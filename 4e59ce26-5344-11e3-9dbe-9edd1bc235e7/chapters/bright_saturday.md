В=ъ пѧто́къ свѣ́тлыѧ нлⷣи , ве́черъ . слꙋ́жба по ѡ҆бы́чаю , ꙗ҆́=кᲂже
ᲂу҆ка́зано въ нлⷣю ве́черъ .= та́же , пᲂе́мъ . Г=дⷭ҇и вᲂзва́хъ , на́ гласъ ,
и҃ . =пᲂсе́мъ , стихѣ́ры вᲂскрⷭ҇ны , на́ ѕ҃ .=

Г=ла́съ , и҃ . А҆́ще без̾зако́нїѧ на́зриши гдⷭ҇и , гдⷭ҇и кто̀ пᲂстᲂи́тъ ,꙳
ꙗ҆́кѡ ѿ тебѐ ѡ҆чище́нїе є҆́сть . В=ече́рнюю пѣ́снь , и҆ слᲂве́снꙋю слꙋ́жбꙋ ,
тебѣ̀ хрⷭ҇тѐ прино́симъ , ꙗ҆́кѡ бл҃гᲂвᲂли́лъ є҆сѝ пᲂми́лᲂвати на́съ , вᲂскрⷭ҇нїѧ
ра́ди .

=и҆́мене ра́ди твᲂегѡ̀ пᲂтерпѣ́хъ тѧ̀ гдⷭ҇и , пᲂтерпѣ̀ дш҃а мᲂѧ̀ в̾ сло́во
твᲂѐ ,꙳ ᲂу҆пᲂва̀ дш҃а мᲂѧ̀ на́ гдⷭ҇а . Г=дⷭ҇и гдⷭ҇и , не ѿве́рзи на́съ ѿ твᲂегѡ̀
лица̀ , но бл҃гᲂвᲂлѝ пᲂми́лᲂвати на́съ , вᲂскрⷭ҇нїѧ ра́ди .

=ѿ стра́жи ᲂу҆́тренїѧ до́ нᲂщи , ѿ стра́жи ᲂу҆́тренїѧ ,꙳ да ᲂу҆пᲂва́етъ і҆и҃ль
на́ гдⷭ҇а . Р=а́дꙋисѧ сїѡ́не ст҃ы́и , мт҃и цр҃квамъ , бж҃їе жили́ще . ты́бо
прїѧ́тъ пре́жде ѡ҆ставле́нїе грѣхѡ́въ , вᲂскрⷭ҇нїѧ ра́ди .

=ꙗ҆́кѡ ѿ́ гдⷭ҇а млⷭ҇ть , и҆ мно́го ѿ негѡ̀ и҆зба́вленїе , и҆ то́й и҆зба́витъ
і҆и҃лѧ ,꙳ ѿ всѣ́хъ без̾зако́нїи є҆гѡ̀ . И҆́=же ѿ́ бг҃а ѻ҆́ч҃ее сло́во , пре́жде
вѣ́къ рᲂжде́исѧ , напᲂслѣ́дᲂкъ лѣ́тᲂмъ , то́йже ѿ неи҆скꙋсᲂбра́чныѧ вᲂпло́щьсѧ
и҆звᲂле́нїемъ , распѧ́тїе сме́ртнᲂе претерпѣ̀ , и҆ дре́вле ᲂу҆҆мерщве́наго
челᲂвѣ́ка спа́слъ є҆́сть , свᲂи́мъ вᲂскрⷭ҇нїемъ .

=хвали́те гдⷭ҇а всѝ ꙗ҆зы́цы ,꙳ пᲂхвали́те є҆гѡ̀ всѝ лю́дїе . Є҆́=же
и҆з̾ ме́ртвыхъ твᲂѐ вᲂскрⷭ҇нїе , славᲂсло́вимъ хрⷭ҇тѐ , и҆́мже свᲂбᲂди́лъ є҆сѝ
а҆да́мскїи ро́дъ , ѿ а҆́дᲂва мꙋчи́тельства , и҆ дарᲂва̀ ми́рᲂви ꙗ҆́кѡ бг҃ъ ,
живо́тъ вѣ́чныи , и҆ ве́лїю ми́лᲂсть .

=ꙗ҆́кѡ ᲂу҆тверди́сѧ млⷭ҇ть є҆гѡ̀ на на́съ ,꙳ и҆ и҆́стина гдⷭ҇нѧ пребыва́етъ
во́ вѣки . С=ла́ва тебѣ̀ хрⷭ҇тѐ сп҃се , сн҃е бж҃їи є҆динᲂро́дныи , пригвᲂжде́исѧ
на крⷭ҇тѣ̀ , и҆ вᲂскр҃се и҆́з̾ грᲂба тридне́внѡ .

=сла́ва . Т=ебѐ сла́вимъ гдⷭ҇и , во́лею на́съ ра́ди распѧ́тїе претерпѣ́вша .
и҆ тебѣ̀ пᲂклᲂнѧ́емсѧ всеси́льне сп҃се =[пᲂкло́н̾] ,= не ѿве́рзи на́съ ѿ лица̀
твᲂегѡ̀ , но ᲂу҆҆слы́ши и҆ спасѝ на́съ , вᲂскрⷭ҇нїѧ ра́ди твᲂегѡ̀ чл҃кᲂлю́бче .
=и҆ ны́нѣ , боⷢ҇ . Ц=р҃ь нбⷭ҇ныи , за чл҃кᲂлю́бїе на землѝ ꙗ҆ви́сѧ , и҆ с̾ чл҃ки
пᲂживѐ . ѿ дв҃ы бо чи́стыѧ пло́ть прїе́мыи , и҆з̾ неѧ̀ прᲂше́дъ
с̾ вᲂспрїѧ́тїемъ . є҆ди́нъ є҆́сть сн҃ъ сꙋгꙋ́бъ є҆стество́мъ а҆ несᲂста́вᲂмъ .
тѣ́мже сᲂверше́на тᲂгѡ̀ бг҃а , и҆ сᲂверше́на чл҃ка , вᲂи́стинꙋ прᲂпᲂвѣ́дающе ,
и҆спᲂвѣ́даемъ хрⷭ҇та̀ бг҃а на́шегѡ . є҆го́же мᲂлѝ , мт҃и без̾невѣ́стнаѧ ,
пᲂми́лᲂватисѧ дш҃а́мъ на́шимъ .

=вы́хᲂдъ : с=вѣ́тѣ ти́хїи . =прᲂки́менъ , ѱало́мъ дв҃дᲂвъ . д=а́лъ є҆сѝ
дᲂстᲂѧ́нїе бᲂѧ́щимсѧ тебѐ гдⷭ҇и . =сти́хъ : п=ᲂкры́юсѧ кро́вᲂмъ кри́лъ твᲂи́хъ .
=сти́хъ : ѿ= кᲂне́цъ землѝ к̾ тебѣ̀ вᲂзва́хъ . =сти́хъ : т=а́кѡ пᲂю̀ и҆́мени
твᲂемꙋ̀ вы́шнїи . =та́же , д=а́лъ є҆сѝ дᲂстᲂѧ́нїе бᲂѧ́щимсѧ тебѐ гдⷭ҇и .

=є҆ктенїѧ̀ : р=це́мъ всѝ . =та́же , с=пᲂдо́би гдⷭ҇и в̾ ве́чер̾ . =є҆ктенїѧ̀ :
и҆=спо́лнимъ вече́рнїѧ мл҃твы .

Н=а стихо́внѣ , стихѣ́ра . гла́съ , и҃ . В=ᲂз̾ше́лъ є҆сѝ на́ крⷭ҇тъ і҆с҃е ,
сᲂше́дыи с̾ нб҃съ , прїи́де на сме́рть живо́тъ без̾сме́ртныи , къ сꙋ́щимъ
во тмѣ̀ свѣ́тъ и҆́стинныи . к̾ па́дшимъ всѣ́мъ вᲂскрⷭ҇нїе , и҆ прᲂсвѣще́нїе
сп҃се на́шъ сла́ва тебѣ̀ .

=та́же , п=ᲂе́мъ , стихѣ́ры па́сцѣ , со стихѝ и҆́хъ . сти́хъ : да вᲂскрⷭ҇нетъ
бг҃ъ , и҆ про́чїѧ . =сла́ва , и҆ ны́нѣ . в=ᲂскрⷭ҇нїѧ де́нь . ~хрⷭ҇то́съ
вᲂскр҃се , =гⷤ .=

=и҆ про́чаѧ , ꙗ҆́кᲂже пи́сано в̾ нлⷣю на вече́рни .=

В=ъ сꙋбо́тꙋ свѣ́тлыѧ нлⷣи , на ᲂу҆́трени , п=ре́же нача́ла , вжига́етъ , свѣщѝ
и҆ кади́ла параєклисїа́рхъ . =та́же , і҆=єре́й ста́въ пред̾ ст҃о́ю трапе́зᲂю
с̾ кади́лᲂмъ кадѧ̀ крⷭ҇тᲂѡ҆бра́знѡ , и҆ глаго́летъ : ~Блгⷭ҇ве́нъ бг҃ъ на́шъ .
~мы́ же : ~а҆ми́нь . =та́же , і҆єре́й пᲂе́тъ : Х=рⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ ,=
вⷤ . Х=рⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ . ~мы́ же :
=и҆ =гро́бнымъ живо́тъ дарᲂва̀ . ~мы́ же : ~хрⷭ҇то́съ вᲂскр҃се , гⷤ .

=и҆ про́чее , со стихѝ , ꙗ҆́кᲂже пи́сано в̾ нлⷣю на вече́рни . та́же ,
є҆=ктенїѧ̀ вели́каѧ .

=И҆ =по вᲂз̾гла́сѣ начина́етъ і҆єре́й , і҆рмо́съ . вᲂскрⷭ҇нїѧ дн҃ь . =и҆
пᲂе́мъ кано́нъ . І҆=рмо́съ , по вⷤ . трᲂпари́ же , на в҃і . пᲂслѣди́ же ,
катава́сїѧ , і҆рмо́съ , ѻ҆́ба ли́ка вкꙋ́пѣ . ~По г҃ , пѣ́сни , ѵ҆пакᲂй :
Предвари́ша ᲂу҆́тро . ~По ѕ҃ , пѣ́сни , кᲂнда́къ : А҆́ще и҆ во́ грᲂбъ сни́де .
и҆ и҆́кᲂсъ . та́же , Вᲂскрⷭ҇нїе хрⷭ҇то́во , гⷤ . Вᲂскр҃съ і҆с҃ъ , гⷤ .

~По ѳ҃ , пѣ́сни , свѣти́ленъ , гⷤ . та́же , хвали́те гдⷭ҇а с̾ нб҃съ . Н=а
хвали́тѣхъ . стⷯры , вᲂскрⷭ҇ны . =Г=ла́съ , и҃ . Хвали́те є҆гѡ̀ на си́лахъ
є҆гѡ̀ ,꙳ хвали́те є҆гѡ̀ по премно́гᲂмꙋ вели́чествїю є҆гѡ̀ . Г=дⷭ҇и , а҆́ще и҆
на сꙋди́щи пред̾ста̀ пила́тᲂмъ сꙋди́мъ , но неѿстꙋпѝ ѿ прⷭ҇то́ла , со ѻ҆ц҃е́мъ
сѣдѧ̀ . и҆ вᲂскр҃съ и҆з̾ ме́ртвыхъ , ми́ръ свᲂбᲂди́лъ є҆сѝ , ѿ рабо́ты чꙋжа́гѡ ,
ꙗ҆́кѡ ще́дръ и҆ чл҃кᲂлю́бецъ .

=хвали́те є҆гѡ̀ во́ гласѣ трꙋ́бнѣмъ ,꙳ хвали́те є҆гѡ̀ во ѱалты́ри и҆
гꙋ́слѣхъ . Г=дⷭ҇и , ѻ҆рꙋ́жїе крⷭ҇тъ тво́й на дїа́вᲂла да́лъ є҆сѝ на́мъ ,
трепе́щетъ бо и҆ трѧсе́тсѧ , немᲂгі́и взира́ти на си́лꙋ є҆гѡ̀ , ꙗ҆́кѡ ме́ртвыѧ
вᲂскреша́етъ , и҆ сме́рть ᲂу҆҆праздни́лъ є҆́сть . сегѡ̀ ра́ди пᲂклᲂнѧ́емсѧ
пᲂгребе́нїю твᲂемꙋ̀ и҆ вᲂскрⷭ҇нїю =[пᲂкло́н̾] .=

=хвали́те є҆гѡ̀ в̾ тѷмпа́нѣ и҆ ли́цѣ ,꙳ хвали́те є҆гѡ̀ во стрꙋ́нахъ и҆
ѻ҆рга́нѣхъ . Г=дⷭ҇и , а҆́ще ꙗ҆́кѡ ме́ртва тѧ , во́ грᲂбѣ і҆ꙋде́и пᲂлᲂжи́ша , но
ꙗ҆́кѡ цр҃ѧ спѧ́ща , во́ини тебѐ стрежа́хꙋ . и҆ ꙗ҆́кѡ живᲂта̀ сᲂкро́вище печа́тїю
печатлѣ́ша . но вᲂскр҃се , и҆ по́далъ є҆сѝ нетлѣ́нїе дш҃а́мъ на́шимъ .

=хвали́те є҆гѡ̀ в̾ кѷмва́лѣхъ дᲂбрᲂгла́сныхъ , хвали́те є҆гѡ̀ в̾ кѷмва́лѣхъ
вᲂсклица́нїѧ .꙳ всѧ́ко дыха́нїе да хва́литъ гдⷭ҇а . А҆́=нг҃лъ тво́й гдⷭ҇и ,
и҆́же вᲂскрⷭ҇нїе прᲂпᲂвѣ́да на́мъ . стра́жи ᲂу҆́бѡ ᲂу҆҆страшѝ , жена́мъ же
вᲂз̾гласѝ глаго́лѧ , что̀ и҆́щете жива́го с̾ ме́ртвыми , вᲂскр҃се бг҃ъ сы́и , и҆
вселе́ннѣй жи́знь дарᲂва̀ .

=та́же , п=ᲂе́мъ , стихѣ́ры па́сцѣ , со стихѝ и҆́хъ . сти́хъ : да вᲂскрⷭ҇нетъ
бг҃ъ , и҆ про́чїѧ . =сла́ва , и҆ ны́нѣ . в=ᲂскрⷭ҇нїѧ де́нь . ~хрⷭ҇то́съ
вᲂскр҃се , =гⷤ .=

=пᲂсе́мъ := ~є҆ктенїѧ̀ : ~пᲂми́лꙋй на́съ бж҃е . ~і҆єре́й , вᲂз̾гла́съ .
=та́же : и҆=спо́лнимъ заꙋ́треннїѧ мл҃твꙋ . =и҆= по вᲂз̾гла́сѣ : сы́и
бл҃гᲂслᲂве́нъ . =и҆= мы̀ : а҆ми́нь . ᲂу҆твердѝ бж҃е вѣ́рꙋ хрⷭ҇тїа́нскꙋю .

=та́же , дїа́кᲂнъ : П=ремꙋ́дрᲂсть . ~мы́ же : ~Хрⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ .=
три́жды , с̾ пᲂкло́нами .= ~пᲂсе́мъ і҆єре́й твᲂри́тъ , ѿпꙋ́стъ , держа́и
крⷭ҇тъ . пᲂе́тъ : ~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть
настꙋпѝ . ~мы́же : ~И҆гро́бнымъ живо́тъ дарᲂва̀ . =і҆єре́й : И҆́=стинныи бг҃ъ
на́шъ , мл҃твами пречⷭ҇тыѧ є҆гѡ̀ мт҃ре , си́лᲂю чⷭ҇тна́гѡ и҆ живᲂтвᲂрѧ́щагѡ
крⷭ҇та̀ , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ
пᲂми́лꙋетъ и҆ спасе́тъ на́съ , ꙗ҆́кѡ бл҃гі́и чл҃кᲂлю́бецъ .

=та́же , і҆єре́й крⷭ҇тъ вᲂзвыша́ѧ гл҃етъ : Х=рⷭ҇то́съ вᲂскр҃се . =гⷤ .
м=ы́же : ~Вᲂи́стинꙋ вᲂскр҃се . =гⷤ . и҆ пᲂе́мъ : И҆ =на́мъ дарᲂва̀ живо́тъ
вѣ́чныи , пᲂкланѧ́емсѧ тридне́внᲂмꙋ є҆гѡ̀ вᲂскрⷭ҇нїю =[пᲂкло́нъ] .=

=та́же , а҃ й ча́съ . ꙗ҆́=кᲂже ᲂу҆каза́сѧ в̾ нлⷣю на ᲂу҆́трени .= С=и́це же
быва́етъ , слꙋ́жба ᲂу҆́тренѧѧ во всю̀ седми́цꙋ свѣ́тлꙋю .

Н=а литꙋргі́и , а҆=нтифо́ны . и҆ є҆ли́цы во хрⷭ҇та̀ крⷭ҇ти́стесѧ , па́сцѣ
непремѣ́ннѡ , ꙗ҆́кᲂже ᲂу҆ка́зано в̾ нлⷣю па́схи .

=прᲂки́менъ , ѱало́мъ дв҃дᲂвъ . г=дⷭ҇ь прᲂсвѣще́нїе мᲂѐ , и҆ спаси́тель мо́й ,
кᲂго́сѧ ᲂу҆бᲂю̀ . =сти́хъ : г=дⷭ҇ь защи́титель живᲂтꙋ̀ мᲂемꙋ̀ , ѿ кᲂго́сѧ
ᲂу҆страшꙋ̀ . =а҆пⷭ҇лъ , в=ъ дѣѧ́нїихъ . заⷱ҇ , и҃ . =а҆ллилꙋ́їѧ . г=дⷭ҇ь
вᲂцр҃и́сѧ в̾ лѣ́пᲂтꙋсѧ ѡ҆блечѐ . =сти́хъ : и҆́=бо ᲂу҆твердѝ вселе́ннꙋю ꙗ҆́же
непᲂдви́житсѧ . =є҆ѵⷢ҇а́лїе , ѿ= і҆ѡа́нна . заⷱ҇ , а҃і . =прича́стенъ . т=ѣ́ло
хрⷭ҇то́во .

~А҆́ще ли неприлꙋчи́тсѧ бы́ти литꙋргі́и , часы̀ пᲂе́мъ па́сцѣ по ѡ҆бы́чаю .
Бл҃же́нна ѿ кано́на па́сцѣ пѣ́снь , ѳ҃ ѧ , на и҃ . А҆пⷭ҇лъ , и҆ є҆ѵⷢ҇а́лїе ,
вышепи́саннѡ . По ѻ҆сла́би кᲂнда́къ , па́сцѣ . и҆ про́чаѧ ꙗ҆́кᲂже ᲂу҆каза́сѧ
в̾ недѣ́лю па́схи .

~На трапе́зѣ ве́лїе ᲂу҆тѣше́нїе бра́тїи . ~і҆єре́й гл҃етъ : ~За мл҃твъ ст҃ы́хъ
ѻ҆ц҃ъ на́шихъ . ~мы́ же : ~Хрⷭ҇то́съ вᲂскр҃се , гⷤ . =та́же , ѻ҆́=ч҃е на́шъ .
~сла́ва , и҆ ны́нѣ , гдⷭ҇и пᲂми́лꙋй , вⷤ , гдⷭ҇и блгⷭ҇вѝ . ~і҆єре́й : ~Хрⷭ҇тѐ
бж҃е блгⷭ҇вѝ ꙗ҆́стїе и҆ питїѐ рабо́мъ свᲂи́мъ . =и҆= сѧ́демъ ко́ждо на мѣ́стехъ
свᲂи́хъ . ~По вᲂста́нїи же ѿ трапе́зы , ~і҆єре́й гл҃етъ : ~За мл҃твъ ст҃ы́хъ
ѻ҆ц҃ъ на́шихъ . ~мы́ же : ~Хрⷭ҇то́съ вᲂскр҃се , гⷤ . =та́же , с=вѣти́сѧ
свѣти́сѧ . ~сла́ва , и҆ ны́нѣ , гдⷭ҇и пᲂми́лꙋй , вⷤ , гдⷭ҇и блгⷭ҇вѝ . ~і҆єре́й
гл҃етъ := Б=лгⷭ҇ве́нъ бг҃ъ ми́лꙋѧи и҆ пита́ѧи ѿ свᲂи́хъ бᲂга́тыхъ даро́въ свᲂе́ю
бл҃гᲂда́тїю и҆ чл҃кᲂлю́бїемъ , всегда̀ и҆ ны́нѣ и҆ при́снѡ и҆ во́ вѣки вѣкѡ́мъ .
~мы́ же : гдⷭ҇и пᲂми́лꙋй , в҃і . =и҆= про́чее . ~Си́це же твᲂри́мъ , до ѿда́нїѧ
па́сцѣ .

