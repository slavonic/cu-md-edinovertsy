В=о ст҃ꙋ́ю и҆ вели́кꙋю сре́дꙋ , ве́черъ , глаго́лемъ каѳи́смꙋ : к=ъ гдⷭ҇ꙋ
внегда̀ скᲂрбѣ́хъ , без̾ пᲂкло́нъ .= на гдⷭ҇и вᲂзва́хъ , пᲂста́вимъ , стихо́въ ,
і҃ . и҆ пᲂе́мъ стихѣ́ры самᲂгла́сны . гла́съ , а҃ . Т=ѧ̀ дв҃и́ча сн҃а ,
блꙋдни́ца пᲂзна́вши бг҃а , гл҃аше рыда́ѧ с̾ пла́чемъ мᲂлѧ́щисѧ , ꙗ҆́кѡ слеза́мъ
дᲂсто́йнаѧ сᲂдѣ́лавши , разрѣшѝ до́лгъ ꙗ҆́кᲂже и҆ а҆́зъ власы̀ . вᲂзлюбѝ
лю́бѧщꙋю , пра́веднѡ ненави́димꙋю . и҆ бли́зъ мытаре́й тебѐ прᲂпᲂвѣ́мъ ,
бл҃гᲂда́телю и҆ чл҃кᲂлю́бче . ~Мнᲂгᲂцѣ́ннᲂе мѵ́рѡ блꙋдни́ца смѣси́въ
со слеза́ми , и҆ и҆злїѧ̀ на пречⷭ҇тѣи но́зѣ твᲂѝ , ѡ҆блᲂбыза́ющи . тꙋ̀ а҆́бїе
ѡ҆правда́лъ є҆сѝ , на́мъ же прᲂще́нїе да́рꙋй , пᲂстрада́выи заны̀ , и҆ спасѝ
на́съ . ~Є҆гда̀ грѣ́шнаѧ принесе́ ти мѵ́рѡ , тᲂгда̀ ᲂу҆чени́къ сᲂвѣщава́ше
со закᲂнᲂпрестꙋ́пными . ѻ҆́ва ᲂу҆́бѡ ра́дᲂвашесѧ вᲂзлива́ющи мѵ́рѡ
мнᲂгᲂцѣ́ннᲂе , се́й же тща́шесѧ прᲂда́ти бесцѣ́ннаго . сїѧ̀ влⷣкꙋ пᲂзнава́ше ,
а҆ се́й ѿ влⷣки разлꙋча́шесѧ . сїѧ̀ свᲂбᲂжда́шесѧ , а҆ і҆ꙋ́да ра́бъ быва́ше
врагꙋ̀ . ѕло̀ є҆́сть лѣ́нᲂсть , но ве́лїе пᲂкаѧ́нїе . є҆го́же ми да́рꙋй сп҃се ,
пᲂстрада́выи заны̀ , и҆ спасѝ на́съ . =Ѽ= і҆ꙋ́дино ѻ҆каѧ́нство , ви́дѧше
блꙋдни́цꙋ цѣлꙋ́ющꙋю стᲂпы̀ , и҆ ᲂу҆мышлѧ́ше ле́стїю преда́нїе лᲂбыза́нїемъ .
ѻ҆на̀ вла́сы разрѣшѝ , а҆ се́й ꙗ҆́рᲂстїю свѧза́шесѧ , нᲂсѧ̀ в̾ мѵ́ра мѣ́стѡ
ѕлᲂсмра́днꙋ ѕло́бꙋ . за́висть бо недадѧ́ше что̀ и҆зво́лити є҆́же на по́льзꙋ . ѽ
і҆ꙋ́дино ѻ҆каѧ́нство , ѿ него́же и҆зба́ви бж҃е дш҃а на́ша . =гла́съ , в҃ .
Г=рѣ́шница притечѐ к̾ мѵ́рꙋ , кꙋпи́ти мнᲂгᲂцѣ́ннаго мѵ́ра , пᲂма́зати
бл҃гᲂда́телѧ , и҆ мѷрᲂпрᲂда́телю вᲂпїѧ́ше , да́ждь ми мѵ́рѡ , да пᲂма́жꙋ и҆
а҆́зъ , ѡ҆чи́стившаго мᲂѧ̀ всѧ̀ грѣхѝ . =вⷤ . гла́съ , ѕ҃ . Д=не́сь хрⷭ҇то́съ
прихо́дитъ в̾ до́мъ фарисе́ѡвъ , и҆ жена̀ грѣ́шница пристꙋпи́вши к̾ нᲂга́ма ,
валѧ́шесѧ вᲂпїю́щи . ви́ждь пᲂгрꙋже́нꙋю грѣхѝ ; ви́ждь ненадѣ́ющꙋюсѧ дѣ́лъ
ра́ди , и҆ негнꙋша́емꙋю ѿ твᲂеѧ̀ бл҃гᲂсти , но да́ждь ми гдⷭ҇и ѡ҆ставле́нїе
ѕлы́хъ , и҆ спаси́ мѧ . ~Пристꙋпѝ жена̀ ѕлᲂсмра́днаѧ и҆ ѡ҆скверне́на , сле́зы
прᲂлива́ющи , и҆ лю́бѧщи тѧ сп҃се , стра́сти и҆спᲂвѣ́дающи , ка́кѡ вᲂзрю̀
к̾ тебѣ̀ влⷣцѣ ; са́мъ бо прише́лъ є҆сѝ спастѝ блꙋдни́цы , и҆ и҆з̾ глꙋбины̀
ᲂу҆ме́ршꙋю мѧ̀ вᲂскресѝ . и҆́же ла́зарѧ вᲂз̾дви́гнꙋвыи и҆́з̾ грᲂба
четверᲂдне́вна , прїими́ мѧ ѡ҆каѧ́ннꙋю гдⷭ҇и , и҆ спаси́ мѧ . ~Прᲂстрѐ блꙋдни́ца
вла́сы тебѣ̀ сꙋдїѝ и҆ влⷣцѣ . прᲂстрѐ і҆ꙋ́да рꙋ́цѣ к̾ закᲂнᲂпрестꙋ́пнымъ . ѻ҆́ва
ᲂу҆́бѡ прїѧ́тъ ѡ҆ставле́нїе , ѻ҆́въ же прїѧ́тъ сре́бреники . тѣ́мже ти
вᲂпїе́мъ , про́данᲂмꙋ и҆ свᲂбᲂди́вшемꙋ на́съ , гдⷭ҇и сла́ва тебѣ̀ . ~Ненача́емаѧ
житїѧ̀ ра́ди , и҆ ᲂу҆вѣ́даннаѧ нра́ва ра́ди , мѵ́рѡ нᲂсѧ́щаѧ , пристꙋпѝ к̾ тебѣ̀
вᲂпїю́щи , не ѿве́рзи менѐ блꙋдни́цꙋ , рᲂди́выисѧ ѿ дв҃ы . непре́зри мᲂи́хъ
сле́зъ , ра́дᲂсте а҆́нг҃лѡмъ . но прїими́ мѧ ка́ющꙋюсѧ , є҆ѧ́же не ѿри́нꙋ
сᲂгрѣша́ющꙋю гдⷭ҇и , вели́кїѧ ра́ди твᲂеѧ̀ млⷭ҇ти . =сла́ва , и҆ ны́нѣ .
гла́съ , и҃ . Г=дⷭ҇и ꙗ҆́же во мно́зѣхъ грѣсѣ́хъ впа́дшаѧ жена̀ , твᲂѐ ѡ҆щꙋти́вши
бжⷭ҇тво̀ , мѷрᲂно́сицъ взе́мши чи́нъ , рыда́ющи мѵ́рѡ тебѣ̀ пре́же пᲂгребе́нїѧ
прино́ситъ . ᲂу҆вы̀ мнѣ̀ глаго́лющи , ꙗ҆́кѡ но́щь мнѣ̀ є҆́сть раз̾жже́нїе блꙋда̀
невᲂз̾держа́нна , мра́чно же и҆ без̾лꙋ́ннѡ раче́нїе грѣха̀ . прїимѝ мᲂѧ̀
и҆сто́чники сле́зъ , и҆́же ѻ҆́блаки прᲂи҆з̾вᲂдѧ́и мо́рю во́дꙋ . приклᲂни́сѧ
к̾ мᲂи́мъ вᲂздыха́нїемъ срⷣчнымъ , преклᲂни́выи нб҃са̀ , неи҆зрече́ннымъ твᲂи́мъ
сни́тїемъ . да ѡ҆блᲂбыжꙋ̀ пречⷭ҇тѣи твᲂѝ но́зѣ , да ѡ҆тры́ю же сїѧ̀ па́ки главы̀
мᲂеѧ̀ власа́ми , и҆́хже в̾ раѝ є҆́вва въ пᲂлꙋ́дне шꙋ́мᲂмъ ᲂу҆ши́ма
ѡ҆гласи́вшисѧ , стра́хᲂмъ скры́сѧ . грѣхо́въ мᲂи́хъ мно́жество , и҆ сꙋде́бъ
твᲂи́хъ бе́здны кто̀ и҆з̾слѣ́дитъ ; дꙋшеспа́сче сп҃се мо́й , да мѧ̀ твᲂю̀ рабꙋ̀
непре́зриши , и҆́же неи҆зрече́ннꙋю и҆мѣ́ѧи ве́лїю ми́лᲂсть .

=вы́хᲂдъ , с̾ є҆ѵⷢ҇а́лїемъ : с=вѣ́тѣ ти́хїи . =прᲂки́менъ . гла́съ , д҃ .
и҆=спᲂвѣ́дайтесѧ бг҃ꙋ нбⷭ҇нᲂмꙋ , ꙗ҆́кѡ бл҃гъ ꙗ҆́кѡ в̾ вѣ́къ млⷭ҇ть є҆гѡ̀ .
=сти́хъ : и҆=спᲂвѣ́дайтесѧ гдⷭ҇ви гдⷭ҇емъ , ꙗ҆́кѡ в̾ вѣ́къ ми́лᲂсть є҆гѡ̀ .

=ѿ и҆схо́да чте́нїе .=

~Во́ дни ѻ҆́ны вели́къ бы́въ мѡѷсе́й , и҆зы́де к̾ бра́тїѧмъ свᲂи́мъ сн҃о́мъ
і҆и҃левымъ , разꙋмѣ́въ же бᲂлѣ́знь и҆́хъ , ви́дѣ челᲂвѣ́ка є҆ги́птѧнина бїю́ща
нѣ́кᲂегѡ є҆вре́ина , ѿ бра́тїи є҆гѡ̀ сн҃о́въ і҆и҃левыхъ , ѡ҆бᲂзрѣ́вжесѧ сѣ́мѡ и҆
ѡ҆ва́мѡ , и҆ неви́дѣ никᲂго́же , и҆ пᲂразѝ є҆ги́птѧнина , и҆ сᲂкры̀ є҆гѡ̀
в̾ песцѣ̀ . и҆з̾ше́дъ же в̾ де́нь втᲂры́и , ви́дѣ два̀ мꙋ́жа є҆вре́ина
прѧ́щасѧ , и҆ глаго́ла ѡ҆би́дѧщемꙋ , что̀ ра́ди ты̀ бїе́ши и҆́скренѧго ;
ѻ҆́нъ же речѐ є҆мꙋ̀ , кто́ тѧ пᲂста́ви кнѧ́зѧ и҆ сꙋдїю̀ над̾ на́ми , є҆да̀
ᲂу҆би́ти мѧ ты̀ хо́щеши , ꙗ҆́кᲂже ᲂу҆бѝ вчера̀ є҆ги́птѧнина ; ᲂу҆бᲂѧ́жесѧ
мѡѷсе́й и҆ речѐ , а҆́ще си́це ꙗ҆вле́нъ бꙋ́детъ глаго́лъ се́й . ᲂу҆слы́шавъ же
фараѡ́нъ сѐ , и҆ и҆ска́ше ᲂу҆би́ти мѡѷсе́ѧ . ѿи҆́де же мѡѷсе́й ѿ лица̀
фараѡ́нᲂва , и҆ всели́сѧ в̾ землѝ мадїа́мстѣй . прише́дъ же в̾ зе́млю
мадїа́мскꙋ , сѧ́де при кла́дези . жерцꙋ́ же мадїа́мскꙋ , бѣ́ша се́дмь дще́рей ,
пасꙋ́ще ѻ҆́вцы ѻ҆ц҃а свᲂегѡ̀ і҆ѡѳо́ра , прише́дше же че́рпахꙋ во́ды , до́ндеже
напо́лниша кᲂры́та , напᲂи́ти ѻ҆́вцы ѻ҆ц҃а свᲂегѡ̀ . прише́дше же па́стыри ,
и҆з̾гна́ша ѧ҆̀ . вᲂста́въ же мѡѷсе́й и҆ и҆зба́ви и҆́хъ , и҆ напᲂѝ ѻ҆́вцы и҆́хъ .
прїидо́ша же к̾ рагꙋ́йлꙋ ѻ҆ц҃ꙋ свᲂемꙋ̀ , се́й же речѐ и҆́мъ , что̀ ꙗ҆́кѡ
ᲂу҆скᲂри́сте прїитѝ дне́сь ; сїѧ́же реко́ша , чл҃къ є҆ги́птѧнинъ и҆зба́ви на́съ
ѿ па́стырей , и҆ начерпа̀ на́мъ и҆ напᲂѝ ѻ҆́вцы на́ша . се́й же речѐ ко дще́ремъ
свᲂи́мъ и҆ гдѣ̀ є҆́сть , в̾скꙋ́ю си́це ѡ҆ста́висте чл҃ка ; зᲂви́те ᲂу҆́бѡ
є҆гѡ̀ , ꙗ҆́кѡ да ꙗ҆́стъ хлѣ́бъ . всели́жесѧ мѡѷсе́й ᲂу҆ чл҃ка . и҆ и҆з̾дадѐ
сепфо́рꙋ дще́рь свᲂю̀ мѡѷсе́ю в̾ женꙋ̀ . во ᲂу҆тро́бѣ же заче́нши жена̀ , и҆
рᲂдѝ сн҃а . мѡѷсе́й же наречѐ и҆́мѧ є҆мꙋ̀ гирса́мъ , гл҃ѧ , ꙗ҆́кѡ пришле́цъ
є҆́смь в̾ землѝ чꙋжде́й . и҆́мѧ же втᲂро́мꙋ наречѐ є҆лїеза́ръ . бг҃ъ бо ѻ҆ц҃а
мᲂегѡ̀ пᲂмо́щникъ мнѣ̀ , и҆ и҆зба́ви мѧ и҆з̾ рꙋкѝ фараѡ́нᲂвы .

=прᲂки́менъ . гла́съ , д҃ . г=дⷭ҇и млⷭ҇ть твᲂѧ̀ во́ вѣки , и҆ дѣ́ла рꙋ́къ
твᲂи́хъ непре́зри . =сти́хъ : и҆=спᲂвѣ́мсѧ тебѣ̀ гдⷭ҇и всѣ́мъ срⷣцемъ мᲂи́мъ .

=ѿ= =і҆́ѡва чте́нїе .=

~Бы́сть ꙗ҆́кѡ де́нь се́й , и҆ прїидо́ша а҆́нг҃ли бж҃їи пред̾ста́ти пре́д̾
гдⷭ҇емъ , и҆ дїа́вᲂлъ пᲂсредѣ̀ и҆́хъ . и҆ речѐ гдⷭ҇ь ко дїа́вᲂлꙋ , ѿкꙋ́дꙋ ты̀
прїи́де ; рече́ же дїа́вᲂлъ пре́д̾ гдⷭ҇емъ , прᲂше́дъ пᲂд̾небе́снꙋю , и҆
ѡ҆бше́дъ зе́млю , прїидо́хъ . и҆ речѐ гдⷭ҇ь ко дїа́вᲂлꙋ , внѧ́тъ ли рабꙋ̀ мᲂемꙋ̀
і҆́ѡвꙋ , ꙗ҆́кѡ нѣ́сть прѧ́мѡ є҆мꙋ̀ ѿ сꙋ́щихъ на землѝ , чл҃къ пᲂдо́бенъ є҆мꙋ̀ ,
непᲂро́ченъ , пра́веденъ , и҆́стиненъ , бл҃гᲂчести́въ ѿгреба́ѧсѧ ѿ всѧ́кагѡ
ѕла̀ , и҆ є҆ще́ же держи́тсѧ неѕло́бїѧ . ты́ же речѐ и҆мѣ́нїѧ є҆гѡ̀ пᲂгꙋби́ти
вᲂтщѐ . ѿвѣща́въ же дїа́вᲂлъ ко́ гдⷭ҇ꙋ и҆ речѐ , ко́жа за ко́жꙋ , и҆ всѧ̀
є҆ли́ка и҆́мать чл҃къ да́стъ за́ дш҃ꙋ свᲂю̀ , не ᲂу҆́бо же . но пᲂслѝ рꙋ́кꙋ
свᲂю̀ , и҆ кᲂсни́сѧ пло́ти є҆гѡ̀ и҆ кᲂсте́хъ є҆гѡ̀ , и҆ а҆́ще не всѧ́кѡ
в̾ лице́ тѧ бл҃гᲂслᲂви́тъ ; и҆ речѐ гдⷭ҇ь ко дїа́вᲂлꙋ , сѐ предаю̀ тебѣ̀ є҆гѡ̀ ,
то́чїю дш҃ꙋ є҆гѡ̀ сᲂблюдѝ . и҆зы́де же дїа́вᲂлъ ѿ лица̀ гдⷭ҇нѧ , и҆ ᲂу҆да́ри
і҆́ѡва гно́емъ лю́тымъ ѿ нᲂгꙋ̀ да́же и҆ до главы̀ . и҆ взѧ́тъ і҆́ѡвъ чре́пъ ,
да ѡ҆стрᲂга́етъ сво́й гно́й , и҆ то́й сѣдѧ́ше на гно́ищи внѣ̀ гра́да .
вре́мени же мно́гꙋ минꙋ́вшꙋ , речѐ і҆́ѡвꙋ жена̀ є҆гѡ̀ , да́же дᲂко́лѣ терпи́ши ,
гл҃ѧ ; сѐ ждꙋ̀ вре́мене и҆ є҆щѐ ма́лѡ , ча́ѧ наде́жди спасе́нїѧ мᲂегѡ̀ . се́бо
пᲂги́бе твᲂѧ̀ па́мѧть ѿ землѝ , сн҃ᲂве же твᲂѝ и҆ дще́ри , мᲂегѡ̀ чре́ва
бᲂлѣ́зни и҆ трꙋды̀ , ѡ҆ ни́хже в̾сꙋ́е трꙋди́хсѧ сᲂꙋси́лїемъ . ты́ же са́мъ
в̾ гнᲂѝ и҆ че́рвѣхъ сѣди́ши , ѡ҆бнᲂщева́ѧ внѣ̀ без̾ пᲂкро́ва . и҆ а҆́зъ
скита́ющисѧ ꙗ҆́кѡ раба̀ , ѿ мѣ́ста на мѣ́сто прехᲂдѧ́щи , и҆ ѿ хра́мины
в̾ хра́минꙋ , ча́ющи кᲂгда̀ сл҃нце за́йдетъ , да пᲂчі́ю ѿ трꙋдо́въ , и҆
ѿ ѡ҆бдержа́щихъ мѧ бᲂлѣ́зней , и҆́же мѧ ны́нѣ ѡ҆бдержа́тъ . но рцы̀ гл҃ъ нѣ́кїи
ко́ гдⷭ҇ꙋ и҆ ᲂу҆мрѝ . ѻ҆́нъ же вᲂз̾зрѣ́въ к̾ не́й речѐ , в̾скꙋ́ю ꙗ҆́кѡ є҆ди́на
є҆сѝ ты̀ ѿ безꙋ́мныхъ же́нъ сицева́ѧ гл҃аше . а҆́ще бл҃га́ѧ прїѧ́хᲂмъ ѿ рꙋкѝ
гдⷭ҇ни , ѕлы́хъ ли несте́рпимъ . ѡ҆ си́хъ всѣ́хъ приключи́вшихсѧ є҆мꙋ̀ ,
несᲂгрѣшѝ і҆́ѡвъ , ни вᲂꙋстна́хъ свᲂи́хъ . и҆ недадѐ безꙋ́мїѧ бг҃ꙋ .

=та́же , д=а́сѧ и҆спра́витъ мᲂли́тва .= є҆ѵⷢ҇а́лїе , ѿ матѳе́ѧ . заⷱ҇ , р҃и .=
=и҆= про́чаѧ , пре́же сщ҃е́нныхъ . и҆ тᲂмꙋ̀ пи́санъ ᲂу҆ка́зъ в̾ вели́кїи
пᲂнлⷣникъ .

В=о ст҃ꙋ́ю и҆ вели́кꙋю сре́дꙋ , па́вечерницꙋ пᲂе́мъ вели́кꙋю съ пᲂкло́ны . н=а
не́йже пᲂе́мъ , трипѣ́снецъ , твᲂре́нїе ки́ръ а҆ндре́ѧ кри́тскагѡ .= і҆рмо́съ ,
по вⷤ . трᲂпарѝ , на́ і҃ . и҆ пᲂслѣдѝ і҆рмо́съ ѻ҆́ба ли́ка в̾кꙋ́пѣ . гла́съ ,
ѕ҃ . пѣ́снь , д҃ . і҆рмо́съ .= ~Оу҆слы́шавъ же прⷪ҇ркъ прихо́дъ тво́й гдⷭ҇и , и҆
ᲂу҆бᲂѧ́хсѧ , ꙗ҆́кѡ хо́щеши ѿ дв҃ы рᲂди́тисѧ , и҆ чл҃кѡмъ ꙗ҆ви́тисѧ , и҆ гл҃аше ,
ᲂу҆слы́шахъ слꙋ́хъ тво́й и҆ ᲂу҆бᲂѧ́хсѧ , сла́ва си́лѣ твᲂе́й .

=запѣ́въ := ~Сла́ва тебѣ̀ бж҃е на́шъ , сла́ва тебѣ̀ . ~Го́рница пᲂстла́ннаѧ
прїѧ́тъ тѧ ᲂу҆чи́телѧ со ᲂу҆ченикѝ , и҆ тꙋ̀ па́схꙋ скᲂнча́лъ є҆сѝ , и҆ тꙋ̀
сᲂдѣ́ла та́инство . та́мо бо двѣма̀ по́сланᲂма ᲂу҆ченико́ма твᲂи́ма , па́сха
ᲂу҆гᲂто́вати тебѣ̀ . ~И҆ди́те ко ѻ҆́нъсицѣ , всѧ̀ вѣ́дыи пред̾глаго́летъ
а҆пⷭ҇лѡмъ . и҆ бл҃же́нъ є҆́сть , и҆́же мо́жетъ вѣ́рнѡ прїѧ́ти гдⷭ҇а . го́рницꙋ
ᲂу҆́бѡ срⷣце пред̾ ᲂу҆гᲂто́вавъ , ве́черю же бл҃гᲂче́стїе . ~Ве́черю на го́рницѣ
пᲂсла́лъ є҆сѝ ᲂу҆гᲂто́вати ᲂу҆ченикѝ свᲂѧ̀ , и҆́же тва́ри сы́и невмѣсти́мъ , и҆
чл҃кѡмъ непᲂсти́жимъ . гл҃аше , и҆ди́те и҆ ᲂу҆гᲂто́вите ми па́схꙋ ꙗ҆́сти , ю҆́же
вᲂжделѣ́хъ . ~Нра́въ сребрᲂлю́бїѧ , и҆ ѻ҆́бразъ тво́й лꙋка́вствїѧ и҆спо́лнь ,
безꙋ́мныи і҆ꙋ́до . в̾вѣ́ренъ бо бы́въ є҆ди́нъ кᲂвче́жцꙋ , всѧ́кѡ непреклᲂни́лъ
є҆сѝ к̾ млрⷭ҇дїю , но затвᲂри́лъ є҆сѝ жесто́кагѡ твᲂегѡ̀ се́рдца ᲂу҆тро́бꙋ ,
преда́въ є҆ди́нагѡ бл҃гᲂꙋтро́бнагѡ . ~Вᲂста́въ ѿ ве́чери , и҆ ле́нтїемъ чресла̀
свᲂѧ̀ препᲂѧ́савъ , вᲂѡ҆бража́ѧ без̾мѣ́рнᲂе смире́нїе всебл҃гі́и гдⷭ҇и . и҆
гл҃аше ᲂу҆ченико́мъ свᲂи́мъ , ꙗ҆́кᲂже ви́дите , та́кѡ твᲂри́те при́снѡ , ꙗ҆́же
ви́дѣсте дне́сь . ~И҆́же всѧ̀ настᲂѧ́щаѧ и҆ бꙋ́дꙋщаѧ , и҆ време́нъ прихᲂдѧ́щаѧ
вѣ́дыи . пред̾вѣ́дѧше и҆ хᲂтѧ́щаго преда́ти тѧ̀ . и҆ гл҃аше , є҆ди́нъ
ѿ ᲂу҆чени́къ хо́щетъ преда́ти мѧ̀ без̾зако́нникѡмъ , є҆ди́нагѡ без̾грѣ́шнагѡ .
~Цѣлᲂва́нїе и҆спо́лнено льстѝ , є҆́же ра́дꙋисѧ со ѻ҆рꙋ́жїемъ льсти́выи і҆ꙋ́до ,
ꙗ҆зы́кѡмъ прᲂвѣщава́еши , ꙗ҆́же къ є҆дине́нїю , нра́вᲂмъ же жела́еши
ко ѿстᲂѧ́нїю , преда́ти мѧ крᲂвᲂпрᲂли́тникѡмъ бл҃гᲂда́телѧ , ле́стїю пᲂꙋчи́лсѧ
є҆сѝ . ~Лᲂбыза́еши , и҆ предае́ши і҆ꙋ́до , цѣлꙋ́еши и҆ нестыди́шисѧ , ле́стїю
прите́къ . кто̀ ненави́дѧ лᲂбза́етъ треѻ҆каѧ́нне ; кто̀ любѧ̀ прᲂдае́тъ
на цѣнѣ̀ . цѣлᲂва́нїе твᲂѐ несты́дно , ѕлᲂсᲂвѣ́тїѧ ѡ҆блича́етъ негᲂдᲂва́нїе .
~Нра́въ бг҃ᲂꙋбі́ицъ , съ преда́нїемъ сребрᲂлю́бїѧ смѣси́сѧ . ѻ҆́въ ᲂу҆́бѡ
ко ᲂу҆бїе́нїю вᲂѡ҆рꙋжи́сѧ , ѻ҆́въ же ко ѿчаѧ́нїю веде́тъ ᲂу҆давле́нїѧ , и҆
раска́ѧнїю . тᲂгда̀ раз̾сꙋди́лъ є҆сѝ ѕлѣ̀ , и҆ жи́ти лиши́лсѧ є҆сѝ . =сла́ва .
Н=ераз̾дѣ́льна тѧ сꙋщество́мъ , и҆ неслїѧ́нна ли́цы бг҃ᲂсло́вѧ тѧ , трⷪ҇ческᲂе
є҆ди́но бжⷭ҇тво̀ , ꙗ҆́кѡ є҆ди́но црⷭ҇твено и҆ сᲂпресто́льно , вᲂпїю̀ тебѣ̀
пѣ́снь вели́кꙋю , и҆́же в̾ вы́шнихъ трегꙋ́бѡ вᲂспѣва́емꙋю . =и҆ ны́нѣ , боⷢ҇ .
З=ача́тїе па́че сло́ва , и҆ ржⷭ҇тво́ ти па́че є҆стества̀ бг҃ᲂрᲂди́тельнице .
ѻ҆́вᲂе ᲂу҆́бѡ ѿ дх҃а без̾сѣ́мене , сїе́ же зако́нᲂвъ є҆стества̀ ᲂу҆таѧ́щеесѧ ,
ꙗ҆́кѡ нетлѣ́нно , и҆ па́че є҆стества̀ всѧ́кᲂго рᲂже́нїѧ , бг҃ъ бо бѣ̀ рᲂже́исѧ .

=катава́сїѧ : О=у҆слы́шавъ же прᲂро́къ .

=пѣ́снь , и҃ . і҆рмо́съ . Є҆=го́же вѡ́и нбⷭ҇нїи сла́вѧтъ , и҆ трепе́щꙋтъ
херꙋви́ми и҆ серафи́ми , всѧ́кѡ дыха́нїе и҆ тва́рь , по́йте бл҃гᲂслᲂви́те , и҆
превᲂзнᲂси́те є҆гѡ̀ во́ вѣки . ~Зако́ннᲂе скᲂнча́въ пᲂвелѣ́нїе , и҆́же скрижа́ли
зако́нныѧ написа́выи в̾ сина́и . снѣдѐ ᲂу҆́бѡ па́схꙋ , ꙗ҆́же дре́вле сѣно́внꙋ ,
бы́сть же па́сха та́йнаѧ жива̀ же́ртва . по́йте бл҃гᲂслᲂви́те , и҆ превᲂзнᲂси́те
є҆гѡ̀ во́ вѣки . ~Смири́сѧ на́съ ра́ди бᲂга́тыи , с̾ ве́чери вᲂста́въ , ле́нтїи
вᲂспрїе́мъ , си́мъ препᲂѧ́салсѧ є҆сѝ , и҆ прекло́нь вы́ю , ѡ҆мы́лъ є҆сѝ но́зѣ
ᲂу҆ченико́мъ , и҆ преда́телю . ~Є҆ди́нъ ѿ ва́съ ле́стїю преда́стъ мѧ , є҆вре́ѡмъ
про́давъ в̾ но́щь сїю̀ , сѐ хрⷭ҇то́съ и҆зре́къ , смꙋща́ше дрꙋ́ги . тᲂгда̀
є҆ди́нъ по є҆ди́нᲂмꙋ недᲂвѣ́дыи кᲂлеба́шесѧ . ~Оу҆чени́къ є҆го́же люблѧ́ше
гдⷭ҇ь , на пе́рси вᲂз̾ле́гъ речѐ є҆мꙋ̀ , кто̀ є҆́сть предаѧ́и тѧ , хрⷭ҇то́съ же
речѐ к̾ немꙋ̀ , сѐ влᲂжи́выи в̾ сᲂли́ло рꙋ́кꙋ . ~Оу҆чени́къ хлѣ́бъ прїе́мыи ,
хлѣ́бᲂмъ ѿлꙋча́етсѧ . прᲂда́ти пᲂꙋча́ѧсѧ , тече́тъ ко і҆ꙋде́ѡмъ , вᲂпїе́тъ
без̾зако́ннымъ , что́ ми хо́щете да́ти , и҆ а҆́зъ ва́мъ преда́мъ є҆гѡ̀ . ~Па́че
ᲂу҆ма̀ и҆ несказа́нно ра́зꙋмꙋ высᲂтѣ̀ твᲂе́й і҆с҃е , кто̀ не ᲂу҆диви́тсѧ ; ꙗ҆́кѡ
бре́нїю пред̾ста́лъ є҆сѝ , сᲂдѣ́телю всѧ́ческимъ . ᲂу҆мыва́ѧ ᲂу҆́бѡ но́ги ,
ѡ҆тира́ѧ же ле́нтїемъ . =бл҃гᲂслᲂви́мъ ѻ҆ц҃а и҆ сн҃а и҆ ст҃а́гѡ дх҃а гдⷭ҇а .
Б=ез̾нача́льне ѻ҆́ч҃е , сн҃е сᲂбез̾нача́льне , сло́ве бж҃їи рᲂди́телѧ ѻ҆ц҃а
без̾нача́льна свѣ́те , и҆ ᲂу҆тѣ́шителю бл҃гі́и , дш҃е пра́выи , живы́и и҆
зи́ждѧи , трⷪ҇це є҆ди́нице пᲂми́лꙋй мѧ̀ . =и҆ нн҃ѣ , боⷢ҇ . И҆=зба́ви на́съ
і҆с҃е сп҃се на́шъ , ѿ ле́сти лꙋка́вагѡ и҆ напа́сти . прїимѝ бцⷣꙋ мᲂлѧ́щꙋсѧ
непреста́ннѡ . мт҃и бо є҆́сть и҆ мо́жетъ тѧ ᲂу҆мᲂли́ти .

=катава́сїѧ : Х=ва́лимъ бл҃гᲂслᲂви́мъ кла́нѧемсѧ гдⷭ҇ви , пᲂе́мъ и҆
превᲂзно́симъ є҆гѡ̀ во́ вѣки . ~Є҆го́же вѡ́и нбⷭ҇нїи .= [пᲂкло́н̾ до землѝ] .=

=пѣ́снь , ѳ҃ . і҆рмо́съ . Б=ез̾сѣ́менно зача́тїе , и҆ ржⷭ҇тво̀ несказа́нно ,
и҆ мт҃ре без̾мꙋ́жныѧ без̾ тлѝ прижи́тїе . бж҃їе бо ржⷭ҇тво̀ ѡ҆бнᲂвлѧ́етъ
є҆стество̀ . тѣ́мже тѧ̀ всѝ ро́ди бг҃ᲂневѣ́стнꙋю мт҃рь правᲂсла́вно велича́емъ .
~Вели́кᲂе та́инство твᲂегѡ̀ вᲂчл҃ченїѧ , на́ вечери вᲂз̾лежа́щꙋ ти ,
ᲂу҆ченико́мъ свᲂи́мъ гдⷭ҇и , ѿкры́въ ре́клъ є҆сѝ , ꙗ҆ди́те хлѣ́бъ жи́зненыи , сѐ
є҆́сть тѣ́ло мᲂѐ и҆ кро́вь нетлѣ́нныѧ жи́зни . ~Сѣ́нь нбⷭ҇наѧ ꙗ҆ви́сѧ го́рница ,
и҆дѣ́же па́схꙋ хрⷭ҇то́съ сᲂвершѝ , и҆ ве́черю без̾кро́внꙋ и҆ слᲂве́снꙋ слꙋ́жбꙋ .
трапе́за же сꙋ́щихъ тꙋ̀ , сᲂверше́ныхъ та́инъ , мы́сленыи же́ртвеникъ . ~Па́сха
хрⷭ҇то́съ є҆́сть вели́каѧ и҆ всечестна́ѧ , снѣде́нъ бы́сть ꙗ҆́кѡ хлѣ́бъ ,
закла́вжесѧ ꙗ҆́кѡ ѻ҆вча̀ . то́й бо вᲂзнесе́сѧ ѡ҆ на́съ же́ртва , тᲂгѡ̀ тѣ́лꙋ
бл҃гᲂче́стнѡ , и҆ тᲂгѡ̀ кро́ви всѝ та́йнѡ причаща́емсѧ . ~Хлѣ́бъ бл҃гᲂслᲂви́въ ,
хлѣ́бъ нбⷭ҇ныи сы́и , и҆ сказа́въ ѡ҆ ѻ҆ц҃ѣ̀ рᲂди́тели , прїе́мыи ча́шꙋ
ᲂу҆ченико́мъ даѧ́ше , прїими́те и҆ ꙗ҆ди́те вᲂпїѧ̀ , вѣ́рᲂю пі́ите кро́вь ,
и҆злїѧ́вшꙋюсѧ кᲂпїе́мъ и҆з̾ ре́бръ . ~А҆ми́нь гл҃ю речѐ , ро́ждїѧмъ винᲂгра́да ,
а҆пⷭ҇лѡмъ хрⷭ҇то́съ и҆́стина , ѿсе́лѣ не и҆спїю̀ , ѿ ло́знагѡ питїѧ̀ , до́ндеже
пїю̀ но́во в̾ сла́вѣ ѻ҆ц҃а мᲂегѡ̀ , с̾ ва́ми наслѣ́дники мᲂи́ми . ~Рꙋ́цѣ
прᲂсте́рлъ є҆сѝ , и҆́маже хлѣ́бъ прїима́ше нетлѣ́нїѧ , прїѧ́ти сре́бреники ,
ᲂу҆ста̀ к̾ цѣлᲂва́нїю принᲂсѧ̀ льсти́внѡ , и҆́ми же тѣ́ло честно́е и҆ кро́вь
прїѧ́тъ . но го́ре тебѣ̀ ꙗ҆́кᲂже речѐ хрⷭ҇то́съ . ~Хрⷭ҇то́съ ꙗ҆дѧ́ше ми́ръ
нбⷭ҇ныи , пред̾лᲂжи́сѧ ꙗ҆́кѡ хлѣ́бъ . прїидѣ́те ᲂу҆́бѡ хрⷭ҇тᲂлю́бцы , бре́нными
ᲂу҆сты̀ и҆ чи́стыми срⷣцы̀ , прїи́мемъ вѣ́рнѡ жрꙋ́щагѡ па́схꙋ , в̾ на́съ сщ҃ен
нᲂдѣ́йствꙋемꙋю . =сла́ва . Т=рⷪ҇цѣ є҆динᲂсꙋ́щнаѧ , є҆ди́нице трисᲂста́внаѧ ,
тебѐ вᲂспѣва́емъ . ѻ҆ц҃а сла́вѧще , и҆ сн҃а велича́юще , и҆ дх҃ꙋ пᲂкланѧ́ющесѧ ,
є҆ди́нᲂмꙋ є҆стествꙋ̀ вᲂи́стинꙋ , гдⷭ҇ꙋ живᲂтꙋ̀ и҆ жи́зни , црⷭ҇твꙋ
бескᲂне́чнᲂмꙋ . =и҆ ны́нѣ , боⷢ҇ . Ч=ерто́же нбⷭ҇ныи , и҆ невѣ́сто прⷭ҇нѡ
дв҃аѧ , є҆ди́на ꙗ҆ви́ласѧ є҆сѝ . бг҃а ᲂу҆́бѡ пᲂнᲂси́вши , ро́ждьши непрело́жнѡ ,
и҆з̾ тебѐ вᲂплᲂще́нна . тѣ́мже тѧ̀ всѝ ро́ди , ꙗ҆́кѡ бг҃ᲂневѣ́стнꙋю мт҃рь ,
правᲂвѣ́рно велича́емъ .

=задᲂсто́йнѡ : Б=ез̾сѣ́менно зача́тїе . =[пᲂкло́н̾ до землѝ] . т=рⷭ҇то́е , и҆
по ѻ҆́ч҃е на́шъ . =кᲂнда́къ , дню̀ . та́же , г=дⷭ҇и си́лъ с̾ на́ми . =и҆
п=ро́чее ѡ҆бы́чно . =и҆ ѿ=пꙋ́стъ .

В=о ст҃ы́и вели́кїи четверто́къ на ᲂу҆́трени , є҆=ѯа̀ ѱл҃мы̀ , и҆ є҆ктенїѧ̀ .=
та́же ,= а҆ллилꙋ́їѧ , на гла́с̾ , и҃ .= трᲂпа́рь . гла́съ , и҃ . Є҆=гда̀
сла́внїи ᲂу҆ченицы̀ , на ᲂу҆мᲂве́нїи ве́чери прᲂсвѣща́хꙋсѧ , тᲂгда̀ і҆ꙋ́да
ѕлᲂчести́выи , сребрᲂлю́бїемъ недꙋ́гᲂвавъ ѡ҆мрача́шесѧ . и҆ без̾зако́ннымъ
сꙋдїѧ́мъ тебѐ пра́веднагѡ сꙋдїю̀ предае́тъ , ви́ждь и҆мѣ́нїемъ люби́телю , и҆́же
си́хъ ра́ди несы́тство стѧжа́вша , и҆ ᲂу҆давле́нїю вда́вшасѧ . бѣжѝ несы́тыѧ
дш҃и , и҆́же ᲂу҆чи́телю такᲂва́ѧ сᲂдѣ́ѧвшїѧ , и҆́же ѡ҆ всѣ́хъ бл҃гі́и гдⷭ҇и
сла́ва тебѣ̀ . =вⷤ . сла́ва , и҆ ны́нѣ , то́йже . та́же , ѱ=ало́мъ , н҃ .=
мл҃твы : с=пасѝ бж҃е лю́ди свᲂѧ̀ , неглаго́лемъ . К=ано́нъ , твᲂре́нїе ки́ръ
кᲂзмы̀ , гла́съ , ѕ҃ . і҆рмо́съ , по вⷤ . трᲂпарѝ , на в҃і . пѣ́снь , а҃ .
і҆рмо́съ . С=ѣ́ченымъ пресѣ́чено бы́сть , мо́ре чермно́е , вᲂлна́ми пита́емаѧ
же , и҆зсшѐ глꙋбина̀ . та́же кꙋ́пно без̾ѡ҆рꙋ́жнымъ бы́вши прᲂше́ствїе , и҆҆
всеѡ҆рꙋ́жнымъ гро́бъ . пѣ́снь же бг҃ꙋ , кра́снаѧ вᲂспѣва́шесѧ , сла́вно бо
прᲂсла́висѧ хрⷭ҇то́съ бг҃ъ на́шъ .

=запѣ́въ := ~Сла́ва тебѣ̀ бж҃е на́шъ , сла́ва тебѣ̀ . ~Всевино́внаѧ и҆
пᲂда́тельнаѧ живᲂтꙋ̀ , без̾чи́сленаѧ мꙋ́дрᲂсть бж҃їѧ , сᲂзда̀ хра́мъ себѣ̀ ,
ѿ чⷭ҇тыѧ и҆ неи҆скꙋсᲂмꙋ́жныѧ мт҃ре . в̾ цр҃квь бо тѣле́снѡ ѡ҆бо́лксѧ .
сла́вно бо прᲂсла́висѧ хрⷭ҇то́съ бг҃ъ на́шъ . ~Та́йнѡ ᲂу҆ча́ше дрꙋ́ги свᲂѧ̀ ,
дш҃епита́емꙋю ᲂу҆гᲂто́ваетъ трапе́зꙋ . без̾сме́ртїѧ вᲂи́стинꙋ мꙋ́дрᲂсть бж҃їѧ ,
и҆ че́рплетъ ча́шꙋ вѣ́рнымъ . тѣ́мъ пристꙋ́пимъ бл҃гᲂче́стнѡ , и҆ вᲂзᲂпїе́мъ ,
сла́вно бо прᲂсла́висѧ хрⷭ҇то́съ бг҃ъ на́шъ . ~Оу҆слы́шимъ всѝ вѣ́рнїи ,
сᲂзыва́ющꙋ с̾ высо́кимъ прᲂпᲂвѣ́данїемъ , несᲂзда́ннꙋю и҆ со є҆сте́ственꙋю
премꙋ́дрᲂсть бж҃їю , вᲂпїе́тъ бо вкꙋси́те , и҆ ᲂу҆разꙋмѣ́вше ꙗ҆́кѡ бл҃гъ а҆́зъ
є҆́смь , вᲂзᲂпі́йте , сла́вно бо прᲂсла́висѧ хрⷭ҇то́съ бг҃ъ на́шъ .
=катава́сїѧ : С=ѣ́ченымъ пресѣ́чено .

=пѣ́снь , г҃ . і҆рмо́съ . Г=дⷭ҇ь сы́и всѣ́мъ , и҆҆ зижди́тель бг҃ъ ,
за сᲂзда́нныхъ без̾стра́стныи ѡ҆бнища́въ , себѐ сᲂедини́въ . и҆҆ па́сха є҆ю́же
хᲂтѧ́ше ᲂу҆́мрети , са́мъ себѐ предѝ пᲂжрѐ . ꙗ҆ди́те вᲂпїѧ̀ тѣ́ло мᲂѐ , и҆҆
вѣ́рᲂю ᲂу҆тверди́тесѧ . ~И҆з̾ба́вительнᲂю всегѡ̀ ро́да чл҃ча , свᲂе́ю , бл҃же
свᲂѧ̀ ᲂу҆ченикѝ напᲂи́лъ є҆сѝ , весе́лїѧ ча́шею и҆ напо́лнивъ ю҆̀ . са́мъ бо
себѐ сщ҃еннᲂдѣ́йствᲂваше , пі́ите вᲂпїѧ̀ кро́вь мᲂю̀ , и҆ вѣ́рᲂю
ᲂу҆тверди́тесѧ . ~Безꙋ́менъ мꙋ́жъ и҆́же в̾ ва́съ преда́тель , ᲂу҆ченико́мъ си
прᲂре́къ сп҃се незло́бивъ , не и҆́мате бо разꙋмѣ́ти всѝ є҆гѡ̀ . и҆ та́кѡ
безꙋ́менъ сы́и не и҆́мать ра́зꙋма . ѻ҆ба́че во мнѣ̀ пребꙋ́дите , и҆ вѣ́рᲂю
ᲂу҆тверди́тесѧ . =катава́сїѧ : Г=дⷭ҇ь сы́и всѣ́мъ .

=сѣда́ленъ . гла́съ , а҃ .= ~И҆́же є҆зе́ра и҆ и҆сто́чники и҆ мᲂрѧ̀
сᲂтвᲂри́выи , смире́нїю на́съ наказꙋ́ѧ и҆зрѧ́днᲂмꙋ . ле́нтїемъ препᲂѧ́савсѧ ,
ᲂу҆ченико́мъ но́зѣ ᲂу҆мы̀ , смирѧ́ѧсѧ премно́жествᲂмъ бл҃гᲂꙋтро́бїѧ , и҆
вᲂз̾выша́ѧ на́съ ѿ прᲂпасте́й ѕло́бы , є҆ди́нъ чл҃кᲂлю́бецъ . =сла́ва . гла́съ ,
г҃ . С=мирѧ́ѧсѧ за млрⷭ҇дїе , но́зѣ ᲂу҆мы́лъ є҆сѝ ᲂу҆ченико́мъ сѝ гдⷭ҇и , и҆
къ тече́нїю бжⷭ҇твенᲂмꙋ си́хъ напра́вилъ є҆сѝ . непᲂвинꙋ́жесѧ пе́тръ
ᲂу҆мы́тисѧ , ѻ҆ба́че бжⷭ҇твенᲂмꙋ пᲂвинꙋ́сѧ пᲂвелѣ́нїю , ѡ҆мыва́емь быва́етъ , и҆
к̾ тебѣ̀ прилѣ́жнѡ мᲂлѧ́сѧ , дарᲂва́ти на́мъ ве́лїю млⷭ҇ть . =и҆ ны́нѣ .
гла́съ , д҃ . Ꙗ҆=ды́и влⷣко со ᲂу҆ченикѝ свᲂи́ми , та́йнѡ пᲂказа́лъ є҆сѝ
прест҃ꙋ́ю свᲂю̀ сме́рть , є҆ѧ́же ра́ди ѿ тлѝ и҆зба́вихᲂмсѧ , и҆́же бжⷭ҇твеныѧ
твᲂѧ̀ стра́сти чтꙋ́щїи .

=пѣ́снь , д҃ . і҆рмо́съ . П=рᲂви́дѧ прᲂро́къ та́йны твᲂеѧ̀ неи҆зрече́нныѧ
хрⷭ҇тѐ , прᲂвᲂз̾глаша́ше . пᲂлᲂжѝ тве́рдꙋ любо́вь крѣ́пᲂсти ѻ҆́ч҃е ще́дрыи .
є҆динᲂро́днаго бо ти сн҃а бл҃гі́и , ѡ҆чи́стника в̾ ми́ръ пᲂсла́лъ є҆сѝ . ~На́
страсть и҆́же всѣ́мъ и҆з̾ а҆да́ма и҆стᲂчи́вшꙋюсѧ без̾стра́стныи хрⷭ҇тѐ грѧды́и
дрꙋго́мъ свᲂи́мъ ре́клъ є҆сѝ , с̾ ва́ми па́схꙋ сїю̀ снѣ́сти вᲂжделѣ́хъ , пᲂне́же
є҆динᲂро́днагѡ мѧ ны́нѣ ѡ҆чище́нїе , ѻ҆ц҃ъ в̾ ми́ръ пᲂсла́лъ є҆́сть . ~Прїи́мъ
ча́шꙋ , ᲂу҆ченико́мъ вᲂпїѧ́ше без̾сме́ртне , ѿ плᲂда̀ ло́знагѡ є҆го́же пи́въ ,
ᲂу҆́же к̾ тᲂмꙋ̀ не пїю̀ с̾ ва́ми . є҆динᲂро́днаго бо мѧ̀ ны́нѣ ѻ҆чи́стника ,
ѻ҆ц҃ъ в̾ ми́ръ пᲂсла́лъ є҆́сть .= П=и́во но́во па́че слᲂвесѐ , во црⷭ҇твїи
мᲂе́мъ речѐ хрⷭ҇то́съ дрꙋго́мъ предѝ и҆спїю̀ , и҆́же ᲂу҆́бѡ бг҃о́мъ бг҃ъ є҆́смь
ва́шъ речѐ . є҆динᲂро́днаго бо мѧ̀ ѻ҆чище́нїе , ѻ҆ц҃ъ в̾ ми́ръ пᲂсла́лъ є҆́сть .
=катава́сїѧ : П=рᲂви́дѧ прᲂро́къ та́йны .

=пѣ́снь , є҃ . і҆рмо́съ . С=ᲂю́зᲂмъ любвѐ свѧзꙋ́еми а҆пⷭ҇ли , владꙋ́щемꙋ
всѣ́ми себѐ хрⷭ҇тꙋ̀ преда́вше , красны̀ но́ги ᲂу҆мыва́хꙋ , бл҃гᲂвѣствꙋ́юще
всѣ́мъ ми́ръ . ~И҆́же неѡ҆держи́мꙋю держа́щаѧ превы́спренюю на вᲂздꙋ́сѣ во́дꙋ ,
и҆ ꙗ҆́же бе́здны ѡ҆бꙋздава́ющаѧ и҆ мᲂрѧ̀ вᲂстѧзꙋ́ющаѧ бж҃їѧ премꙋ́дрᲂсть , во́дꙋ
во ᲂу҆мыва́льницꙋ влива́етъ , но́ги же ᲂу҆мыва́етъ рабо́мъ сѝ влⷣка .
~Оу҆ченико́мъ пᲂказꙋ́етъ смире́нїѧ ѻ҆́бразъ влⷣка , и҆́же ѻ҆́блаки ѡ҆блага́ѧи
нб҃о , препᲂѧсꙋ́етсѧ ле́нтїѡмъ . и҆ преклᲂнѧ́етъ кᲂлѣ́на , рабо́мъ ᲂу҆мыва́ти
но́зѣ . є҆мꙋ́же в̾ рꙋцѣ̀ дыха́нїе всѣ́хъ сꙋ́щихъ . =катава́сїѧ : С=ᲂю́зᲂмъ любвѐ
свѧзꙋ́еми .

=пѣ́снь , ѕ҃ . і҆рмо́съ . Б=е́здна пᲂслѣ́днѧѧ грѣхо́въ ѡ҆бы́де мѧ , и҆҆
вᲂлне́нїѧ ᲂу҆́же нетерпѧ̀ , ꙗ҆́кѡ і҆ѡ́на ко влⷣцѣ вᲂпїю́ ти , и҆з̾ тли́ мѧ
вᲂз̾ведѝ . ~Гдⷭ҇а глаша́ете мѧ ѽ ᲂу҆ченицы̀ и҆ ᲂу҆чи́телѧ , є҆́смь бо сп҃съ ,
вᲂпїѧ́ше . тѣ́мже пᲂдо́битесѧ ѻ҆́бразꙋ , ꙗ҆́кᲂже мѧ ви́дѣсте . ~Скве́рны кто̀
не и҆мѣ́ѧ , ѡ҆мы́ти нетре́бꙋетъ но́гꙋ . чи́сти ѽ ᲂу҆ченицы̀ вы̀ є҆стѐ , но
не всѝ . часо́мъ бо є҆ди́нѣмъ є҆ди́нъ ѿ ва́съ бѣ́ситсѧ . =катава́сїѧ : Б=е́здна
пᲂслѣ́днѧѧ .

=кᲂнда́къ . гла́съ , в҃ . Х=лѣ́бъ прїе́мъ в̾ рꙋ́цѣ преда́тель , сᲂкрᲂве́ннѡ
ты́ѧ прᲂстира́етъ , и҆ прїе́млетъ цѣ́нꙋ сᲂзда́вшагѡ свᲂи́ма рꙋка́ма чл҃ка . и҆
не и҆спра́вленъ пребы́сть , і҆ꙋ́да ра́бъ и҆ льсте́цъ . =и҆́кᲂсъ . К=ъ та́йнѣй
трапе́зѣ со́ страхᲂмъ прибли́жившесѧ всѝ , чи́стыми дш҃а́ми хлѣ́бъ
вᲂспрїи́мемъ , пребыва́юще со ᲂу҆чи́телемъ , да ᲂу҆ви́димъ , ка́кѡ ᲂу҆мыва́етъ
но́ги ᲂу҆ченико́мъ , и҆ да сᲂтвᲂри́мъ ꙗ҆́кᲂже ви́димъ дрꙋ́гъ дрꙋ́гꙋ
пᲂкарѧ́ющесѧ , и҆ дрꙋ́гъ дрꙋ́гꙋ но́зѣ ᲂу҆мыва́юще . хрⷭ҇то́съ бо та́кѡ пᲂвелѣ̀
свᲂи́мъ ᲂу҆ченико́мъ , си́це твᲂри́те . но непᲂслꙋ́ша і҆ꙋ́да ра́бъ и҆ льсте́цъ .

=пѣ́снь , з҃ . і҆рмо́съ . Ѻ҆́=трᲂцы в̾ вавѷло́нѣ , пе́щи пла́менны
не ᲂу҆бᲂѧ́шасѧ . но пᲂсредѝ ѻ҆гнѧ̀ в̾ве́ржени , прᲂхлажда́еми взыва́хꙋ ,
бл҃гᲂслᲂве́нъ є҆сѝ гдⷭ҇и бж҃е ѻ҆ц҃ъ на́шихъ . ~Пᲂкива́ѧ главо́ю і҆ꙋ́да , ѕлѣ̀
прᲂзрѧ̀ пᲂдвиза́шесѧ , пᲂдо́бна вре́мене и҆скі́и преда́ти , сꙋдїю̀
на ѡ҆сꙋжде́нїе . и҆́же всѣ́хъ є҆́сть гдⷭ҇ь и҆ бг҃ъ ѻ҆ц҃ъ на́шихъ . ~Са́мъ
хрⷭ҇то́съ дрꙋго́мъ сѝ вᲂпїѧ́ше , є҆ди́нъ ѿ ва́съ преда́стъ мѧ . и҆ весе́лїе
забы́вше , ско́рбїю и҆ стра́хᲂмъ ѡ҆держи́ми бѧ́хꙋ . кто̀ се́й є҆́сть скажѝ
гл҃юще , гдⷭ҇и бж҃е ѻ҆ц҃ъ на́шихъ . ~И҆́же со мно́ю рꙋ́кꙋ сѝ в̾ сᲂли́ло
влᲂжи́выи де́рзᲂстїю , тᲂмꙋ̀ ѻ҆ба́че дᲂбро́ бы вра́тъ жите́йскихъ никᲂли́же
прᲂитѝ . се́же ре́къ ꙗ҆влѧ́ше преда́телѧ свᲂегѡ̀ . блгⷭ҇ве́нъ є҆сѝ гдⷭ҇и бж҃е
ѻ҆ц҃ъ на́шихъ . =катава́сїѧ : Ѻ҆́=трᲂцы в̾вавѷло́нѣ .

=пѣ́снь , и҃ . і҆рмо́съ . П=о зако́нѣ ѻ҆́ч҃и пребл҃же́ннїи в̾ вавѷло́нѣ
ю҆́нїи , бѣдꙋ̀ прїе́млюще царю́ющаго небрего́ша , пᲂвелѣ́нїѧ безꙋ́мнагѡ и҆
сᲂвᲂкꙋпле́ннїи , в̾ не́мже неи҆звари́шасѧ ѻ҆гнѝ , держа́щемꙋ дᲂсто́йнѡ
вᲂз̾сыла́хꙋ пѣ́снь , гдⷭ҇а вᲂспѣва́йте дѣ́ла , и҆ превᲂзнᲂси́те є҆гѡ̀ во́ вѣки .
~Сᲂѡ҆бѣ́дницы пребл҃же́ннїи , в̾ сїѡ́нѣ съ сло́вᲂмъ претерпѣ́вше а҆пⷭ҇ли ,
пᲂслѣ́дᲂвахꙋ па́стырю ꙗ҆́кѡ а҆́гньцы . и҆ сᲂвᲂкꙋ́пленїи , є҆го́же неразлꙋчи́шасѧ
хрⷭ҇та̀ , бжⷭ҇твенымъ сло́вᲂмъ пита́еми , бл҃гᲂда́рствено вᲂпїа́хꙋ , гдⷭ҇а
по́йте дѣ́ла , и҆ превᲂзнᲂси́те є҆гѡ̀ во́ вѣки . ~Зако́нныѧ любвѐ ,
ѕлᲂи҆мени́тыи и҆скарїо́тъ во́лею забы́въ , и҆́же но́зѣ ᲂу҆мы́въ , и҆ гᲂто́вѧшесѧ
на преда́нїе . и҆ тво́й ꙗ҆ды́и хлѣ́бъ тѣ́ло бжⷭ҇твено , вᲂз̾дви́же ко́въ натѧ̀
хрⷭ҇тѐ . и҆ вᲂпи́ти неразꙋмѣ̀ , гдⷭ҇а по́йте дѣ́ла , и҆ превᲂзнᲂси́те є҆гѡ̀
во́ вѣки . ~Прїима́ше рѣши́тельнᲂе тѣ́ло прегрѣше́нїемъ , несмы́сленыи , и҆
кро́вь и҆злива́емꙋю за́миръ бжⷭ҇твенꙋю , нестыдѧ́шесѧ пїѧ̀ , ю҆́же прᲂдаѧ́ше
на ценѣ̀ . ѡ҆ ѕло́бѣ же ненегᲂдᲂва̀ , и҆ вᲂпи́ти неразꙋмѣ̀ , гдⷭ҇а вᲂспѣва́йте
дѣ́ла , и҆ превᲂзнᲂси́те є҆гѡ̀ во́ вѣки .

=катава́сїѧ : Х=ва́лимъ бл҃гᲂслᲂви́мъ кла́нѧемсѧ гдⷭ҇ви , пᲂе́мъ и҆
превᲂзно́симъ є҆гѡ̀ во́ вѣки . ~По зако́нѣ ѻ҆́ч҃и .= [пᲂкло́н̾ до землѝ] .=

=честнѣ́йшꙋю непᲂе́мъ .=

=пѣ́снь , ѳ҃ . і҆рмо́съ . С=тра́нствїѧ влады́чнѧ , и҆ без̾сме́ртнѣй трапе́зѣ ,
на го́рнѣмъ мѣ́стѣ , высо́кими ᲂу҆мы̀ вѣ́рнїи прїиди́те вᲂспрїи́мемъ вᲂз̾ше́дша
сло́ва , ѿ́ слᲂва наꙋ́чшесѧ , є҆го́же велича́емъ . ~Ꙗ҆ди́те ᲂу҆ченико́мъ сло́во
речѐ па́схꙋ на го́рничнѣмъ мѣ́стѣ , є҆ю́же ᲂу҆́мъ ᲂу҆твержа́етсѧ , и҆ се́ю
та́йнѡ вᲂди́тельнѡ сᲂтвᲂри́те без̾ква́снымъ и҆́стины сло́вᲂмъ . тве́рдᲂе же
бл҃гᲂда́ти велича́йте . ~Сᲂдѣ́тельницꙋ ѻ҆ц҃ъ пре́жде вѣ́къ премꙋ́дрᲂсть ража́етъ
мѧ , в̾ нача́тᲂкъ пꙋте́мъ свᲂи́мъ , в̾ дѣ́ла сᲂзда́ мѧ , ꙗ҆́же ны́нѣ та́йнѡ
сᲂверша́ема . сло́во бо несᲂзда́нно сы́и є҆стество́мъ , гла́сы присвᲂѧ́ю си
и҆́хже ны́нѣ прїѧ́хъ . ~Ꙗ҆́кѡ чл҃къ є҆́смь сꙋщество́мъ а҆ не привидѣ́нїемъ .
си́це же бг҃ъ є҆́смь нра́вᲂмъ вᲂз̾даѧ́нїѧ . є҆стества̀ сᲂвᲂкꙋпи́вшасѧ во мнѣ̀ ,
хрⷭ҇та̀ є҆ди́нᲂгѡ в̾ тѣ́хъ мѧ зна́йте . и҆ ꙗ҆́же ѿ ни́хъ , и҆ и҆́же в̾ ни́хъ ,
и҆́же ᲂу҆́бѡ є҆́смь спаса́ѧи .

=катава́сїѧ : С=тра́нствїѧ влады́чнѧ .= [пᲂкло́н̾ до землѝ] . свѣти́ленъ .
Ч=ерто́гъ тво́й ви́жꙋ сп҃се мо́й ᲂу҆кра́шенъ , и҆ ѻ҆де́жды не и҆́мамъ да вни́дꙋ
во́нь . прᲂсвѣти́ ми ѡ҆дѣѧ́нїе дш҃и , свѣтᲂда́вче и҆ спаси́ мѧ . =двⷤа .
сла́ва , и҆ ны́нѣ , то́йже .=

Н=а хвали́тѣхъ , стихѣ́ры , на д҃ . гла́съ , в҃ . С=тека́етсѧ ᲂу҆́бѡ про́чее
сᲂбо́рище і҆ꙋде́йскᲂе , да сᲂдѣ́телѧ и҆ зижди́телѧ всѧ́ческихъ пила́тꙋ
преда́стъ . ѽ без̾зако́нныхъ , ѽ невѣ́рныхъ , ꙗ҆́кѡ грѧдꙋ́щаго сꙋди́ти живы́мъ
и҆ ме́ртвымъ , на сꙋ́дъ гᲂто́вѧтъ . и҆сцѣлѧ́ющагѡ стра́сти , к̾ стрⷭ҇ти
ᲂу҆страѧ́ютъ . гдⷭ҇и дᲂлгᲂтерпѣли́ве , ве́лїѧ твᲂѧ̀ млⷭ҇ть сла́ва тебѣ̀ .

~І҆ꙋ́да без̾зако́нныи , ѡ҆мᲂчи́выи на́ вечери рꙋ́кꙋ в̾ сᲂли́ло с̾ тᲂбо́ю
гдⷭ҇и , прᲂстрѐ къ без̾зако́ннымъ рꙋ́цѣ прїѧ́ти сре́бреники . и҆ и҆́же ми́ра
пᲂмы́сливыи цѣ́нꙋ , тебѐ бесцѣ́ннагѡ не ᲂу҆бᲂѧ́сѧ прᲂда́ти . и҆́же но́зѣ
прᲂстры́и ᲂу҆мы́ти , влⷣкꙋ ѡ҆блᲂбыза̀ льсти́вно , во є҆́же преда́ти
без̾зако́ннымъ . ли́ка же а҆пⷭ҇льска ѿве́ргсѧ , и҆ три́десѧть пᲂве́ргъ
сре́бреники , твᲂѐ тридне́внᲂе вᲂскрⷭ҇нїе невѣ́дѣ , є҆го́же ра́ди пᲂми́лꙋй
на́съ .

~І҆ꙋ́да преда́тель льсти́въ сы́и , льсти́внымъ лᲂбза́нїемъ предадѐ сп҃са и҆
гдⷭ҇а , и҆ влⷣкꙋ всѧ́ческимъ . и҆ ꙗ҆́кѡ раба̀ бѣжа́ща прᲂдадѐ і҆ꙋде́ѡмъ . ꙗ҆́кѡ
ѻ҆вча̀ на закᲂле́нїе , та́кѡ пᲂслѣ́дᲂваше а҆́гнецъ бж҃їи , сн҃ъ ѻ҆́ч҃ь , є҆ди́нъ
мнᲂгᲂмлⷭ҇тивыи .

~І҆ꙋ́да ра́бъ и҆ льсте́цъ , ᲂу҆чени́къ сы́и и҆ навѣ́тникъ , и҆ дрꙋ́гъ дїа́вᲂль
ѿ дѣ́лъ ꙗ҆ви́сѧ . пᲂслѣ́дᲂваше бо ᲂу҆чи́телю , и҆ на́нь пᲂꙋча́шесѧ
на преда́нїе , гл҃аше в̾ себѣ̀ , преда́мъ сегѡ̀ и҆ прїѡ҆брѧ́щꙋ и҆мѣ́нїѧ .
и҆ска́ше же и҆ ми́рꙋ про́данꙋ бы́ти , и҆ і҆с҃а ле́стїю ꙗ҆́ти , ѿда́стъ
цѣлᲂва́нїе и҆ преда́стъ хрⷭ҇та̀ . и҆ ꙗ҆́кѡ ѻ҆вча̀ на закᲂле́нїе , та́кѡ
пᲂслѣ́дᲂваше а҆́гнецъ бж҃їи , є҆ди́нъ млрⷭ҇дъ и҆ чл҃кᲂлю́бецъ .

=сла́ва , и҆ нн҃ѣ . гла́съ , то́йже . Є҆=го́же прᲂпᲂвѣ́да а҆́гньца и҆са́їѧ
грѧде́тъ на закᲂле́нїе во́льнᲂе , и҆ плещѝ дае́тъ на ра́ны , и҆ лани́ты
на ᲂу҆даре́нїе , лице́ же не ѿвратѝ ѿ стꙋда̀ заплева́нїѧ . сме́ртїю же
без̾ѡ҆бра́знᲂю ѡ҆сꙋжа́етсѧ . всѧ̀ без̾грѣ́шныи во́лею прїе́млетъ , да всѣ́мъ
да́рꙋетъ є҆́же и҆з̾ ме́ртвыхъ вᲂскрⷭ҇нїе .

Н=а стихо́внѣ , стихѣ́ры . гла́съ , и҃ . Д=не́сь и҆́же на хрⷭ҇та̀ лꙋка́вныи
сᲂбра́сѧ сᲂбо́ръ , и҆ на́нь тще́тнаѧ сᲂвѣ́тᲂваше , преда́ти пила́тꙋ на сме́рть
непᲂви́ннагѡ . дне́сь и҆мѣ́нїемъ ᲂу҆да́вꙋ і҆ꙋ́да себѣ̀ ѡ҆блага́етъ , и҆
лиша́етсѧ ѡ҆бᲂю́дꙋ жи́зни вре́менныѧ и҆ бжⷭ҇твеныѧ . дне́сь каїа́фа нево́лею
прᲂро́чествꙋетъ , лꙋ́чше є҆́сть гл҃ѧ є҆ди́нᲂмꙋ ᲂу҆́мрети за́ люди . прїи́де бо
грѣ́хъ ра́ди на́шихъ пᲂстрада́ти , да на́съ свᲂбᲂди́тъ ѿ рабо́ты вра́жїѧ , ꙗ҆́кѡ
бл҃гъ и҆ чл҃кᲂлю́бецъ .

=сти́хъ : ꙗ҆ды́и хлѣ́бъ мо́й ,꙳ вᲂз̾вели́чи на мѧ̀ ле́сть . Д=не́сь і҆ꙋ́да
нищелю́бїѧ скрыва́етъ лицѐ , и҆ лихᲂи́мства ѿкрыва́етъ ѻ҆́бразъ . не к̾ тᲂмꙋ̀
ѡ҆ ни́щихъ пече́тсѧ . не к̾ тᲂмꙋ̀ мѵ́рѡ прᲂдае́тъ грѣ́шныѧ , но нбⷭ҇нᲂе мѵ́рѡ ,
и҆ ѿ негѡ̀ ᲂу҆кра́даетъ сре́бреники . и҆ течѐ ко і҆ꙋде́ѡмъ , гл҃ѧ ,
закᲂнᲂпрестꙋ́пнымъ , что́ ми хо́щете да́ти , и҆ а҆́зъ ва́мъ преда́мъ є҆гѡ̀ ; ѽ
сребрᲂлю́бїѧ рачи́телю . ᲂу҆до́бнꙋ кꙋ́плю твᲂри́ши ра́зꙋмꙋ кꙋпꙋ́ющимъ , что̀
непрᲂдае́магѡ кꙋ́плю твᲂри́ши . нескꙋ́пъ к̾ цѣнѣ̀ ꙗ҆влѧ́ѧсѧ , но ꙗ҆́кѡ раба̀
бѣжа́ща прᲂдае́ши . ѻ҆бы́чай бо кра́дꙋщимъ пᲂмета́ти сщ҃е́ннаѧ . ны́нѣ пᲂве́рже
ст҃а́ѧ ѱо́мъ ᲂу҆чени́къ . бѣсᲂва́нїе бо сребрᲂлю́бїѧ , на свᲂегѡ̀ влⷣкꙋ
бѣси́тисѧ сᲂтвᲂрѝ є҆гѡ̀ . є҆го́же и҆скꙋше́нїѧ бѣжи́мъ , зᲂвꙋ́ще ,
дᲂлгᲂтерпѣли́ве гдⷭ҇и сла́ва тебѣ̀ .

=сти́хъ : и҆схᲂжда́ше во́нъ ,꙳ и҆ глаго́лаше в̾кꙋ́пѣ . Д=а никто́же ѽ
вѣ́рнїи , влⷣчни ве́чери не неприча́стенъ бꙋ́детъ . и҆ да никто́же ѿ ню́дъ ,
ꙗ҆́кѡ і҆ꙋ́да лꙋка́выи прибли́житсѧ къ трапе́зѣ . ѻ҆́нъ ᲂу҆́бѡ ᲂу҆крꙋ́хъ взе́мъ ,
на ѕло́бꙋ ᲂу҆клᲂни́сѧ . ѻ҆́бразᲂмъ сы́и ᲂу҆чени́къ , дѣ́лᲂмъ же гꙋби́тель .
со і҆ꙋде́и ᲂу҆́бѡ веселѧ́шесѧ , и҆ со а҆пⷭ҇лы вᲂдвᲂрѧ́шесѧ . ненави́дѧ ,
лᲂбза́ше , лᲂбыза́ѧ же , предава́ше , и҆скꙋпи́вшаго на́съ ѿ рабо́ты , бг҃а и҆
сп҃са дш҃а́мъ на́шимъ .

=сти́хъ : сло́во закᲂнᲂпрестꙋ́пно ,꙳ вᲂз̾лᲂжи́ша на мѧ̀ . Н=ра́въ тво́й
лꙋка́вствїѧ и҆спо́лненъ , без̾зако́нныи і҆ꙋ́до . недꙋ́гꙋѧ бо сребрᲂлю́бїемъ ,
прїѡ҆брѣ́лъ є҆сѝ чл҃кᲂненавидѣ́нїе . а҆́ще бы бᲂга́тство люби́лъ є҆сѝ , что̀
ко ᲂу҆ча́щемꙋ ѡ҆ нищетѣ̀ прише́лъ є҆сѝ . а҆́ще ли же люби́лъ є҆сѝ є҆гѡ̀ , пᲂчто̀
про́далъ є҆сѝ бесцѣ́ннаго на ᲂу҆бїе́нїе . ᲂу҆бо́йсѧ сл҃нце , вᲂз̾стᲂнѝ землѐ ,
и҆ движа́щисѧ вᲂзᲂпі́й , неѕло́биве гдⷭ҇и сла́ва тебѣ̀ .

=сла́ва . Н=ра́въ тво́й лꙋка́вствїѧ . =и҆ нн҃ѣ . гла́съ , є҃ . Т=а́инствꙋѧ
гдⷭ҇и , ᲂу҆ченикѝ свᲂѧ̀ ᲂу҆ча́ше гл҃ѧ , ѽ дрꙋ́зи , зри́те , да никі́иже ва́съ
стра́хъ ѿлꙋчи́тъ ѿ менѐ . а҆́ще бо и҆ стражꙋ̀ , но за́ миръ . нижѐ сᲂблазните́сѧ
ѡ҆ мнѣ̀ . не прїидо́хъ бо да пᲂслꙋ́жатъ мѝ , но да пᲂслꙋжꙋ̀ и҆ пᲂлᲂжꙋ̀ дш҃ꙋ
свᲂю̀ и҆збавле́нїе за́ миръ . а҆́ще ᲂу҆́бѡ вы̀ дрꙋ́зи мᲂѝ менѐ пᲂдража́ете , и҆
хᲂтѧ́и пе́рвыи бы́ти , да бꙋ́детъ пᲂслѣ́днїи . и҆ влⷣка , ꙗ҆́кѡ слꙋга̀ .
пребꙋ́дите ᲂу҆́бѡ во мнѣ̀ , да гро́здъ принесе́те . а҆́зъ бо є҆́смь винᲂгра́дъ
живо́тныи .

=на а҃ мъ , часѣ̀ . боⷢ҇ , гл҃емъ . ч=то́ тѧ нарече́мъ .= та́же , трᲂпа́рь .
гла́съ , г҃ . З=аꙋше́нъ бы́въ за́ рᲂдъ чл҃ческїи , и҆ непрᲂгнѣ́вавсѧ . свᲂбᲂдѝ
ѿ и҆стлѣ́нїѧ живо́тъ на́шъ гдⷭ҇и , и҆ спасѝ на́съ . =сла́ва , к=ᲂне́цъ . =и҆
ны́нѣ , в=е́сь . =прᲂки́менъ . гла́съ , д҃ . д=а разꙋмѣ́ютъ ꙗ҆зы́цы , ꙗ҆́кѡ
и҆́мѧ тебѣ̀ гдⷭ҇ь . =сти́хъ : б=ж҃е кто̀ ᲂу҆пᲂдо́битсѧ тебѣ̀ .

=ѿ пррⷪ҇чества і҆єремі́ина , чте́нїе .=

~Гдⷭ҇и скажи́ ми да разꙋмѣ́ю . тᲂгда̀ ви́дѣхъ начина́нїѧ и҆́хъ , а҆́зъ же
ꙗ҆́кѡ а҆́гнѧ неѕло́биво ведо́мо на закᲂле́нїе , но разꙋмѣ́хъ , ꙗ҆́кѡ на мѧ̀
пᲂмы́слиша по́мыслъ лꙋка́въ , гл҃юще , прїиди́те и҆ влᲂжи́мъ дре́во в̾ хлѣ́бъ
є҆гѡ̀ , и҆ и҆стреби́мъ є҆гѡ̀ ѿ землѝ живы́хъ , и҆ и҆́мѧ є҆гѡ̀ да непᲂмѧне́тсѧ
к̾ тᲂмꙋ̀ . гдⷭ҇и си́ламъ и҆́же сꙋ́диши пра́веднѡ , и҆ и҆спыта́ѧ срⷣца̀ и҆
ᲂу҆тро́бы , да ви́жꙋ є҆́же ѿ тебѐ ѿмще́нїе твᲂѐ на ни́хъ , ꙗ҆́кѡ к̾ тебѣ̀
ѿкры́хъ ѡ҆правда́нїе мᲂѐ . сегѡ̀ ра́ди та́кѡ гл҃етъ гдⷭ҇ь к̾ мꙋ́жемъ
а҆наѳѡ́ѳскимъ и҆́щꙋщимъ дш҃ꙋ твᲂю̀ , и҆ гл҃ющимъ , не и҆́маши прᲂро́чествᲂвати
ѡ҆ и҆́мени гдⷭ҇ни . а҆́ще ли же нѝ , ᲂу҆́мреши в̾ рꙋка́хъ на́шихъ . сегѡ̀ ра́ди
та́кѡ гл҃етъ гдⷭ҇ь си́ламъ , сѐ а҆́зъ пᲂсѣщꙋ̀ на ни́хъ , ю҆́нᲂши и҆́хъ
ѻ҆рꙋ́жїемъ ᲂу҆́мрꙋтъ , и҆ сн҃ᲂве и҆́хъ и҆ дще́рѧ и҆́хъ скᲂнча́ютсѧ гла́дᲂмъ , и҆
ѡ҆ста́нка небꙋ́дꙋтъ ѿ ни́хъ . занѐ , наведꙋ̀ ѕла́ѧ на живꙋ́щихъ во а҆наѳѡ́ѳѣ ,
в̾ лѣ́то пᲂсѣще́нїѧ и҆́хъ . пра́веденъ є҆сѝ гдⷭ҇и , ꙗ҆́кѡ ѿвѣща́ю к̾ тебѣ̀ .
ѻ҆ба́че сꙋдьбы̀ вᲂз̾глаго́лю к̾ тебѣ̀ . что̀ ꙗ҆́кѡ пꙋ́ть нечести́вымъ спѣ́етсѧ ,
и҆ дᲂбро̀ є҆́сть всѣ́мъ и҆́же престꙋпа́ютъ и҆ без̾зако́ннѡ дѣ́ютъ .
ᲂу҆гᲂбзи́шасѧ всѝ ѿмѣта́ющїи ѿмета́нїѧ . насади́лъ є҆сѝ и҆́хъ , и҆
ᲂу҆кᲂрени́шасѧ . ча́да сᲂтвᲂри́ша , и҆ сᲂтвᲂри́ша пло́дъ . бли́зъ є҆сѝ ты̀
ᲂу҆сто́мъ и҆́хъ , дале́че же ѿ ᲂу҆тро́бъ и҆́хъ . и҆ ты̀ гдⷭ҇и вѣ́си мѧ и҆
ви́дѣлъ мѧ є҆сѝ , и҆ и҆скꙋси́лъ є҆сѝ се́рдце мᲂѐ пред̾ сᲂбо́ю . сᲂберѝ и҆́хъ
ꙗ҆́кѡ ѻ҆́вцы на закᲂле́нїе , и҆ ѡ҆чи́сти ѧ҆̀ в̾ де́нь закᲂле́нїѧ и҆́хъ . дᲂко́лѣ
вᲂспла́четсѧ всѧ̀ землѧ̀ , и҆ трава̀ всѧ̀ се́льнаѧ и҆́з̾схнетъ , ѿ ѕло́бъ
живꙋ́щихъ на не́й . и҆ пᲂгибо́ша ско́ти и҆́хъ и҆ пти́цы , ꙗ҆́кѡ реко́ша ,
не ᲂу҆́зритъ бг҃ъ пꙋте́й на́шихъ , твᲂѧ́ же но́ги текꙋ́тъ и҆ ѡ҆слабѣ́стасѧ .
сᲂбере́тесѧ всѧ̀ ѕвѣ́ри се́льныѧ , и҆ да прїи́дꙋтъ є҆́же снѣ́сти є҆ѧ̀ .
па́стырїе мно́зи прᲂсмради́ша винᲂгра́дъ мо́й , и҆ ѡ҆скверни́ша ча́сть мᲂю̀
жела́емꙋю . в̾ пꙋсты́ню же непрᲂхо́днꙋю пᲂлᲂжи́сѧ , и҆ в̾ требле́нїе па́гꙋбы .
ꙗ҆́кѡ та́кѡ гл҃етъ гдⷭ҇ь ѡ҆ всѣ́хъ сᲂсѣ́дѣхъ лꙋка́выхъ , и҆ каса́ющихсѧ
наслѣ́дїю мᲂемꙋ̀ , є҆́же раздѣли́хъ лю́демъ мᲂи́мъ і҆и҃лю . сѐ а҆́зъ вᲂстерза́ю
и҆́хъ ѿ землѝ и҆́хъ . и҆ до́мъ і҆ꙋ́дᲂвъ и҆змꙋ̀ ѿ среды̀ и҆́хъ . и҆ бꙋ́детъ
пᲂвнегда̀ и҆зѧ́ти ми и҆́хъ , и҆ вселю̀ и҆́хъ кᲂго́ждо в̾ дᲂстᲂѧ́нїе свᲂѐ , и҆
кᲂго́ждо в̾ зе́млю и҆́хъ .

=прᲂки́мен̾ . гла́съ , и҃ . п=ᲂмᲂли́тесѧ и҆ вᲂз̾дади́те , гдⷭ҇ви бг҃ꙋ
на́шемꙋ . =сти́хъ : в=ѣ́дᲂмъ во і҆ꙋде́и бг҃ъ , во і҆и҃ли ве́лїе и҆́мѧ є҆гѡ̀ .
=про́чаѧ же трѝ часы̀ , пᲂе́мъ по ѻ҆бы́чаю в̾ притво́рѣ во свᲂѐ вре́мѧ . и҆=
блаже́нна без̾ пѣ́нїѧ . ~ѡ҆сла́би ѡ҆ста́ви . ~ѻ҆́ч҃е на́шъ . =и҆= кᲂнда́къ ,
дню̀ . гдⷭ҇и пᲂми́лꙋй , м҃ . =и҆= ѿпꙋ́стъ . ~ѿ́дне же сегѡ̀ до недѣ́ли ѳѡмины̀ ,
литі́и за ᲂу҆пᲂко́й в̾ притво́рѣ небыва́ютъ .

