Т=ропа́рь , сщ҃енномч҃нкомъ . гла́съ , д҃ .=

~Бж҃е ѻ҆ц҃ъ на́шихъ , творѧ́и при́снѡ съ на́ми по твоемꙋ̀ смотре́нїю , не ѿста́ви млⷭ҇ти твоеѧ̀ ѿ на́съ , но тѣ́хъ моли́т вами , во смире́нїи ᲂу҆стро́й живо́тъ на́шъ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , д҃ . пѣ́снь , а҃ . і҆рмо́съ . М=о́рѧ чермна́гѡ пꙋчи́нꙋ , немо́крыми стопа́ми дре́вле ше́ствовавъ і҆и҃ль , крⷭ҇то ѡбра́зно мѡѷсе́ѡвыма рꙋка́ма , а҆мали́ ковꙋ си́лꙋ в̾ пꙋсты́ни побѣди́лъ є҆́сть .

=запѣ́в̾ : С=т҃і́и сщ҃енномч҃нцы , моли́те бг҃а ѡ҆ на́съ =[покло́н̾].=

~Бж҃їимъ свѣтоли́тїем̾ сла́внїи ѡ҆блиста́ еми , свѣтоно́сное сїѐ и҆ свѣ́тлое пра́з днество ва́ше бл҃гоче́стнѡ сла́вѧщихъ , страсте́й мглы̀ и҆зба́вите .

~Посра́мленъ бы́сть нечести́вый , страда́ льцы и҆ слꙋжи́тели твои́ми хрⷭ҇тѐ цр҃ю , приложи́всѧ и҆́мъ , и҆ сво́й тꙋ́лъ лꙋка́ выи и҆спраздни́въ , низложи́ти невоз мо́же тѣ́хъ крѣ́пости .

=сла́ва . В=о́дъ животворѧ́щихъ и҆ дх҃о́в ныхъ и҆сполнѧ́еми , и҆ста́ѧвшихъ зно́ем̾ лю́тагѡ без̾бо́жїѧ напои́ли є҆стѐ , и҆ къ водѣ̀ ст҃ѣ́й и҆ спасе́нней наста́вили є҆стѐ .

=и҆ нн҃ѣ , боⷢ҇ . Р=азрѣши́сѧ прароди́тельное престꙋпле́нїе , па́че ᲂу҆́мнымъ ржⷭ҇тво́мъ тѝ пречⷭ҇таѧ , и҆ пе́рвый воспрїѧ́ша ра́й скїй вхо́дъ , велегла́снѡ хва́лѧщїи тѧ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и сщ҃енномч҃нцы , ꙗ҆́кѡ всѝ по́ бз҃ѣ к̾ ва́мъ прибѣга́ем̾ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . В=есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи , ты́ ми крѣ́ пость гдⷭ҇и , и҆ прибѣ́жище и҆ ᲂу҆тверже́нїе .

~Разжиза́еми мы́сленнѡ , ᲂу҆тѣ́шителе вымъ ѻ҆гне́мъ , погаси́ша льстѝ лю́тагѡ запале́нїѧ , сщ҃енномч҃нцы ра́дꙋющесѧ .

~Дх҃о́внымъ свѣ́томъ сла́внїи , сꙋ́щих̾ во тмѣ̀ лю́тѣй , привлеко́сте к̾ свѣ́тꙋ сщ҃е́н нагѡ креще́нїѧ .

=сла́ва . З=ла́то и҆скꙋше́но ѻ҆гне́мъ мꙋче́ нїѧ ꙗ҆ви́стесѧ , мч҃нческихъ страда́нїй ст҃і́и и҆мꙋ́ще запечатлѣ́нїѧ .

=и҆ ны́нѣ , боⷢ҇ . И҆=збавлѧ́ющагѡ чл҃ки ѿ наси́лїѧ вра́жїѧ , родила̀ є҆сѝ си́льнагѡ бг҃а , пречⷭ҇таѧ дв҃о всенепоро́чнаѧ .

=сѣда́ленъ . гла́съ , г҃ . М=ѵ́ромъ пома́занїѧ ст҃льствоваша , па́стырїе ꙗ҆ви́стесѧ лю́ демъ бг҃омꙋ́дрым̾ . ꙗ҆́кѡ а҆́гньцы честні́и пожро́стесѧ , и҆ принесо́стесѧ сло́вꙋ , па́с тырем̾ нача́льникꙋ , поже́ршемꙋсѧ ꙗ҆́кѡ ѻ҆вча́ти , мч҃нцы прехва́льнїи , свѣти́ла всеми́рнаѧ . тѣ́мже торжествꙋ́емъ всѝ любо́вїю ст҃ꙋ́ю па́мѧть ва́шꙋ .

=сла́ва , и҆ ны́нѣ , боⷢ҇ . П=рибѣ́жище и҆ си́ла на́шѧ бцⷣе , крѣ́пкаѧ помо́щнице ми́рꙋ всемꙋ̀ , мл҃твами твои́ми спаса́й рабы̀ твоѧ̀ ѿ всѧ́кїѧ бѣды̀ , є҆ди́на бл҃госло ве́ннаѧ .

=пѣ́снь , д҃ . і҆рмоⷭ҇ . В=оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ , ста̀ в̾ чинꙋ̀ свое́мъ , досто́йнѡ взыва́ю щи , сла́ва си́лѣ твое́й гдⷭ҇и .

~Сщ҃е́нныхъ мч҃нкъ ли́къ да пое́тсѧ , ст҃льства бл҃года́тїю , и҆ мꙋче́нїемъ ᲂу҆кра ша́емъ , воспѣва́ющихъ съ весе́лїемъ , сла́ва си́лѣ твое́й гдⷭ҇и .

~Наꙋче́ни бы́вше бжⷭ҇твенымъ та́йнамъ , ѻ҆ц҃ы бг҃оно́снїи , и҆ лю́ди в̾ преподо́бїи и҆ пра́вдѣ вои́стинꙋ ᲂу҆пасо́сте , и҆ коне́цъ бжⷭ҇твеныи прїѧ́ли є҆стѐ мꙋче́нїемъ .

=сла́ва . О=у҆кра́шенъ бы́въ бжⷭ҇твеными , а҆пⷭ҇льскими и҆ проро́ческими дарова́нїи , сщ҃енномч҃нкъ ли́къ бжⷭ҇твеный , взы ва́етъ веселѧ́сѧ , сла́ва си́лѣ твое́й гдⷭ҇и .

=и҆ ны́нѣ , боⷢ҇ . Б=г҃оглаго́ланїи ѡ҆глаша́еми бцⷣе , є҆́же ѡ҆ тебѣ̀ ви́дѧще сбытїѐ , ра́дꙋ исѧ пренепоро́чнаѧ дв҃о тебѣ̀ зове́мъ , и҆зба́вленїи ржⷭ҇тво́мъ твои́мъ .

=пѣ́снь , є҃ . і҆рмо́съ . Т=ы̀ гдⷭ҇и ми свѣ́тъ в̾ ми́ръ прише́лъ є҆сѝ , свѣ́тъ ст҃ы́и ѡ҆браща́ѧ и҆з̾ мра́чна невѣ́денїѧ , вѣ́рою воспѣва́ющыѧ тѧ .

~Бжⷭ҇твеными зарѧ́ми премꙋ́драго пропо вѣ́данїѧ , воз̾сїѧ́ли є҆стѐ сѣдѧ́щымъ во тмѣ̀ преле́стнѣй , свѣ́тъ бл҃года́тныи .

~Ны́нѣ зрѧ́ще хрⷭ҇та̀ лице́мъ к̾ лицꙋ̀ , свѣ́та неи҆зрече́ннагѡ наслажда́етесѧ , томꙋ̀ за ны̀ помоли́тесѧ .

=сла́ва . Б=ж҃їѧ река̀ , хрⷭ҇то́ва ᲂу҆че́нїѧ и҆спо́л ньшисѧ в̾ ва́съ , загради́ли є҆стѐ пото́ки преле́стныѧ , и҆ ᲂу҆мы̀ вѣ́рныхъ тве́рдѣ напои́ли є҆стѐ .

=и҆ ны́нѣ , боⷢ҇ . Е҆=ди́нꙋ ѿ всѣ́хъ родѡ́въ и҆збра́лъ тѧ̀ є҆́сть гдⷭ҇ь бцⷣе , и҆ и҆з̾ тебѐ воплоти́сѧ , ѡ҆божи́въ чл҃чество .

=пѣ́снь , ѕ҃ . і҆рмо́съ . П=ожрꙋ́ти со́ гласомъ хвале́нїѧ гдⷭ҇и , цр҃кви вопїе́тъ ти , ѿ бѣсо́вскїѧ кро́ви ѡ҆чи́щшисѧ , млⷭ҇тїю ѿ ре́бръ и҆сте́кшею ти кро́вїю .

~Мꙋ́жеством̾ и҆ мꙋ́дростїю по́живъ гдⷭ҇ви , ст҃ы́хъ твои́хъ ли́къ , пра́вдою же и҆ моли́твою и҆ цѣломꙋ́дрїемъ , ѡ҆ тебѣ̀ ны́нѣ ра́дꙋетсѧ .

~Наде́ждею вѣ́чнагѡ живота̀ ᲂу҆крѣплѧ́е ми , тѣле́снаѧ раздробле́нїѧ веселѧ́щесѧ претерпѣ́ли є҆стѐ до́блїи , и҆́же бжⷭ҇тве нымъ проро́кѡмъ ст҃і́и ревни́тели .

=сла́ва . З=ако́ны воспита́ни дх҃о́вными премꙋ́дрїи , без̾зако́ннꙋющымъ зако́ны спасе́нныѧ пред̾ложи́сте , и҆ к̾ свѣ́тꙋ бла говѣ́рїѧ си́хъ приведо́сте .

=и҆ ны́нѣ , боⷢ҇ . В=ъ ме́ртвость ѿ живота̀ совлече́нъ бы́сть в̾ раѝ а҆да́мъ , твои́мъ же дв҃це ѡ҆без̾сме́ртисѧ , животворѧ́ щымъ ржⷭ҇тво́мъ , пречⷭ҇таѧ бг҃оневѣ́сто .

=конда́къ . гла́съ , г҃ . Ꙗ҆́=кѡ свѣти́льники незаходи́мїи разꙋ́мнагѡ сл҃нца , соше́д шесѧ дне́сь восхва́лимъ пѣ́сньми , воз̾ сїѧ́ли бо є҆стѐ сꙋ́щымъ во тмѣ̀ неразꙋ́ мїѧ , всѣ́хъ созыва́юще к̾ высотѣ̀ бл҃го че́стїѧ сщ҃енномч҃нцы . тѣ́мъ вопїе́мъ ва́мъ , ра́дꙋйтесѧ по́стникѡмъ всѣ́мъ ѡ҆снова́нїе .

=и҆́косъ . И҆́=же и҆спе́рва бжⷭ҇твенꙋю добро́тꙋ , і҆с҃е живода́вче , ѡ҆зарѝ и҆ мнѣ̀ , ꙗ҆́кѡ да воспою̀ твоѧ̀ ст҃ли , и҆́же по тебѣ̀ под ви́гшесѧ да́же до сме́рти , и҆ вра́жїю си́лꙋ низложи́вше крѣ́пцѣ , и҆ бг҃оме́рзкое нече́стїе ѡ҆бличи́вше , крⷭ҇тною си́лою ᲂу҆тве́рждшесѧ хрⷭ҇тѐ , и҆ ѿ тебѐ сла́вꙋ прїѧ́ша досто́йнѡ . тѣ́мже зове́мъ и҆́мъ , ра́дꙋйтесѧ по́стникѡмъ всѣ́мъ ѡ҆снова́нїе .

=пѣ́снь , з҃ . і҆рмо́съ . В=ъ пещѝ а҆враа́мскїѧ си дѣ́ти перси́дстѣй , любо́вїю бл҃говѣ́ рїѧ па́че не́жели пла́менемъ ѡ҆палѧ́еми взыва́хꙋ , бл҃гослове́нъ є҆сѝ в̾ цр҃кви сла́вы твоеѧ̀ гдⷭ҇и .

~Ст҃льства просвѣще́ни мѵ́ромъ бг҃омꙋ́д рїи , бжⷭ҇твеною мч҃нческою кро́вїю , бг҃олѣ́ пнѡ ѡ҆бою́дꙋ прославлѧ́етесѧ , вопїю́ще , блгⷭ҇ве́нъ є҆сѝ в̾ цр҃кви сла́вы твоеѧ̀ гдⷭ҇и .

~Оу҆пра́вльше ꙗ҆́коже во мгнове́нїи зєм на́ѧ мꙋдрѡва́нїѧ , ꙗ҆́кѡ в̾ кораблѝ пре чⷭ҇тыѧ сла́вы прехва́льнїи воз̾выша́еми , взыва́юще , бл҃гослове́нъ є҆сѝ въ цр҃кви сла́вы твоеѧ̀ гдⷭ҇и .

=сла́ва . Н=е невѣ́дꙋще проти́внагѡ ᲂу҆мы шле́нїѧ , всѧ́ко мꙋчи́тельное вѣ́дѣнїе преле́стное ѿрази́ша , сла́внїи сщ҃енно мч҃нцы , пою́ще , бл҃гослове́нъ є҆сѝ въ цр҃кви сла́вы твоеѧ̀ гдⷭ҇и .

=и҆ нн҃ѣ , боⷢ҇ . З=е́млю ᲂу҆́бѡ мгло́ю , нб҃о же ѻ҆́блаки ѡ҆дѣва́ѧй гдⷭ҇ь , въ пло́ть ме́ртвеннꙋю и҆з̾ крове́й твои́хъ дв҃це ѡ҆дѣ́ѧсѧ , во ѻ҆де́ждꙋ сла́вы без̾сме́ртїѧ ѡ҆дѣва́ѧ человѣ́ки .

=пѣ́снь , и҃ . і҆рмо́съ . Р=ꙋ́цѣ распросте́ръ данїи́лъ , льво́ва зїѧ́нїѧ в̾ ро́вѣ затчѐ , ѻ҆́гненꙋю же си́лꙋ ᲂу҆гаси́ша добродѣ́ телїю поѧ́савшесѧ , и҆́же бл҃гоче́стїѧ люби́тели ѻ҆́троцы взыва́юще , бл҃госло ви́те всѧ̀ дѣ́ла гдⷭ҇нѧ гдⷭ҇а .

~Бїе́ми жи́лами и҆ болѣ́зньми плотьски́ ми , живо́тъ нетлѣ́нныи сщ҃енномч҃нцы и҆схода́таили є҆стѐ , всѣ́мъ слꙋжа́щымъ ме́ртвымъ богѡ́мъ , и҆́же спасе́ни бы́в ше , и҆ с̾ ва́ми прⷭ҇нѡ взыва́ютъ , блгⷭ҇ви́те всѧ̀ дѣ́ла гдⷭ҇нѧ гдⷭ҇а .

~Гро́здїе виногра́да мы́сленнагѡ сщ҃енно мч҃нцы сꙋ́ще , ны́нѣ вино̀ и҆сточа́ете и҆сцѣле́нїѧ , и҆ веселитѐ срⷣца̀ всѣ́хъ вѣ́ рою восхвалѧ́ющихъ ва́съ , и҆ вопїю́щих̾ , бл҃гослови́те всѧ̀ дѣ́ла гдⷭ҇нѧ гдⷭ҇а .

=сла́ва . С=щ҃енномч҃нчестїи гро́би , чюдеса̀ и҆сточи́ша вселе́ннѣй , всеѕла́гѡ бѣ́са привидѣ́нїѧ ле́стнаѧ сокрꙋша́юще . бл҃го лѣ́пнаѧ же и҆сцѣле́нїѧ подаю́тъ , вопїю́ щым̾ , бл҃гослови́те всѧ̀ дѣ́ла гдⷭ҇нѧ гдⷭ҇а .

=и҆ ны́нѣ , боⷢ҇ . В=и́дѣнъ бы́сть ꙗ҆́кѡ чл҃къ , и҆з̾ тебѐ ражда́емый пресꙋ́щный , сꙋгꙋ́бъ є҆стество́мъ пречⷭ҇таѧ дѣ́йствы же и҆ хотѣ́нїи , и҆́мъ же ᲂу҆подо́бльсѧ во́лею и҆ ꙗ҆́вльсѧ . є҆мꙋ́же пое́мъ вѣ́рою , бл҃госло ви́те всѧ̀ дѣ́ла гдⷭ҇нѧ гдⷭ҇а .

=пѣ́снь , ѳ҃ . і҆рмо́съ . К=а́мень нерꙋкосѣ́ч ныѧ горы̀ , ѿ несѣко́мыѧ тѧ дв҃цы краеꙋго́льныи ѿсѣче́сѧ хрⷭ҇то́съ , совокꙋ пи́въ раз̾стоѧ́щаѧсѧ є҆стества̀ . тѣ́мъ веселѧ́щесѧ , тѧ̀ бцⷣе велича́емъ .

~Сщ҃енномч҃нкъ ст҃ы́хъ сщ҃е́ннꙋю сверша́ю ще па́мѧть , прїиди́те всѝ велегла́снѡ пѣ́сньми сщ҃е́нными си́хъ почте́мъ , ѡ҆ на́съ молѧ́щихсѧ всеще́дромꙋ бг҃ꙋ на́шемꙋ .

~Сло́вомъ ᲂу҆тѣ́шени бы́вше , всѧ̀ скве́р ны дш҃ъ ва́шихъ ѡ҆чи́стивше , и҆ ко́ж ныѧ ѻ҆де́жды мꙋ́ками совле́кшесѧ , и҆ в̾ прекра́снꙋю ри́зꙋ спасе́нїѧ ѡ҆блеко́стесѧ .

=сла́ва . С=обра́вшесѧ лю́дїе в̾ па́мѧть стра стоте́рпєцъ ст҃ы́хъ , бл҃года́ти воспрїѧ́ ти , и҆ до́блїѧ сщ҃енномч҃нки воспѣ́ти , и҆́же пострада́ша мꙋ́жески , и҆ низ̾ло жи́ша ѕлонача́льнаго .

=и҆ ны́нѣ , боⷢ҇ . Н=осѧ́щи на рꙋкꙋ̀ хрⷭ҇та̀ , ма́нїемъ носѧ́щаго всѧ́чєскаѧ , сегѡ̀ ꙗ҆́кѡ сн҃а своегѡ̀ ᲂу҆молѝ , ѿ вра́жїихъ навѣ́тъ и҆зба́вити мѧ пречи́стаѧ , и҆ бе́здною млⷭ҇ти ѡ҆бъѧ́ти , и҆ спасти́ мѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ сщ҃енномч҃нкъ =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

