<document xmlns="http://www.ponomar.net/culiturgical">
<p>Т<red>ропа́рь, прпⷣбномч҃нце. гла́съ, д҃.</red></p>

<p><red>А҆́</red>гница твоѧ̀ і҆с҃е <red>і҆мⷬ҇къ,</red> зове́тъ ве́лїимъ гла́сомъ, тебѐ женишѐ мо́й лю́бѧщи, и҆ и҆́щꙋщи страждꙋ̀, и҆ сраспина́юсѧ и҆ спо греба́юсѧ кр҃ще́нїемъ твои́м̾, и҆ страждꙋ̀ тебѐ ра́ди, и҆ ᲂу҆мира́ю наде́ждꙋ и҆мѣ́ѧ на тѧ̀, ꙗ҆́кѡ да црⷭ҇твꙋю с̾ тобо́ю, и҆ живꙋ̀ ᲂу҆ тебѐ. но ꙗ҆́кѡ же́ртвꙋ непоро́чнꙋ прїи ми́ мѧ, с̾ любо́вїю поже́ршꙋютисѧ. тоѧ̀ мл҃твами хрⷭ҇тѐ бж҃е спасѝ дш҃ѧ на́шѧ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. П</red>ое́мъ гдⷭ҇еви, прове́дшемꙋ лю́ди своѧ̀, сквозѣ̀ чермно́е мо́ре, ꙗ҆́кѡ є҆ди́нъ, сла́вно бо просла́висѧ.</p>

<p><red>запѣ́в̾: С</red>т҃а́ѧ прпⷣбномч҃нце <red>і҆мⷬ҇къ,</red> молѝ бг҃а ѡ҆ на́съ <red>[покло́н̾].</red></p>

<p><red>С</red>їю̀ свѣтоно́снꙋю па́мѧть твою̀ чтꙋ́ще мꙋ, бг҃омꙋ́драѧ просвѣще́нїе ми пода́й, дꙋшѝ моеѧ̀ тмꙋ̀ ѿгонѧ́щи.</p>

<p><red>В</red>сю̀ ѿ пеле́нъ себѐ возложи́ла є҆сѝ зиж ди́телю твоемꙋ̀, <red>і҆мⷬ҇къ,</red> и҆ ѻ҆гне́м̾ воздер жа́нїѧ тѣле́сныѧ стрⷭ҇ти попали́ла є҆сѝ.</p>

<p><red>сла́ва. К</red>ъ высотѣ̀ мꙋче́нїѧ мꙋ́ченице возшла̀ є҆сѝ, непощадѣ́вши пло́ти прпⷣбныѧ, и҆ черто́гъ ᲂу҆́мныхъ ꙗ҆́кѡ дв҃а сподо́бисѧ.</p>

<p><red>и҆ ны́нѣ, боⷢ҇. Т</red>ѧ̀ нб҃омѣ́рнꙋю лѣ́ствицꙋ, ѻ҆трокови́це сла́вимъ, на не́й же бг҃ъ ᲂу҆тверди́сѧ, и҆ чл҃ки нбⷭ҇ны содѣ́ловаѧ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃а́ѧ прпⷣбномч҃нце <red>і҆мⷬ҇къ,</red> ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́ли ши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Т</red>ы̀ є҆сѝ ᲂу҆тверже́нїе притека́ющымъ тѝ гдⷭ҇и, ты́ же свѣ́тъ ѡ҆мраче́ннымъ, и҆ пое́тъ тѧ дх҃ъ мо́й.</p>

<p><red>С</red>тоѧ́ше пред̾ сꙋди́щем̾ томи́тельским̾, сла́внаѧ <red>і҆мⷬ҇къ,</red> творцꙋ̀ всѣ́хъ и҆ влⷣкꙋ хрⷭ҇та̀, бг҃а сло́ва проповѣ́дꙋющи.</p>

<p><red>Д</red>обро́тꙋ серде́чнꙋю, внꙋ́треннюю прекра́с нꙋю, ви́димымъ зра́комъ тѧ сла́внаѧ <red>і҆мⷬ҇къ,</red> ви́дѧщымъ ꙗ҆влѧ́ше.</p>

<p><red>сла́ва. Б</red>ога́тство неи҆здае́мое и҆сцѣле́ нїй, тебѣ̀ да́стъ ѻ҆трокови́це хрⷭ҇то́съ, є҆го́же нищетꙋ̀ во́лею воз̾люби́ла є҆сѝ.</p>

<p><red>и҆ ны́нѣ, боⷢ҇. В</red>инꙋ̀ согрѣше́нїй мои́хъ, твои́хъ мл҃твъ ѻ҆гне́мъ попалѝ, мт҃и свѣ́тꙋ, ро́сꙋ ми бжⷭ҇твенꙋю ѡ҆ставле́нїѧ носѧ́щи.</p>

<p><red>сѣда́ленъ. гла́съ, а҃. А҆́</red>гница слове́снаѧ, а҆́гньцꙋ и҆ па́стырю принесе́сѧ поще́нїем̾, мꙋче́нїемъ же тече́нїе сконча́вши, и҆ вѣ́рꙋ соблю́дши, <red>і҆мⷬ҇къ.</red> тѣ́мже дне́сь ра́ достїю соверша́емъ досточю́днаѧ, сщ҃е́н нꙋю твою̀ па́мѧть, хрⷭ҇та̀ сла́вѧще.</p>

<p><red>сла́ва, и҆ нн҃ѣ, боⷢ҇. М</red>л҃твы свои́хъ ра́бъ прїимѝ бцⷣе, и҆ и҆зба́ви на́съ ѿ всѧ́кїѧ бѣды̀, ꙗ҆́кѡ ро́ждьшаѧ хрⷭ҇та̀ сп҃са, и҆зба́ вителѧ дш҃а́мъ на́шимъ.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и смо тре́нїѧ твоегѡ̀ та́инство, разꙋмѣ́хъ дѣ́ла твоѧ̀, и҆ просла́вихъ твоѐ бжⷭ҇тво̀.</p>

<p><red>Т</red>ѧ̀ и҆́го ле́гкое хрⷭ҇та̀ мч҃нце поне́сшꙋ ѿ ю҆́ности, тѧ́жкое бре́мѧ носи́ти, пребез̾ зако́ннꙋющїи ѡ҆сꙋди́ша.</p>

<p><red>К</red>а́пли крове́й твои́хъ, многобо́жныѧ погаси́ша ᲂу҆́гли. лꙋча́ же чюде́съ твои́х̾, <red>і҆мⷬ҇къ,</red> страстнꙋ́ю ти́нꙋ и҆спепелѝ.</p>

<p><red>сла́ва. В</red>ы́ше землѝ взе́мшисѧ тво́й ѻ҆́гнь, под̾ грꙋди́ма мч҃нце воз̾гнѣ́щсѧ, воз̾гнѣща́ѧ твоѐ раче́нїе, є҆́же ко влⷣцѣ дв҃аѧ.</p>

<p><red>и҆ ны́нѣ, боⷢ҇. П</red>о ржⷭ҇твѣ̀ пребыла̀ є҆сѝ нетлѣ́нна дв҃о, ꙗ҆́кѡ пре́жде ржⷭ҇тва̀. ю҆́но младѧ̀ родила̀ є҆сѝ, и҆́же пре́жде вѣ́къ сказа́емагѡ.</p>

<p><red>пѣ́снь, є҃. і҆рмо́с̾. О</red>у҆́треннююще вопїе́мъ тѝ гдⷭ҇и спаси́ ны, ты́ бо є҆сѝ бг҃ъ на́шъ, ра́звѣ бо тебѐ и҆но́гѡ незна́емъ.</p>

<p><red>Н</red>еѡбъѧ́та ѻ҆гне́мъ ве́щнымъ ꙗ҆ви́сѧ, мч҃нце <red>і҆мⷬ҇къ,</red> ѻ҆́гнь бо тѧ̀ се́рдечный бжⷭ҇твеныѧ любвѐ ѡ҆росѝ.</p>

<p><red>О</red>у҆даре́нїемъ лица̀, мч҃нце прпⷣбнаѧ <red>і҆мⷬ҇къ,</red> ᲂу҆кра́шшисѧ, вра́гъ ѿрази́ла є҆сѝ ѕлови́дное безꙋ́мїе.</p>

<p><red>сла́ва. Р</red>астѧ́жена на́ древѣ, бг҃омы́слен наѧ страстоте́рпице <red>і҆мⷬ҇къ,</red> любо́вїю жениха̀ своегѡ̀, бжⷭ҇твенꙋю стра́сть ѡ҆бразова́ше.</p>

<p><red>и҆ ны́нѣ, боⷢ҇. П</red>ое́мъ тѧ всепѣ́таѧ влⷣчце бцⷣе, бг҃а бо препѣ́тагѡ пло́тїю родила̀ є҆сѝ пречⷭ҇таѧ.</p>

<p><red>пѣ́снь, ѕ҃. і҆рмо́съ. Р</red>и́зꙋ ми пода́ждь свѣ́тлꙋ, ѻ҆дѣѧ́исѧ свѣ́томъ ꙗ҆́кѡ ри́ зою, многомлⷭ҇тиве хрⷭ҇тѐ бж҃е на́шъ.</p>

<p><red>С</red>окрꙋша́емо тѣ́ло казньмѝ, ꙗ҆влѧ́ше правотꙋ̀ твоегѡ̀ и҆зволе́нїѧ, стрⷭ҇тоте́р пице <red>і҆мⷬ҇къ,</red> ко хрⷭ҇тꙋ̀ бг҃ꙋ на́шемꙋ.</p>

<p><red>В</red>и́сѧщи высо́цѣ мч҃нца, ꙗ҆́звы претер пѣва́ющи, и҆ неѧ́звенѡ спаса́ющи дꙋшѝ бл҃горо́дїе, <red>і҆мⷬ҇къ</red> досточю́днаѧ.</p>

<p><red>сла́ва. Т</red>ерпѧ́ше сосце́мъ ѿрѣ́занїе прпⷣбнаѧ, вѣ́рныѧ млеко́мъ бжⷭ҇твенаго раче́нїѧ пита́ющи, сла́внаѧ.</p>

<p><red>и҆ ны́нѣ, боⷢ҇. Ч</red>л҃колю́бца ро́ждьши бг҃а, бг҃олюби́ваѧ мт҃и, тогѡ̀ ᲂу҆молѝ, ро́дна гѡ ѻ҆гнѧ̀ и҆зба́вити на́съ.</p>

<p><red>конда́къ. гла́съ, д҃. Б</red>жⷭ҇твенаѧ па́мѧть твоѧ̀ <red>і҆мⷬ҇къ,</red> дне́сь воз̾сїѧ́вши ꙗ҆ви́сѧ ми́рови ꙗ҆́кѡ сл҃нце, сказа́ющи житїѐ твоѐ, ты́ бо воздержа́нїемъ плотьска́ѧ двиза́нїѧ разо́рши, и҆ страда́нїѧ кро́вїю ᲂу҆невѣ́стисѧ хрⷭ҇то́ви. тѣ́мже хва́лѧщыѧ тѧ и҆зба́ви ѿ всѧ́кихъ ѕѡ́лъ, да зо ве́мъ тѝ, ра́дꙋйсѧ мт҃и прпⷣбнаѧ.</p>

<p><red>и҆́косъ. Ѿ</red>ве́рзи ми ᲂу҆стнѣ̀ пребл҃же́н наѧ, бг҃опрїѧ́тными твои́ми мл҃твами, пред̾стоѧ́щи бг҃ови всесла́внаѧ прпⷣбно мч҃нце, да воспою̀ бжⷭ҇твеное твоѐ жи тїѐ, и҆ воз̾глаго́лю досто́йнѡ страда́нїѧ твоѧ̀, ꙗ҆́же на землѝ те́плою любо́вїю соверши́ла є҆сѝ, и҆ мч҃нца бы́сть непобѣ ди́ма. воздержа́нїѧ вѣ́рою и҆спра́вила є҆сѝ бдѣ́нїе, и҆ чистотꙋ̀ возлюби́ла є҆сѝ. тѣ́мже хва́лѧщыѧ тѧ и҆зба́ви ѿ всѣ́хъ ѕѡ́лъ, да зове́мъ ти, ра́дꙋйсѧ мт҃и прпⷣбнаѧ.</p>

<p><red>пѣ́снь, з҃. і҆рмо́съ. Д</red>ѣ́ти є҆вре́йскїѧ в̾ пещѝ, попра́вше и҆ пла́мень дерзнꙋ́вше, и҆ на́ росꙋ ѻ҆́гнь прело́жше вопїѧ́хꙋ, бл҃гослове́нъ є҆сѝ гдⷭ҇и бж҃е во́ вѣки.</p>

<p><red>Ш</red>ꙋ́мъ гла́съ пра́зднꙋющихъ бы́сть, и҆дѣ́же ликꙋ́еши, страстоте́рпице <red>і҆мⷬ҇къ,</red> съ дв҃ами, бг҃ꙋ зижди́телю пою́щи, бл҃го слове́нъ є҆сѝ гдⷭ҇и бж҃е во́ вѣки.</p>

<p><red>О</red>у҆́ды сломлѧ́емы ви́дѧщи, прпⷣбнаѧ мч҃нце <red>і҆мⷬ҇къ,</red> и҆ ногты̀ терза́нїе претер пѣва́еши. вознесе́сѧ бг҃ови же́ртва не поро́чна, пою́щи, бл҃гослове́нъ є҆сѝ гдⷭ҇и бж҃е во́ вѣки.</p>

<p><red>сла́ва. Ꙗ҆</red>ви́сѧ ꙗ҆́кѡ виногра́дъ, бг҃омꙋ́д раѧ <red>і҆мⷬ҇къ,</red> рꙋ́цѣ и҆ но́зѣ ꙗ҆́кѡ вѣ́тви рѣ́жемы, и҆ на́мъ ᲂу҆́мное вино̀ дѣ́ла ющи, срⷣце ᲂу҆блажа́ющее, и҆ страсте́й ѿрѣ́зающе  пїѧ́нства.</p>

<p><red>и҆ ны́нѣ, боⷢ҇. В</red>сегѡ̀ чл҃ка поне́съ непоро́ чныи кромѣ̀ грѣха̀, ѿ́ чрева твоегѡ̀ чи́стаѧ про́йде плотоно́сецъ, є҆го́же молѝ, вѣ́рою чтꙋ́щыѧ тѧ спастѝ.</p>

<p><red>пѣ́снь, и҃. і҆рмоⷭ҇. С</red>е́дмь седми́цею пе́щь, халдѣ́йскїи мꙋчи́тель, бг҃очести́вымъ лю́тѣ разжжѐ. си́лою же лꙋ́чшею спасе́ ныхъ ви́дѣвъ, творцꙋ̀ и҆ и҆зба́вителю вопїѧ́ше, дѣ́ти бл҃гослови́те, сщ҃е́ннїи воспо́йте, лю́дїє и҆ превозноси́те є҆гѡ̀ во́ вѣки.</p>

<p><red>Ю҆́</red>ношски хра́бровавъ мч҃нце всехва́ль наѧ, и҆ на собла́зны поста́вила є҆сѝ побѣ́ды. рꙋ́кꙋ твою̀ лиша́ема ᲂу҆́бѡ и҆ но́гꙋ терпѧ́ше. сосцꙋ́ же и҆ зꙋбо́въ твои́хъ и҆скорене́нїе страда́вши прпⷣбнаѧ, ра́достїю пою́щи, дѣ́ти бл҃гослови́те, сщ҃е́ннїи воспо́йте лю́дїе, и҆ превозно си́те є҆гѡ̀ во́ вѣки.</p>

<p><red>В</red>сесвѣ́тла а҆́ки сл҃нце, дв҃ства свѣтлость мѝ, и҆ свидѣ́нїѧ добро́тами ѡ҆блиста́ла є҆сѝ, и҆ ми́ръ просвѣтѝ, свѣтолꙋ́чными сїѧ́нїи твоегѡ̀ терпѣ́нїѧ страстоте́рпи це, вопїю́щи, дѣ́ти бл҃гослови́те, сщ҃е́н нїи воспо́йте лю́дїе, и҆ превозноси́те є҆гѡ̀ во́ вѣки.</p>

<p><red>сла́ва. Т</red>имѣ́ннꙋющꙋю страстьмѝ дꙋ́шꙋ мою̀, бг҃обл҃же́ннаѧ дв҃о, и҆ ѡ҆чернѧ́емꙋ приверже́нїи ѕмїи́ными, твои́ми ᲂу҆тѣ ше́нїи ѡ҆чи́сти ѿ лю́тъ те́мныхъ, и҆ просвѣтѝ ѡ҆чище́нїемъ твои́мъ мч҃нце, и҆ ѡ҆зарѝ вопїю́ща, дѣ́ти бл҃гослови́те, сщ҃е́ннїи воспо́йте лю́дїе, и҆ превозно си́те є҆гѡ̀ во́ вѣки.</p>

<p><red>и҆ ны́нѣ, боⷢ҇. Т</red>ѧ̀ бцⷣе чⷭ҇тꙋю и҆ непоро́ч нꙋю, дв҃а вожделѣ́вши, непоро́чнꙋ дш҃ꙋ и҆ тѣ́ло соблюдѐ, стра́сти подвиже́нїѧ терпѣ́нїемъ и҆спепели́вши, и҆скꙋше́нїѧ же мно́гихъ мꙋ́къ претерпѣ́вши. и҆ нн҃ѣ в̾ нбⷭ҇ныхъ черто́зѣхъ ликꙋ́етъ с̾ тобо́ю, пѣ́сньми сла́вѧщи хрⷭ҇та̀ во́ вѣки.</p>

<p><red>пѣ́снь, ѳ҃. і҆рмоⷭ҇. О</red>у҆диви́сѧ ᲂу҆́бѡ ѡ҆ се́мъ нб҃о, и҆ землѝ ᲂу҆жасо́шасѧ концы̀, ꙗ҆́ко бг҃ъ ꙗ҆ви́сѧ чл҃кѡмъ пло́тїю, чре́во же твоѐ бы́сть простра́ннѣе нб҃съ, тѣ́мъ тѧ̀ бцⷣе, а҆́гг҃лъ и҆ чл҃къ чинонача́лїѧ велича́емъ.</p>

<p><red>Н</red>а́ древо воздви́гшасѧ сло́ва бж҃їѧ под ража́ющи стра́сть бл҃же́ннꙋю, и҆ ѿсѣче́ нїе терпи́ши рꙋкꙋ̀ твое́ю и҆ но́гꙋ, и҆ зꙋбо́въ и҆скорене́нїѧ, ѧ҆зы́ка ѿѧ́тїе и҆ сосцꙋ̀, чⷭ҇таѧ страстоте́рпице <red>і҆мⷬ҇къ,</red> и҆́но чествꙋющымъ сла́ва, и҆ ст҃лемъ до́брое ᲂу҆тве́рженїе.</p>

<p><red>Ꙗ҆́</red>кѡ невѣ́ста ᲂу҆краси́сѧ добротворе́нїи, и҆ сочта́вшисѧ женихꙋ̀ страда́ньми добротво́рными. внꙋ́трь же хлѣви́нъ свѣтови́дныхъ ꙗ҆́кѡ и҆збра́нна всели́сѧ, носѧ́щи свѣщꙋ̀ дв҃ческꙋю. и҆ ны́нѣ сца́р ствꙋеши живꙋ́щемꙋ во́ вѣки, без̾сме́р тїемъ сїѧ́ющи.</p>

<p><red>сла́ва. К</red>а́плют̾ болѣ́зни твоѧ̀ сла́дость, грѣха̀ го́ресть взе́млющи. ра́ка же то́ читъ цѣльба́мъ рѣ́ки, и҆ потоплѧ́етъ всѧ̀ стра́сти, и҆ недꙋ́ги лю́тыѧ, в̾ сла́вꙋ сп҃совꙋ, кра́снаѧ страстоте́рпице <red>і҆мⷬ҇къ,</red> и҆́же досто́йнѡ тѧ просла́вльшагѡ.</p>

<p><red>и҆ ны́нѣ, боⷢ҇. П</red>оне́сшаго тѧ̀ пло́ть ѿ жены̀, ꙗ҆́кѡ позна̀ мч҃нца твоѧ̀ гдⷭ҇и, дв҃ческими преꙋкра́шена свѣтлостьмѝ, и҆ свидѣ́нїѧ кро́вїю процвѣтѐ. но тебѣ̀ бг҃ꙋ в̾слѣ́дъ мт҃ре твоеѧ̀ сла́внѡ приведе́сѧ, ꙗ҆́кѡ цр҃ю́ющемꙋ созда́нїи.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́ѧ прпⷣбномч҃нцы <red>і҆мⷬ҇къ,</red> и҆ всѣ́хъ</p>

<p>ст҃ы́хъ, поми́лꙋй и҆ спасѝ</p>

<p>на́съ, ꙗ҆́кѡ бл҃гъ и҆</p>

<p>чл҃колю́бецъ.</p>

</document>