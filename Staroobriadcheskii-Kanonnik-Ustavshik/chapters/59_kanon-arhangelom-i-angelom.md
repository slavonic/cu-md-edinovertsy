Т=ропа́рь , а҆рха́гг҃лѡмъ и҆ а҆́гг҃лѡмъ .=

~Нбⷭ҇ныхъ во́инствъ а҆рхистрати́зи , мо́лимъ ва́съ мы̀ недосто́йнїи , ꙗ҆́кѡ да ва́шими моли́твами покры́ете на́съ кро́вомъ крилꙋ̀ , невеще́ственныѧ ва́шеѧ сла́вы , сохранѧ́юще на́съ молѧ́щихсѧ прилѣ́жнѡ , и҆ вопїю́щихъ , ѿ бѣ́дъ и҆зба́вите на́съ , ꙗ҆́кѡ чинонача́льницы вы́шнимъ си́ламъ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннагѡ , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , и҃ . пѣ́снь , а҃ . і҆рмо́съ . П=ѣ́снь воз̾сле́мъ лю́дїе чюдотво́рцꙋ бг҃ꙋ , свобо́ждьшемꙋ і҆и҃лѧ ѿ рабо́ты , пѣ́снь побѣ́днꙋю пою́ща и҆ вопїю́ща , воспое́мъ тебѣ̀ є҆ди́номꙋ влⷣцѣ .

=запѣ́в̾ : С=т҃і́и а҆рха́гг҃ли и҆ а҆́гг҃ли , моли́те бг҃а ѡ҆ на́съ =[покло́н̾].=

~Всѝ воспое́м̾ лю́дїе , всѧ̀ направлѧ́ющꙋю невеще́ственыѧ ли́ки вы́шнѧгѡ чино нача́лїѧ , трⷪ҇цꙋ несозда́ннꙋю , пою́ще , ст҃ъ , ст҃ъ , ст҃ъ є҆сѝ , бж҃е вседержи́телю .

~Положи́лъ є҆сѝ тва́ремъ нача́ток̾ , сꙋще ство̀ беспло́тное , тво́рче а҆́гг҃лѡмъ , пре чⷭ҇тыи тво́й прⷭ҇то́лъ ѡ҆крꙋжа́юща , зва́ти ти , ст҃ъ , ст҃ъ , ст҃ъ є҆сѝ , бж҃е вседержи́ телю .

=сла́ва . Р=а́дꙋисѧ гаврїи́ле , бж҃їѧ вопло ще́нїѧ воз̾вѣсти́телю . миха́иле же чино́мъ невеще́ственымъ пред̾ста́телю , непреста́ннѡ зовꙋ́ще , ст҃ъ , ст҃ъ , ст҃ъ є҆сѝ , бж҃е вседержи́телю .

=и҆ ны́нѣ , боⷢ҇ . Т=репе́щꙋ та́инства хрⷭ҇тѐ твоегѡ̀ схожде́нїѧ , ꙗ҆́кѡ и҆́же є҆стест во́мъ бг҃ъ , прїѧ́лъ є҆сѝ ѿдв҃ы роди́тисѧ , ꙗ҆́кѡ чл҃къ , да спасе́ши ми́ра , ѿ рабо́ты сопроти́внагѡ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и а҆рха́гг҃ли и҆ а҆́гг҃ли , ꙗ҆́кѡ всѝ по́ бз҃ѣ к̾ва́мъ прибѣга́ем̾ , вы́ бо мо́ли те ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . С=тра́хъ тво́й гдⷭ҇и вса дѝ в̾ срⷣца̀ ра́бъ твои́хъ , и҆ бꙋ́ди на́мъ ᲂу҆тверже́нїе , вои́стинꙋ тѧ̀ призыва́ю щымъ .

~Крѣ́постїю ᲂу҆ста́вилъ є҆сѝ без̾сме́ртне си́льныѧ , соверша́ющихъ прест҃о́е твоѐ хотѣ́нїе , тебѣ̀ в̾ вы́шнихъ всегда̀ пред̾ стоѧ́щихъ .

~Хода́таи твоегѡ̀ вочл҃ченїѧ , и҆ чⷭ҇тна́гѡ воста́нїѧ , а҆́гг҃льскїѧ чинонача́льники хрⷭ҇тѐ , за ны̀ прїимѝ молѧ́щихсѧ .

=сла́ва . А҆́=гг҃лы приста́вил̾ є҆сѝ храни́тели чл҃кѡмъ , ꙗ҆́кѡ бл҃гоꙋтро́бенъ . слꙋжи́ тели же показа̀ хрⷭ҇тѐ спасе́нїю , твои́мъ ᲂу҆го́дникѡмъ .

=и҆ ны́нѣ , боⷢ҇ . Н=еи҆зрече́ннѡ ро́ждьши бг҃оневѣ́сто сп҃са и҆ гдⷭ҇а , и҆зба́вльшаго на́съ ѿ тлѝ , и҆́же тѧ вои́стинꙋ призы ва́ющихъ .

=сѣда́лен̾ . гла́съ , и҃ . Н=бⷭ҇ныхъ нача́льниче , и҆ первостоѧ́телю высокопрⷭ҇то́льныхъ и҆ стра́шных̾ , бжⷭ҇твеныѧ сла́вы , миха́иле а҆рхистрати́же , а҆́гг҃лѡмъ чинонача́ль ниче , со всѣ́ми беспло́тными , є҆мꙋ́же слꙋ́жиши влⷣцѣ , ѡ҆ всѣ́мъ ми́рѣ непре ста́ннѡ моли́сѧ , и҆ и҆спросѝ ѡ҆ставле́нїе грѣхо́въ , и҆ млⷭ҇ть и҆ бл҃года́ть ѡ҆брѣстѝ в̾де́нь сꙋ́дныи .

=сла́ва , и҆ ны́нѣ , боⷢ҇ . В=ъ пꙋчи́нꙋ лю́тѣ впа́дъ ᲂу҆ны́нїѧ , ѿ мно́жества лꙋка́вых̾ и҆ без̾зако́нныхъ ми дѣ́лъ , прїидо́хъ в̾ недоꙋмѣ́нїе , и҆ ѿча́ѧнїемъ ны́нѣ ѡ҆де ржꙋ́сѧ , влⷣчце бцⷣе ты́ мѧ спасѝ , ты́ ми помозѝ , грѣ́шнымъ бо ты̀ є҆сѝ ѡ҆чище́ нїе , и҆ чистота̀ спасе́наѧ .

=пѣ́снь , д҃ . і҆рмо́съ . В=сѣ́дъ на конѧ̀ , на а҆пⷭ҇лы твоѧ̀ гдⷭ҇и , и҆ прїѧ́тъ рꙋка́ма си ᲂу҆зды̀ и҆́хъ , и҆ спасе́нїе бы́сть є҆жде́нїе твоѐ . вѣ́рою вопїю́щымъ тѝ , сла́ва си́лѣ твое́й гдⷭ҇и .

~Всѣ́де на а҆́гг҃лы ꙗ҆́коже на конѧ̀ чл҃ко лю́бче , и҆ прїѧ́тъ рꙋко́ю си брозды̀ и҆́хъ , и҆ спасе́нїе бы́сть є҆жде́нїе твоѐ , вѣ́рно ти вопїю́щымъ , сла́ва си́лѣ твое́й гдⷭ҇и .

~Покрыва́етъ а҆́гг҃лы , добродѣ́тель твоѧ̀ без̾сме́ртне , и҆ земны́ѧ и҆сполнѧ́етъ концы̀ , твоегѡ̀ сла́внагѡ без̾нача́льне бжⷭ҇твенагѡ хвале́нїѧ , с̾ни́ми же тебѣ̀ вопїе́мъ , сла́ва си́лѣ твое́й гдⷭ҇и .

=сла́ва . И҆=зы́де ще́дре на спасе́нїе лю́демъ свои́мъ хрⷭ҇тѐ , созыва́еши же дрꙋ́ги си́ лы своѧ̀ . и҆ весе́лїе бы́сть во спасе́нїи твое́мъ без̾ве́щнымъ , вопїю́щымъ , сла́ ва си́лѣ твое́й гдⷭ҇и .

=и҆ ны́нѣ , боⷢ҇ . Д=в҃а и҆ мт҃и па́че є҆стества̀ ꙗ҆ви́сѧ пречⷭ҇таѧ . ꙗ҆́кѡ бг҃а того́ же и҆ чл҃ка хрⷭ҇та̀ родѝ , ѿ а҆́гг҃лъ хвали́магѡ . люде́й твои́хъ печа́ль преложѝ на ра́дость , моли́твами сѝ .

=пѣ́снь , є҃ . і҆рмо́съ . Ѿ= ́нощи невѣ́денїѧ , по дш҃етлѣ́ннꙋ пꙋтѝ прⷭ҇нѡ блꙋдѧ́щагѡ , свѣ́томъ бг҃оразꙋ́мїѧ твоегѡ̀ гдⷭ҇и , наставлѧ́ѧ мѧ на стезю̀ заповѣде́й твои́хъ напра́ви .

~Невозвра́тнымъ жела́нїемъ всегда̀ , к̾ высотѣ̀ хрⷭ҇тѐ носи́ми . кра́йнее всѣ́хъ жела́нїе , а҆́гг҃льскїѧ си́лы непреста́ннѡ сла́вѧтъ .

~Ты̀ разꙋ́мныѧ по сꙋществꙋ̀ , нетлѣ́н ныѧ бл҃года́тїю твое́ю хрⷭ҇тѐ поста́вилъ є҆сѝ , пѣвцы̀ твоемꙋ̀ вели́чествїю , а҆́гг҃лы твоѧ̀ по ѻ҆́бразꙋ содѣ́лавъ непо сти́жиме .

=сла́ва . Т=ы̀ непрекло́нны на го́ршаѧ , к̾ тебѣ̀ приближе́нїемъ хрⷭ҇тѐ , сохрани́лъ є҆сѝ своѧ̀ слꙋгѝ . и҆сто́чникъ бо бл҃гости ты̀ є҆сѝ , бл҃готворѧ̀ досто́йно тѝ слꙋжа́ щымъ .

=и҆ ны́нѣ , боⷢ҇ . О=у҆мерщве́нꙋю мѝ дш҃ꙋ страстьмѝ ме́рзскими , всенепоро́чнаѧ ѡ҆живѝ , животꙋ̀ храни́телѧ ро́ждьши . и҆ к̾ стезѝ вѣ́чнѣй , и҆ бл҃же́нномꙋ житїю̀ ᲂу҆стремѝ .

=пѣ́снь , ѕ҃ . і҆рмо́съ . І҆=ѡ́нꙋ въ ки́тѣ гдⷭ҇и є҆ди́нагѡ всели́лъ є҆сѝ , мене́ же свѧ́зан наго во мре́жахъ вра́жїѧхъ спасѝ , ꙗ҆́кѡ ѿ тлѝ тогѡ̀ спа́слъ є҆сѝ .

~Бг҃олѣ́пнѡ ѿ несꙋ́щества гдⷭ҇и , сло́вомъ приве́лъ є҆сѝ сꙋ́щества нбⷭ҇ныхъ без̾сме́р тне во́инствъ , свѣтови́дны си́хъ содѣ́ ловаѧ =[два́жды].=

=сла́ва . С=лꙋжи́тели честні́и бж҃їѧ хвале́ нїѧ бы́сте беспло́тнїи , гра́ждане нбⷭ҇нїи , и҆ бжⷭ҇твенаѧ вои́стинꙋ ски́нїѧ , творцꙋ̀ досто́йнѡ слꙋжа́ще .

=и҆ ны́нѣ , боⷢ҇ . В=сепѣ́таѧ свѣ́та поро́ждь ши , всѣ́мъ свѣ́тъ даю́щагѡ . тмꙋ̀ мои́х̾ прегрѣше́нїи чⷭ҇таѧ ѿженѝ , мт҃рьними ти к̾ немꙋ̀ моли́твами .

=конда́къ . гла́съ , в҃ . А҆=рхистрати́зи бж҃їи , и҆ слꙋгѝ бжⷭ҇твеныѧ сла́вы , а҆́гг҃лѡмъ нача́льницы , и҆ наста́вницы чл҃кѡмъ , поле́знаѧ на́м̾ проси́те , и҆ ве́лїѧ млⷭ҇ти , ꙗ҆́кѡ беспло́тнымъ а҆рхистрати́зи .

=и҆́косъ . Р=е́клъ є҆сѝ чл҃колю́бче въ писа́ нїихъ твои́хъ , мно́жествꙋ ра́доватисѧ а҆́гг҃лъ , ѡ҆ чл҃цѣ є҆ди́номъ ка́ющемсѧ без̾сме́ртне . тѣ́мъ и҆ мы̀ въ без̾зако́ нїихъ сꙋ́щїи , без̾грѣ́шне є҆ди́не срⷣце вѣ́дче , тѧ̀ моли́ти всегда̀ дерза́емъ , ꙗ҆́кѡ бл҃гоꙋтро́бна , ᲂу҆ще́дрити на́съ , и҆ посла́ти недосто́йным̾ ᲂу҆миле́нїе влⷣко , и҆ пода́ти на́мъ проще́нїе грѣхо́въ . ѡ҆ всѣ́хъ бо на́съ мо́лѧтсѧ тебѣ̀ , и҆́же беспло́тнымъ а҆рхистрати́зи .

=пѣ́снь , з҃ . і҆рмо́съ . Д=ѣ́ти є҆вре́йскїѧ в̾ пе щѝ , попра́вше и҆ пла́мень дерзнꙋ́вше , и҆ на́ росꙋ ѻ҆́гнь прело́жше вопїѧ́хꙋ , бл҃го слове́нъ є҆сѝ гдⷭ҇и бж҃е во́ вѣки .

~Свѣ́тъ ꙗ҆ви́лъ є҆сѝ ще́дре , а҆́гг҃лъ твои́хъ невеще́ственое сꙋщество̀ , неи҆зрече́нна гѡ свѣ́та и҆сполнѧ́емы , непреста́ннѡ зовꙋ́ща , бл҃гослове́нъ є҆сѝ гдⷭ҇и бж҃е во́ вѣки .

~Е҆мꙋ́же пред̾стоѧ́тъ непреста́ннѡ , слꙋ жа́ще , тмы̀ а҆́гг҃льскїѧ , лица́ же зрѣ́ти нетерпѧ́тъ бжⷭ҇тва̀ , бл҃гослове́нъ є҆сѝ зовꙋ́ще бж҃е во́ вѣки .

=сла́ва . С=ло́вомъ твои́мъ и҆поста́снымъ гдⷭ҇и , а҆́гг҃льское є҆стество̀ содѣ́лалъ є҆сѝ . ѡ҆ст҃и́въ же бжⷭ҇твенымъ дх҃омъ , трⷪ҇цꙋ тѧ бг҃осло́вѧще пѣ́ти , бл҃гослове́нъ є҆сѝ гдⷭ҇и бж҃е во́ вѣки .

=и҆ ны́нѣ , трⷪ҇чен̾ . Т=рѝ ᲂу҆́бѡ зрѧ́ще сꙋ́ща соста́вы , неѡ҆пи́санное сла́вимъ сꙋще ство̀ , ѻ҆ц҃а и҆ сло́ва с̾ дх҃омъ , вопїю́ще , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=пѣ́снь , и҃ . і҆рмо́съ . П=роѧвле́ннагѡ на горѣ̀ ст҃ѣ́й , и҆ въ кꙋпинѣ̀ ѻ҆́гненнѣй , дв҃ческꙋю мѡѷсе́ѡви та́йнꙋ ꙗ҆́вльшагѡ , гдⷭ҇а по́йте и҆ превозноси́те є҆гѡ̀ во́ вѣки .

~А҆́гг҃льскомꙋ поревнꙋ́емъ житїю̀ , и҆ ра́зꙋмъ впери́мъ къ высотѣ̀ , и҆ с̾ ни́ми невеще́ственѡ воспое́мъ гдⷭ҇а , и҆ превоз но́симъ во́ вѣки .

~Лико́вственицы ли́ка нбⷭ҇нагѡ , и҆́же престо́лъ ѡ҆бстоѧ́ще сла́вы , ѡ҆́ бз҃ѣ всегда̀ ѡ҆браща́еми а҆́гг҃ли , пою́тъ и҆ сла восло́вѧтъ во всѧ̀ вѣ́ки .

=сла́ва . Н=евеще́ствена ѻ҆гнѧ̀ творѧ́щей пла́мы , на высотѣ̀ непреста́ннѡ слꙋжа́ щихъ , и҆ а҆́гг҃лы дх҃и ꙗ҆влѧ́ющей , трⷪ҇цѣ покланѧ́емсѧ =[покло́н̾],= и҆ славосло́вим̾ во всѧ̀ вѣ́ки .

=и҆ ны́нѣ , боⷢ҇ . И҆́=же воꙋтро́бꙋ все́льшасѧ дв҃ыѧ , и҆ ѿ сеѧ̀ стра́шно и҆ вы́ше сло́ва , дре́внѧгѡ а҆да́ма назда́вша гдⷭ҇а , пое́мъ и҆ славосло́вимъ во́ вѣки .

=пѣ́снь , ѳ҃ . і҆рмоⷭ҇ . О=у҆ста́въ пре́йде є҆стест ва̀ , содѣ́телѧ заче́нши тва́ри , и҆ две́рь спасе́нїѧ ми́рови бы́сть , тѣ́мъ тѧ̀ бцⷣе непреста́ннѡ велича́емъ .

~Тѧ̀ неи҆зрече́ннѡ совокꙋпи́вшагѡ нбⷭ҇нымъ хрⷭ҇тѐ земна́ѧ , и҆ є҆ди́нꙋ цр҃ковь соверши́вша а҆́гг҃лѡмъ и҆ чл҃кѡмъ , непре ста́ннѡ велича́емъ .

~А҆́гг҃ли и҆ а҆рха́гг҃ли , прⷭ҇то́ли , вла́сти же и҆ гдⷭ҇ьствїѧ , нача́ла и҆ си́лы , херꙋви́ми и҆ серафи́ми , съ бцⷣею ѡ҆ ми́рѣ моли́тесѧ .

=сла́ва , трⷪ҇ченъ . Т=ѧ̀ трⷪ҇це сла́вимъ , ꙗ҆́же ѿ небы́тїѧ всѧ̀ сотвори́вшꙋю , и҆ чи́ны а҆́гг҃льскїѧ ᲂу҆краси́вшꙋ , и҆ бжⷭ҇твеными зарѧ́ми просвѣти́вшꙋ концы̀ .

=и҆ ны́нѣ , боⷢ҇ . Р=а́дꙋисѧ ст҃а́ѧ бг҃оневѣ́ сто , ра́дꙋисѧ свѣ́тъ ми́рови ро́ждьши вѣ́рнымъ . ра́дꙋисѧ стѣно̀ и҆ покро́ве всѣ́хъ на́съ . бг҃а ꙗ҆́кѡ бл҃года́телѧ , за ны̀ непреста́ннѡ молѝ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ тѝ мт҃ре , застꙋпле́нїемъ честны́хъ нбⷭ҇ныхъ си́лъ беспло́тныхъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

