Т=ропа́рь , в̾ нлⷣю ѡ҆ мытарѝ и҆ фарисе́е .=

~А҆́гг҃льскїѧ си́лы на́ гробѣ твое́мъ , стре гꙋ́щаѧ ѡ҆мертви́ша . и҆ стоѧ́ше марі́ѧ при́гробѣ , и҆́щꙋщи пречⷭ҇тагѡ тѣ́ла твое гѡ̀ . и҆спрове́рже а҆́да не и҆скꙋ́шьсѧ ѿ не гѡ̀ . срѣ́те дв҃ꙋ да́рꙋѧи живо́тъ , воскр҃съ и҆з̾ ме́ртвыхъ , гдⷭ҇и сла́ва тебѣ̀ =[двⷤа].=

=сла́ва , и҆ ны́нѣ , боⷢ҇ . И҆́=же бл҃гослове́нꙋю нарекі́и мт҃рь себѣ̀ , прїи́де на́ страсть во́лею свое́ю , восїѧ́въ на крⷭ҇тѣ̀ , взыска́ ти хотѧ̀ а҆да́ма . гл҃ѧ а҆́гг҃лѡмъ , сра́дꙋй темисѧ , ꙗ҆́кѡ ѡ҆брѣ́тесѧ и҆зги́бшаѧ дра́хма . и҆́же всѧ̀ мꙋ́дрѣ ᲂу҆стро́ивыи , гдⷭ҇и сла́ва тебѣ̀ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на , ви́дѧ потоплѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́въ : С=ла́ва тебѣ̀ бж҃е на́шъ , сла́ва тебѣ̀ =[покло́н̾].=

~При́тчами приводѧ̀ всѣ́хъ хрⷭ҇то́съ к̾ житїѧ̀ и҆справле́нїю . мытарѧ̀ возвы́шена ѿ смире́нїѧ показа́въ . фарисе́ѧ же возвыше́нїемъ ѿринове́на .

=Ѿ= смире́нїѧ че́сть высокотворе́нꙋю , ѿ возноше́нїѧ же паде́нїе ви́дѧ лю́то , мытарѧ̀ ревнꙋ́й до́брымъ , и҆ фарисе́й скꙋю ѕло́бꙋ возненави́ди .

=сла́ва . Ѿ= возноше́нїѧ и҆спражнѧ́етсѧ всѧ́ко бл҃го . ѿ смире́нїѧ же потреблѧ́е тсѧ всѧ́ко ѕло̀ . є҆́же ѡ҆блобыза́емъ че́стнѣ , гнꙋша́ющесѧ вѣ́рнїи , ѻ҆́браза тщесла́вна .

=и҆ ны́нѣ , боⷢ҇ . Н=ра́въ и҆ во́лю и҆ ча́ѧнїе , тѣ́ло и҆ дꙋ́шꙋ и҆ дх҃ъ влⷣчце возлага́ю к̾ тебѣ̀ , лю́тыхъ вра́гъ и҆ напа́стей бцⷣе бл҃га́ѧ и҆зба́ви и҆ спаси́ мѧ .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

=Ѿ= гно́ища ᲂу҆́бѡ страсте́й , смире́нныи возноша́етсѧ . ѿ высоты́ же добродѣ́ телей , низ̾па́дает̾ лю́тѣ , всѧ́къ высоко се́рдыи . є҆го́же ѻ҆́браза ѕло́бы бѣ́гаемъ .

~Тщесла́вїе и҆стоща́етъ бога́тьство пра́в ды , страсте́й же растача́етъ смире́нїѧ мно́жество . є҆мꙋ́же подо́бѧщемсѧ на́мъ , ча́сти сподо́би мытаре́вѣ сп҃се .

=сла́ва . Ꙗ҆́=коже мыта́рь и҆ мы̀ бїе́мсѧ в̾ пе́рси , ᲂу҆миле́нїемъ вопїю́ще , ѡ҆чи́сти бж҃е на́съ грѣ́шныхъ ꙗ҆́кѡ да сегѡ̀ ра́ди прїи́мемъ ѡ҆ставле́нїе .

=и҆ ны́нѣ , боⷢ҇ . Н=а тебѐ є҆ди́но прибѣ́жи ще надѣ́ѧвсѧ , да не ѿпадꙋ̀ до́брыѧ наде́жды , но ѡ҆гражде́ньми мѧ̀ твоеѧ̀ по́мощи чⷭ҇таѧ , всѧ́когѡ вре́да ѕлы́хъ и҆зба́ви .

=сѣда́ленъ . гла́съ , д҃ . С=мире́нїе вознесѐ , ѡ҆держи́маго ѕлы́ми мытарѧ̀ возды ха́юща , и҆ є҆́же ѡ҆чи́сти к̾ зижди́телю зовꙋ́ща . возноше́нїе же низложѝ ѿ пра́вды ѻ҆каѧ́ннаго фарисе́ѧ велерѣ́чꙋю ща . тѣ́мже ревнꙋ́емъ до́брымъ ѿ ѕлы́хъ ѿстꙋпа́юще .

=сла́ва , и҆ ны́нѣ , боⷢ҇ . М=но́гими прегрѣше́ нїи а҆́зъ блꙋ́дныи , ᲂу҆́мъ ѡ҆мрачи́въ , вопїю̀ твоемꙋ̀ крѣ́пкомꙋ застꙋпле́нїю , просвѣтѝ бцⷣе дш҃и моеѧ̀ зѣ́ницы . восїѧ́й ми покаѧ́нїѧ свѣ́тлꙋю зарю̀ , и҆ ѡ҆блецы́ мѧ во ѻ҆рꙋ́жїе свѣ́та , бг҃ороди́ тельнице чи́стаѧ .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~И҆зрѧ́денъ показа̀ пꙋ́ть возноше́нїѧ смире́нїе сло́во ѻ҆́ч҃ее , смири́всѧ да́же и҆ дозра́ка ра́бїѧ . є҆мꙋ́же подо́бѧсѧ всѧ́къ возвыша́етсѧ смирѧ́ѧсѧ .

~Вознесе́сѧ пра́ведникъ , и҆ низ̾падѐ фарисе́й . во мно́жество же ѕо́лъ впа́дсѧ , смири́сѧ мыта́рь . но возне́съсѧ ненаде́жно ѡ҆правда́сѧ .

=сла́ва . Н=ищетѣ̀ хода́тай ѿ бога́тства добродѣ́телей , возноше́нїе ꙗ҆ви́сѧ , и҆ бога́тьство а҆́бїе , смире́нїе ѡ҆правда́нїѧ ѿ кра́йнїѧ нищеты̀ , є҆́же стѧжа̀ и҆́мъ .

=и҆ ны́нѣ , боⷢ҇ . Ꙗ҆́=кѡ свѣ́тъ неприкоснове́ нныи дв҃о ро́ждьши , дш҃и моеѧ̀ тмꙋ̀ , свѣ́тлою заре́ю разорѝ . и҆ к̾ спасе́нїю сте зѧ́мъ живо́тъ мо́й напра́ви .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́в нагѡ и҆зима́юща .

~Фарисе́ѧ добродѣ́телемъ , потщи́мсѧ ᲂу҆подо́битисѧ , и҆ поревнꙋ́имъ мытаре́вꙋ смире́нїю . ѡ҆бою̀ ненави́дѧще безмѣ́ст ное мнѣ́нїе , и҆ па́гꙋбꙋ паде́нїемъ .

~Пра́вдѣ тече́нїе тще́тное ѡ҆бличи́сѧ , припрѧ́гъ к̾ немꙋ̀ мнѣ́нїѧ киче́нїе . непра́вдѣже бре́мѧ ᲂу҆праздни́сѧ , стѧ жа́въ спꙋ́тника смире́нїе .

=сла́ва . Н=а колесни́цѣ добродѣ́телей , мнѧ́шесѧ тещѝ фарисе́й . но пѣ́шь ше́ствꙋѧ мыта́рь на колесни́цѣ смире́ нїѧ , до́брѣ пред̾варѝ , припрѧ́гъ млⷭ҇тыни смире́нїе .

=и҆ ны́нѣ , боⷢ҇ . Ж=е́злъ си́лы бл҃га́ѧ всѣ́мъ послѝ на́мъ , и҆́же к̾ тебѣ̀ прибѣга́ю щымъ , ѡ҆блада́ти посредѣ̀ всѣ́хъ вра́гъ подаю́щїи , и҆ всѧ́кого вре́да и҆зима́ю щїи .

=пѣ́снь , ѕ҃ . і҆рмоⷭ҇ . Ж=ите́йскаго мо́рѧ воз̾ двиза́ема зрѧ̀ , напа́стей бꙋ́рею , в̾ ти́хо приста́нище прите́къ вопїю́ ти , воз̾ве дѝ ѿ тлѝ живо́тъ мо́й многомлⷭ҇тиве .

~Въ жите́йстѣмъ мо́ри , мыта́рь и҆ фари се́й теча́ста . но ѻ҆́въ ᲂу҆́бѡ возноше́ нїемъ све́дсѧ , ѕлѣ̀ потопи́сѧ . ѻ҆́въ же смире́нїемъ спасе́сѧ .

~Житїѐ проидо́ста фарисе́й добродѣ́тель ми , мыта́рь же во грѣсѣ́хъ . но ѻ҆́въ ᲂу҆́бѡ ѿ премно́га ᲂу҆мовре́дїѧ ѿстꙋпѝ смире́нїѧ . ѻ҆́въ же возноша́етсѧ , смире номꙋ́дръ ꙗ҆́вльсѧ .

=сла́ва . Ж=итїѧ̀ нꙋ́жное проходѧ́ще мы̀ тече́нїе , ᲂу҆подо́бимсѧ мытаре́вꙋ смире́ нїю . бѣ́гаемъ же киче́нїѧ ме́рз̾скаго фарисе́ова , и҆ жи́ви бꙋ́демъ .

=и҆ ны́нѣ , боⷢ҇ . Н=а́га простото́ю , нехи́тро стною жи́знїю со́здана , престꙋпле́нїѧ же ри́зою ѡ҆дѣ́ѧ мѧ вра́гъ , пло́ти дебельство́мъ . ны́нѣ же твои́мъ хода́ тайствомъ ѻ҆трокови́це спаса́юсѧ .

=конда́къ . гла́съ , в҃ . М=ытарѧ̀ и҆ногда̀ ще́ дре ѡ҆правда̀ сп҃се бл҃гі́и , ѡ҆чи́сти возо пи́вша , и҆ менѐ ѻ҆каѧ́ннаго презрѣ́въ без̾мѣ́рнаѧ прегрѣше́нїѧ , спасѝ долго терпѣли́ве , и҆́же є҆ди́нъ сы́и бл҃гопремѣ ни́тель .

=и҆́косъ . В=ысокомꙋ́дреномꙋ фарисе́ю ᲂу҆по до́бихсѧ сп҃се , возне́съсѧ добродѣ́тель ми , паде́нїемъ на́ землю падо́хсѧ . ꙗ҆́ко же мытарѧ̀ бл҃гоꙋтро́бне сло́ве смири́въ мѧ спасѝ возносли́ваго , и҆ высо́кою мы́слїю , хва́лѧщасѧ сꙋ́етнѡ . и҆ да́ждь в̾ сокрꙋше́нѣ дꙋшѝ , и҆ срⷣцꙋ зовꙋ́щꙋ тебѣ̀ , ѡ҆чище́нїе є҆ди́не чл҃колю́бче бж҃е , и҆ пода́ждь ми ѡ҆ставле́нїе , є҆ди́нъ сы́и бл҃гопремѣни́тель .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбнымъ дѣ́ темъ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́нъ бг҃ъ ѻ҆ц҃ъ на́шихъ .

~Ѡ҆правда́нїѧ мно́жествы возноша́емъ , сѣтьмѝ тщесла́вїѧ , лю́тѣ превознесе́сѧ фарисе́й , без̾мѣ́рно хвалѧ́сѧ . мыта́рь же ле́гкима крило́ма смире́нїѧ возне́съ сѧ бг҃ꙋ прибли́жисѧ .

~Смире́нїѧ лѣ́ствицы прїе́млѧ ѻ҆́бра зомъ , мыта́рь к̾ нбⷭ҇нѣй высотѣ̀ воз вы́сисѧ . горды́нею же гнило́ю безꙋ́мїем̾ ѻ҆каѧ́нныи возне́съсѧ фарисе́й , сни́де до а҆́да преи҆спо́днѧгѡ .

=сла́ва . П=ра́ведныхъ лови́тъ ᲂу҆́бѡ лꙋка́ выи , ѻ҆бразы̀ тщесла́вїѧ ᲂу҆кра́сти , грѣ́ шныхъ же сѣтьмѝ ѿча́ѧнїѧ свѧза́ти . но ᲂу҆́бѡ ѿ ѡ҆бои́хъ ѕо́лъ , мытарѧ̀ рев ни́телїе , и҆зба́витисѧ тщи́мсѧ .

=и҆ ны́нѣ , боⷢ҇ . І҆=а́кѡвлю тѧ̀ добро́тꙋ , и҆ бжⷭ҇твенꙋ лѣ́ствицꙋ до́лꙋ є҆ѧ́же ви́дѣ пе́рвѣе просте́ртꙋ къ высотѣ̀ вѣ́мы чи́стаѧ , низ̾водѧ́щꙋ свы́ше бг҃а вопло ще́нна , и҆ земны́ѧ а҆́бїе возводѧ́ща .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~Смиреномꙋ́дренымъ нра́вомъ , млⷭ҇тива гдⷭ҇а мыта́рь воз̾дохнꙋ́въ ѡ҆брѣ́те , и҆ спасе́нъ бы́сть . ѻ҆́бразомъ же лю́тымъ и҆ ꙗ҆зы́кѡмъ велерѣ́чивымъ , пра́вды ѿпадѐ фарисе́й .

~Фарисе́ова киче́нїѧ самохо́тнаго и҆ и҆ме нова́нїѧ чистоты̀ , бѣжи́мъ вѣ́рнїи , рев нꙋ́юще мытаре́вꙋ до́брѣ , млⷭ҇тивномꙋ смире́нїю и҆ нра́вꙋ .

=сла́ва . Г=ла́сы мытаре́вы вѣ́рою вѣ ща́емъ , в̾ цр҃кви ст҃ѣ́й , бж҃е ѡ҆чи́сти , да с̾ни́мъ ᲂу҆лꙋчи́мъ проще́нїѧ , па́гꙋбы ве лехва́льнагѡ и҆зба́вившесѧ фарисе́ѧ .

=и҆ ны́нѣ , боⷢ҇ . Н=евѣ́мъ па́че тебѐ дрꙋго́е застꙋпле́нїе . тѧ̀ пред̾лага́ю мл҃твеницꙋ и҆ пред̾ста́тельницꙋ чⷭ҇таѧ . тѧ̀ ко и҆з̾ тебѐ рожде́номꙋ , хода́таицꙋ дви́жꙋ . всѣ́хъ ѡ҆скорблѧ́ющихъ мѧ̀ свобо́дна покажѝ .

=пѣ́снь , ѳ҃ . і҆рмо́съ . Б=г҃а чл҃кѡмъ неꙋдо́бь ви́дети , на́нь же несмѣ́ютъ чи́ни а҆́гг҃ль стїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же велича́ юще , с̾ нбⷭ҇ными вѡ́и тѧ̀ велича́емъ .

~Пꙋ́ть возноше́нїѧ смире́нїе , ѿ хрⷭ҇та̀ взе́мше спасе́нїѧ ѻ҆́бразъ . мытаре́вꙋ ѡ҆бы́чаю поревнꙋ́емъ , киче́нїѧ возноше́ нїѧ дале́че ѿме́ще . нра́вомъ смирено мꙋ́дрїѧ бг҃а ᲂу҆молѧ́юще .

~Дш҃е́внꙋю горды́ню ѿве́ржемъ , нра́въ мл҃твы в̾ смиреномꙋ́дрїи стѧ́жимъ . себѐ ѡ҆правда́ти непоспѣша́емъ . тщесла́вїѧ киче́нїе возненави́димъ , и҆ с̾ мытаре́мъ бг҃а ᲂу҆мо́лимъ .

=сла́ва . М=оли́твы содѣ́телю млⷭ҇ти прине се́мъ мытаре́вы . фарисе́йскїѧ ѿвраща́ю щесѧ не бл҃года́рны мл҃твы , и҆ велехва́ льнаго гла́са , и҆́же на бли́жнѧго сꙋ́дъ возво́дѧтъ , да бжⷭ҇твенꙋ млⷭ҇ть и҆ свѣ́тъ привлече́мъ .

=и҆ ны́нѣ , боⷢ҇ . П=ѣ́ти сла́вити и҆ бл҃жи́ти тѧ , дава́й на́мъ , досто́йнѡ чтꙋ́щымъ тѧ пречⷭ҇таѧ , и҆ ржⷭ҇тво̀ твоѐ велича́ю щымъ , є҆ди́на бл҃гослове́наѧ . ты́ бо є҆сѝ похвала̀ хрⷭ҇тїѧ́нѡмъ , и҆ к̾ бг҃ꙋ моли́тве ница бл҃гопрїѧ́тна .

=ѿпꙋ́стъ : В=оскр҃сы́и и҆з̾ ме́ртвыхъ , гдⷭ҇и

і҆с҃е хрⷭ҇тѐ сн҃е бж҃їи , мл҃твъ ра́ди пре

чⷭ҇тыѧ твоеѧ̀ мт҃ре , и҆ всѣ́хъ

ст҃ы́хъ , поми́лꙋй и҆ спасѝ

на́съ , ꙗ҆́кѡ бл҃гъ и҆

чл҃колю́бецъ .

