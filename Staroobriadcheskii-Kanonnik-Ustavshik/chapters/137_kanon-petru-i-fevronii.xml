<document xmlns="http://www.ponomar.net/culiturgical">
<p>Т<red>ропа́рь, петрꙋ̀ и҆ февро́нїи. гла́съ, и҃.</red></p>

<p><red>Ꙗ҆́</red>кѡ бл҃гочести́ваго ко́рене, пречестна́ѧ ѿ́расль бы́лъ є҆сѝ, до́брѣ во бл҃гоче́стїи по́живъ, бл҃же́нне пе́тре. та́ко и҆ с̾ сꙋпрꙋ́ жницею свое́ю, премꙋ́дрою февро́нїею, в̾ ми́рѣ бг҃ꙋ ᲂу҆годи́вше, и҆ прпⷣбныхъ жи тїю̀ сподо́бистесѧ. с̾ ни́ми же моли́тесѧ гдⷭ҇ви, сохрани́ти без̾ вреда̀ ѻ҆те́чество ва́ше, да ва́съ непреста́ннѡ почита́емъ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́нъ. гла́съ, и҃. пѣ́снь, а҃. і҆рмоⷭ҇. В</red>о́дꙋ проше́дъ, ꙗ҆́кѡ по́ сꙋхꙋ, и҆з̾ є҆гѵ́петска ѕла̀ и҆збѣжа́въ, і҆и҃льтѧнинъ вопїѧ́ше, и҆зба́вителю бг҃ꙋ на́шемꙋ пое́мъ.</p>

<p><red>запѣ́въ: С</red>т҃і́и чюдотво́рцы пе́тре и҆ февро́нїе, моли́те бг҃а ѡ҆ на́съ <red>[покло́н̾].</red></p>

<p><red>П</red>ѣ́снь твоемꙋ̀ ᲂу҆го́дникꙋ, и҆́же на зем лѝ тебѐ просла́вльшемꙋ петрꙋ̀ принестѝ бж҃е да́рꙋй ми. ꙗ҆́кѡ да смыслода́вца, пѣ́сньми  воз̾вели́чꙋ  тѧ̀.</p>

<p><red>В</red>а́съ пребл҃же́ннїи, ѻ҆те́чествꙋ ва́шемꙋ, ꙗ҆́кѡ пресвѣ́тлое сл҃нце хрⷭ҇то́съ показа̀. чюдесы̀ всѣ́хъ ѡ҆зарѧ́юще, и҆́же вѣ́рою к̾ ва́мъ  приходѧ́щихъ.</p>

<p><red>сла́ва. Ꙗ҆́</red>кѡ ѡ҆ тѣле́сныхъ небре́гше, и҆ земна́ѧ ꙗ҆́кѡ тлѣ́ннаѧ воз̾ненави́ дѣвше, и҆ сегѡ̀ ра́ди ми́ра ѿре́кшесѧ, прпⷣбныхъ че́сти сподо́бистесѧ. с̾ни́ми же  ѡ҆́ мирѣ  моли́тесѧ.</p>

<p><red>и҆ ны́нѣ, боⷢ҇. П</red>речⷭ҇таѧ бцⷣе, ро́ждьшаѧ пло́тїю присносꙋ́щное сло́во, без̾нача́ль нагѡ ѻ҆ц҃а, прⷭ҇нѡ дв҃о. є҆мꙋ́же ны́нѣ в̾зыва́емъ, и҆зба́вителю бг҃ꙋ на́шемꙋ пое́мъ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и чюдотво́рцы пе́тре и҆ февро́ нїе, ꙗ҆́кѡ всѝ по́ бз҃ѣ к̾ ва́мъ прибѣ га́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>бⷭ҇номꙋ крꙋ́гꙋ верхо тво́рче гдⷭ҇и, и҆ цр҃кви зижди́телю, ты̀ менѐ ᲂу҆твердѝ в̾ любвѝ свое́й. жела́нїем̾ сы́и кра́й, и҆ вѣ́рнымъ ᲂу҆тверже́нїе, є҆ди́не  чл҃колю́бче.</p>

<p><red>Б</red>еспомо́щнымъ бꙋ́ди помо́щникъ, бла же́нне пе́тре, и҆ печа́льнымъ млⷭ҇тивное ᲂу҆тѣше́нїе. да твои́ми мл҃твами и҆зба влѧ́еми  почита́емъ  тѧ̀.</p>

<p><red>Ꙗ҆́</red>коже и҆ногда̀ ѕмі́ѧ ᲂу҆би́въ, коне́чно мꙋ без̾вѣ́стїю пре́далъ є҆сѝ. та́кѡ и҆ ны́нѣ твоѐ ѻ҆те́чество борю́щихъ побѣ дѝ требл҃же́нне, да тѧ̀ прославлѧ́емъ.</p>

<p><red>сла́ва. В</red>и́ждь ᲂу҆ны́нїе, ви́ждь печа́ль, ви́ждь бѣдꙋ̀, ю҆́же на ны̀ напа́дающꙋ ѿ проти́вныхъ. тѣ́мже мл҃твою сѝ ко́ гдⷭ҇ꙋ премѣнѝ пе́тре, да бл҃гоче́стнѡ тѧ̀ почи та́емъ.</p>

<p><red>и҆ ны́нѣ, боⷢ҇. Т</red>ебѐ всѝ стѧжа́хомъ хрⷭ҇тїѧ́не, прибѣ́жище и҆ стѣ́нꙋ, и҆ тебѐ славосло́вимъ немо́лчно без̾невѣ́стнаѧ.</p>

<p><red>сѣда́лен̾. гла́съ, д҃. Б</red>л҃гослове́номꙋ и҆ свѣ тоно́сномꙋ торжествꙋ̀, ꙗ҆́коже сл҃нцꙋ восїѧ́вшꙋ петра̀ и҆ февро́нїи во все́мъ ми́рѣ. к̾ ни́мъ же стеце́мсѧ вѣ́рнїи, и҆ непреста́ннѡ вопїе́мъ си́це, а҆́ще и҆ пре и҆до́сте ѿ землѝ пресла́внїи, но на́съ не ѿлꙋчи́стесѧ. и҆ та́мѡ со а҆́гг҃лы трⷪ҇цѣ пред̾стоитѐ. є҆ѧ́же моли́те, спастѝ дш҃ѧ на́шѧ.</p>

<p><red>сла́ва, и҆ нн҃ѣ, боⷢ҇. С</red>ло́во ѻ҆́ч҃ее хрⷭ҇та̀ бг҃а на́шегѡ, и҆з̾ тебѐ воплоти́вшеесѧ разꙋ мѣ́хомъ бцⷣе дв҃о, є҆ди́на чⷭ҇таѧ, є҆ди́на бл҃гослове́наѧ. є҆го́же ра́ди непреста́ннѡ тебѐ  велича́юще  воспѣва́емъ.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и смо тре́нїѧ твоегѡ̀ та́инство, разꙋмѣ́хъ дѣ́ла твоѧ̀, и҆ просла́вихъ твоѐ бжⷭ҇тво̀.</p>

<p><red>Ꙗ҆́</red>кѡ хода́тай и҆ застꙋ́пникъ ѻ҆те́че ствꙋ своемꙋ̀, ꙗ҆́кѡ сопроти́вныхъ рѣши́ тель, бꙋ́ди застꙋпа́ѧ лю́ди своѧ̀, и҆́же тебѐ  пе́тре  сла́вѧщыѧ.</p>

<p><red>Ꙗ҆́</red>кѡ в̾ нбⷭ҇ныхъ ѻ҆би́телѣхъ, с̾ прпⷣбны ми и҆ пра́ведными веселѧ́сѧ, преблаже́ нне пе́тре, кꙋ́пнѡ с̾ февро́нїею, непрес та́й  молѧ̀  ѡ҆́ людехъ  свои́хъ.</p>

<p><red>сла́ва. Т</red>ебѣ̀ мо́лимсѧ преблаже́нне, сопроти́вныхъ шата́нїе низ̾ложѝ, и҆ недꙋ́ги чл҃кѡмъ ѡ҆блегчѝ, ꙗ҆́кѡ да во́ гласѣхъ  хвале́нїѧ  тебѐ  велича́емъ.</p>

<p><red>и҆ ны́нѣ, боⷢ҇. Ѡ҆</red>чище́нїе на́шимъ да́рꙋй прегрѣше́нїемъ, ꙗ҆́кѡ пребл҃гъ. и҆ ᲂу҆мирѝ ми́ръ сво́й бж҃е, моли́твами ро́ждьшїѧ тѧ̀.</p>

<p><red>пѣ́снь, є҃. і҆рмо́съ. В</red>скꙋ́ю мѧ ѿри́нꙋ, ѿ лица̀ твоегѡ̀ свѣ́те незаходѧ́и, покры́ ла мѧ є҆́сть чюжа́ѧ тма̀ ѻ҆каѧ́ннагѡ. но ѡ҆брати́ мѧ и҆ к̾ свѣ́тꙋ заповѣде́й ти пꙋтѝ  моѧ̀  напра́ви  молю́тисѧ.</p>

<p><red>З</red>емлѧ̀ ѡ҆ст҃и́сѧ, прїе́мши честна́ѧ тѣлеса̀ ва́ша, бг҃обл҃же́ннїи пе́тре и҆ февро́нїѧ. чл҃цы же прїе́млюще ва́ми и҆сцѣле́нїе, хрⷭ҇та̀ сла́вѧтъ, и҆́же и҆́скренно ва́съ  просла́вльшаго.</p>

<p><red>А҆́</red>ще и҆ преи҆до́сте ѿ землѝ, но к̾ нбⷭ҇нымъ доспѣ́сте, и҆ та́мѡ со а҆́гг҃лы трⷪ҇цѣ пред̾ста́сте. ю҆́же моли́те, спастѝ любо́вїю ва́съ почита́ющихъ бл҃же́ннїи.</p>

<p><red>сла́ва. Ꙗ҆́</red>кѡ ѕвѣ́зды пресвѣ́тлыѧ, и҆ ꙗ҆́кѡ незаходи́мое сл҃нце, стѧжа́вше ва́съ ѻ҆те́чество ва́ше хва́литсѧ, почи та́юще па́мѧть ва́шꙋ пречестнꙋ́ю, пе́тре и҆  февро́нїе.</p>

<p><red>и҆ ны́нѣ, боⷢ҇. Д</red>в҃ою пое́мъ тѧ по ржⷭ҇твѣ̀ бцⷣе, ты́ бо пло́тїю бг҃а сло́ва на́мъ родила̀ є҆сѝ. є҆мꙋ́же всѝ си́це зове́мъ, пꙋтѝ  на́шѧ  напра́ви  мо́лимтисѧ.</p>

<p><red>пѣ́снь, ѕ҃. і҆рмо́с̾. Ѡ҆</red>чи́сти мѧ сп҃се, мно́ га бо без̾зако́нїѧ моѧ̀, и҆ и҆з̾ глꙋбины̀ ѕѡ́лъ воз̾веди́ мѧ молю́сѧ, к̾ тебѣ́ бо воз̾ва́хъ и҆ ᲂу҆слы́ша мѧ, бж҃е спасе́нїѧ  моегѡ̀.</p>

<p><red>Ѽ</red> пречⷭ҇тна́ѧ дво́ице, ѽ вели́цыи свѣ ти́льницы, ѡ҆свѣти́те и҆ просла́вите, и҆́же любо́вїю ва́съ в̾ пѣ́снехъ сла́вѧ щихъ  чюдотво́рцы.</p>

<p><red>Ꙗ҆́</red>кѡ пресвѣ́тлаѧ дво́ице, и҆ ꙗ҆́кѡ прече стна́ѧ верста̀, и҆ бл҃госочета́нїе, ꙗ҆ре́мъ гдⷭ҇нь в̾зе́мше, и҆ томꙋ̀ ѿ дш҃и порабо́ таста.</p>

<p><red>сла́ва. Ꙗ҆́</red>кѡ совѣ́тницы до́брїи своемꙋ̀ житїю̀, є҆ди́нꙋ мы́сль во двою̀ тѣ́лꙋ и҆мꙋ́ще, ми́ръ чюдесы̀ просвѣща́ете. тѣ́м̾же и҆ на́съ ѡ҆зари́те мл҃твами сѝ.</p>

<p><red>и҆ ны́нѣ, боⷢ҇. О</red>у҆ѧснѧ́ютъ проро́честїи гла́си, бж҃їю тѧ̀ дв҃о роди́тельницꙋ. пое́мъ же тѧ̀ и҆ мы̀, ви́дѧще с̾бытїѐ честны́хъ прорица́нїи, дв҃ьствꙋ вои́сти нꙋ,  и҆  чистотѣ̀  в̾мѣсти́лище.</p>

<p><red>конда́къ. гла́съ, и҃.  М</red>и́ра сегѡ̀ кнѧже́ нїе и҆ сла́вꙋ, ꙗ҆́кѡ вре́менно помыш лѧ́ѧ, и҆ сегѡ̀ ра́ди бл҃гоче́стнѡ в̾ ми́рѣ пе́тре по́жилъ є҆сѝ, кꙋ́пнѡ и҆ с̾ сꙋпрꙋ́ж ницею свое́ю премꙋ́дрою февро́нїею, млⷭ҇тынею и҆ мл҃твами бг҃ꙋ ᲂу҆годи́вше. тѣ́мже и҆ по сме́рти неразлꙋ́чнѡ во́ гробѣ лежа́ще, и҆сцѣле́нїе неви́димѡ подава́ете. и҆ ны́нѣ хрⷭ҇тꙋ̀ моли́тесѧ, сохрани́ти гра́дъ же и҆ лю́ди, и҆́же ва́съ сла́вѧщихъ.</p>

<p><red>и҆́косъ. О</red>у҆ѧснѝ ѧ҆зы́къ мо́й сп҃се, и҆ ᲂу҆милѝ срⷣце моѐ, раз̾ширѝ ᲂу҆ста̀ моѧ̀, и҆ напо́лни дх҃а, и҆ премꙋ́дрости. да и҆́миже воз̾глаго́лю и҆ воспою̀ си́це, твои́хъ чюдотво́рецъ, ра́дꙋисѧ пе́тре бл҃же́нне, с̾ прехва́льною февро́нїею в̾кꙋ́пѣ. ра́дꙋй тесѧ землѝ рꙋ́с̾стѣй застꙋ́пницы, и҆ кнѧзе́мъ правосла́внымъ помо́щницы. ра́дꙋйтесѧ ѻ҆те́чествꙋ своемꙋ̀ храни́те ли, и҆ гра́дꙋ на́шемꙋ ᲂу҆тверже́нїе. ѽ пречⷭ҇тна́ѧ дво́ице, и҆ бл҃го́е сопрѧже́нїе. хрⷭ҇то́ви моли́тесѧ, сохрани́ти гра́дъ и҆ лю́ди,  и҆́же  ва́съ  сла́вѧщихъ.</p>

<p><red>пѣ́снь, з҃. і҆рмо́съ. И҆́</red>же ѿ і҆юде́и доше́ дше ѻ҆́троцы в̾вавѷлѡ́нъ дре́вле, вѣ́рою ᲂу҆тверже́нїи, пла́мень пе́щныи попра́в ше гл҃юще, ѻ҆ц҃ъ на́шихъ бж҃е бл҃го слове́нъ  є҆сѝ.</p>

<p><red>В</red>ъ болѣ́зни къ тебѣ̀ прибѣга́ющихъ, и҆збавлѧ́й пребл҃же́нне пе́тре, кꙋ́пнѡ с̾ февро́нїею, хрⷭ҇то́ви вопїю́щихъ, ѻ҆ц҃ъ на́шихъ  бж҃е  бл҃гослове́нъ  є҆сѝ.</p>

<p><red>В</red>сѣ́мъ приста́нище бꙋ́дите пребл҃же́н нїи, и҆ небꙋ́рное ѡ҆ти́шїе сꙋ́щымъ во грѣсѣ́хъ, да и҆ мы̀ с̾ ва́ми хрⷭ҇то́ви возо пїе́мъ, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>П</red>рибѣ́жище да мѝ бꙋ́дите в̾ де́нь гнѣ́ва бг҃обл҃же́ннїи, ꙗ҆́кѡ посредѝ хождꙋ̀ сѣ те́й мно́гихъ. тѣ́мже и҆зба́вите мѧ ѿ ни́хъ,  да  возмогꙋ̀  воспѣ́ти  ва́съ.</p>

<p><red>сла́ва. Д</red>не́сь пресла́внаѧ па́мѧть петра̀ и҆ февро́нїи, ꙗ҆́кѡ сл҃нце восїѧ̀ в̾ ми́рѣ. в̾ню́же съше́дшесѧ всѝ воспое́мъ си́це, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>и҆ ны́нѣ, боⷢ҇. К</red>а́плѧ бг҃ото́чнаѧ, и҆́же ѿ тебѐ ро́ждьшаѧсѧ, ми́ръ ѡ҆ст҃ѝ бцⷣе дв҃о. ка́пли мнѣ̀ млⷭ҇ти и҆сточѝ, ѡ҆сщ҃а́юща дш҃ѧ,  и҆  помышле́нїѧ  земны́хъ.</p>

<p><red>пѣ́снь, и҃. і҆рмо́съ. Ц</red>р҃ѧ нбⷭ҇наго, є҆го́же пою́тъ во́и а҆́гг҃льстїи, хвали́те и҆ пре возноси́те  є҆гѡ̀  во́  вѣки.</p>

<p><red>Ѡ҆</red>чи́сти и҆ простѝ согрѣше́нїѧ на́шѧ без̾грѣ́шне, мл҃твами твои́хъ ᲂу҆го́д никъ, петра̀ и҆ февро́нїи, да пое́мъ тѧ хрⷭ҇тѐ  во́  вѣки.</p>

<p><red>И҆́</red>же ѿ́ срⷣца рꙋко́ю недосто́йною, прино си́мое ва́мъ хвале́нїе, бл҃же́ннїи прїи ми́те, и҆ мольбꙋ̀ сотвори́те ѡ҆ на́съ ко хрⷭ҇тꙋ̀  бг҃ꙋ.</p>

<p><red>сла́ва, трⷪ҇ченъ. П</red>ѣвце́мъ и҆́же тебѐ пою́ щымъ трⷪ҇це прест҃а́ѧ, согрѣше́нїѧ ѡ҆ста́ ви ꙗ҆́кѡ пребл҃га, мл҃твъ ра́ди петра̀ и҆ февро́нїи, да тѧ̀ пое́мъ во́ вѣки.</p>

<p><red>и҆ ны́нѣ, боⷢ҇. Б</red>жⷭ҇тва̀ сосꙋ́дъ бы́вши чⷭ҇таѧ, просвѣти́ мѧ в̾ повелѣ́нїи свѣ́та ходи́ти всечи́стаѧ, и҆́же ѿ́чрева твоегѡ̀ восїѧ́вшагѡ, и҆ просвѣти́вшагѡ вѣ́р ныхъ  срⷣца̀.</p>

<p><red>пѣ́снь, ѳ҃. і҆рмо́съ. В</red>ои́стинꙋ бцⷣꙋ тѧ̀ и҆сповѣ́дающе, спасе́ннїи тобо́ю дв҃це чⷭ҇таѧ, с̾ нбⷭ҇ными во́и тѧ̀ велича́емъ.</p>

<p><red>Ѿ</red> ю҆́ности своеѧ̀ чи́стꙋю со́вѣсть и҆мꙋ́ ще к̾ бг҃ꙋ. сегѡ̀ ра́ди бл҃гоче́стнѡ пожи́ вше, к̾ вы́шнимъ преи҆до́сте. моли́те хрⷭ҇та̀ ѡ҆ на́съ, да ва́съ любо́вїю почи та́емъ.</p>

<p><red>Ꙗ҆́</red>кѡ пред̾стоѧ́ще ст҃ѣ́й трⷪ҇цѣ, с̾ прпⷣбны ми и҆ пра́ведными, моли́тесѧ блаже́н нїи, и҆зба́вити на́съ всѧ́кагѡ преще́нїѧ и҆ гнѣ́ва, да ва́съ непреста́нно велича́ем̾.</p>

<p><red>сла́ва. Л</red>ю́дїе твоѝ мо́лѧтъ тѧ̀, бг҃о бл҃же́нне пе́тре, кꙋ́пнѡ молѝ хрⷭ҇та̀ съ премꙋ́дрою февро́нїю, с̾не́ю же въ ми́рѣ бг҃оꙋго́дно по́жилъ є҆сѝ, и҆зба́вити на́съ ѿ  всѧ́кихъ  ѕѡ́лъ.</p>

<p><red>и҆ ны́нѣ, боⷢ҇. Ѽ</red> чюдесѝ вели́комꙋ, ка́ко в̾мѣсти́сѧ воꙋтро́бꙋ твою̀ хрⷭ҇то́съ бг҃ъ, ника́коже в̾мѣсти́мыи. є҆го́же за хва́ лѧщыѧ тѧ̀ ᲂу҆молѝ дв҃це, ѿ бѣ́дъ и҆зба́ вити на́съ, и҆ ѿ без̾зако́нныхъ чл҃къ всегда̀.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ чюдотво́рцевъ мꙋ́ромскихъ, бл҃говѣ́рна гѡ кн҃зѧ петра̀, нарече́ннагѡ во и҆́но цѣхъ дв҃да, и҆ бл҃говѣ́рныѧ кн҃ги́ни февро́нїи, нарече́нныѧ во и҆́нокинѧхъ є҆в̾фроси́нїи, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>