Т=ропа́рь , варлаа́мꙋ новгоро́дскомꙋ .=

~И҆́же на землѝ лега́нїемъ , поще́нїем̾ же и҆ бдѣ́нїем̾ тѣ́ло своѐ и҆знꙋрѧ́ѧ прпⷣбне , всѧ̀ плотьска́ѧ мꙋдрова́нїѧ ᲂу҆мертви́въ . и҆ и҆сцѣле́нїемъ стрꙋѧ̀ незави́стнаѧ ꙗ҆ви́сѧ , вѣ́рою притека́ющымъ къ ра́цѣ моще́й твои́хъ варлаа́ме ѻ҆́ч҃е на́шъ , хрⷭ҇та̀ бг҃а молѝ спасти́сѧ дꙋша́мъ на́шымъ =[два́жды].=

=сла́ва , и҆ ны́нѣ , боⷢ҇ . Т=ебѐ хода́таицꙋ спасе́нїѧ ро́да на́шегѡ , воспѣва́емъ бцⷣе дв҃о . пло́тїю бо є҆ю́же и҆з̾ тебѐ проше́дъ сн҃ъ тво́й и҆ бг҃ъ на́шъ , крⷭ҇тнꙋю прїе́мъ стра́сть . и҆зба́вилъ є҆́сть на́съ и҆з̾ и҆стлѣ́ нїѧ , ꙗ҆́кѡ чл҃колю́бецъ .

К=ано́нъ . гла́съ , в҃ . пѣ́снь , а҃ . і҆рмо́съ . Г=рѧди́те лю́дїе , пое́мъ пѣ́снь хрⷭ҇тꙋ̀ бг҃ꙋ , раз̾дѣ́льшемꙋ мо́ре , и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ , ꙗ҆́кѡ просла́висѧ .

=запѣ́в̾ : П=рпⷣбне ѻ҆́ч҃е варлаа́ме , молѝ бг҃а ѡ҆ на́съ =[покло́н̾].=

=Ѿ= свѣ́та свѣ́тъ хрⷭ҇тѐ мо́й , ѿ ѻ҆ц҃а пре́ жде вѣ́къ рожде́исѧ , и҆́же и҆сконѝ со ѻ҆ц҃е́мъ и҆ дх҃омъ . согрѣше́нїи мра́к̾ дш҃и моеѧ̀ ѿгна́въ , ѡ҆зарѝ ᲂу҆́мъ мо́й молю́ сѧ , да возмогꙋ̀ пѣ́ти варлаа́ма твоегѡ̀ ᲂу҆го́дника .

=Ѿ= ко́рене блага́гѡ блажа́йшаѧ ѿ́расль прозѧ́блъ є҆сѝ . земны́хъ маловре́менна гѡ житїѧ̀ и҆збѣ́глъ є҆сѝ . тѣ́мъ ны́нѣ чистоты̀ вѣне́ц̾ прїе́млѧ , со а҆́гг҃лы хрⷭ҇тꙋ̀ воспѣва́еши , пое́мъ гдⷭ҇ви , ꙗ҆́кѡ просла́ висѧ .

=сла́ва . З=емна́ѧ и҆ мимотекꙋ́щаѧ ꙗ҆́кѡ ᲂу҆ме́ты вмѣни́въ , хрⷭ҇та̀ є҆ди́нагѡ прїѡбрѣ́лъ є҆сѝ . є҆го́же сою́зомъ любвѐ ᲂу҆ѧзви́въ дш҃ꙋ свою̀ , и҆ тогѡ̀ потща́сѧ ѡ҆брѣстѝ ненасыща́емыѧ добро́ты .

=и҆ ны́нѣ , боⷢ҇ . О=у҆слы́ша є҆́вва прама́ти , в̾ печа́лѣхъ роди́ши ча́да . ты́ же чи́стаѧ дв҃о ᲂу҆слы́ша , гдⷭ҇ь с̾ тобо́ю ра́дꙋисѧ , и҆ ра́ дованнымъ гла́сомъ бг҃оневѣ́сто печа́ль прама́тере потре́бльши .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е варлаа́ме , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=а ка́мени мѧ вѣ́ры ᲂу҆твердѝ , раз̾ширѝ ᲂу҆ста̀ моѧ̀ на врагѝ моѧ̀ . воз̾весели́босѧ дх҃ъ мо́й воспѣ ва́ти , нѣ́сть ст҃а ꙗ҆́коже бг҃ъ на́шъ , и҆ нѣ́сть пра́ведна па́че тебѐ гдⷭ҇и .

~По а҆пⷭ҇лꙋ ѻ҆́ч҃е вы́шнѧѧ и҆ща̀ , и҆ мꙋдро ва́нїе и҆мѣ́ѧ є҆́же къ бг҃ꙋ , всѧ̀ ꙗ҆́же на землѝ ѡ҆ста́вилъ є҆сѝ , и҆ па́че є҆стества̀ добро́ты сподо́бисѧ .

~Свѣ́томъ бжⷭ҇твеным̾ ѡ҆сїѧ́емь ѡ҆ не́мъ , и҆ пꙋ́ть и҆́же к̾ жи́зни ведꙋ́щь позна́лъ є҆сѝ ѻ҆́ч҃е на́шъ варлаа́ме , и҆ равноа́гг҃ль нагѡ ра́ди житїѧ̀ , чюдотво́рецъ и҆сцѣле́ нїемъ нарече́сѧ .

=сла́ва . З=ако́ны пита́ѧсѧ всѣ́хъ творца̀ и҆ влⷣки , тѣ́мже и҆ невече́рнимъ блиста́ѧ свѣ́томъ , неле́стное сл҃нце ꙗ҆ви́лсѧ є҆сѝ , и҆ премꙋ́дрости сокро́вище , мі́ръ ѡ҆бога ща́ѧ .

=и҆ ны́нѣ , боⷢ҇ . В=о и҆ны́хъ жена́хъ мт҃и до́ндеже дв҃а не позна́сѧ , ни мт҃и по ржⷭ҇твѣ̀ дв҃ствовати сподо́бисѧ . на тебѣ́ же дв҃о бг҃омт҃и ѻ҆боѐ сбы́стьсѧ . тѣ́мъ весе́лїемъ дх҃а воспѣва́ю , нѣ́сть непоро́ч ны па́че тебѐ влⷣчце .

=сѣда́ленъ . гла́съ , и҃ . К=расоты̀ мїрскі́ѧ ѿ млады́хъ ногте́й прпⷣбне воз̾ненави́ дѣвъ , є҆ди́наго же хрⷭ҇та̀ ѿ срⷣца воз̾лю би́лъ є҆сѝ , и҆ томꙋ̀ все́ю дш҃е́ю прилѣ пи́сѧ , ꙗ҆́кѡ беспло́тенъ на землѝ пожи вѐ с̾ пло́тїю . сла́вꙋ же мимотекꙋ́щꙋю и҆ бога́тство , ни вочто́же вмѣни́в̾ , нбⷭ҇ное бога́тство воспрїѧ́лъ є҆сѝ , и҆ сла́вꙋ вѣ́чнꙋю . тѣ́мже ᲂу҆бл҃жа́емъ ст҃о́е твоѐ ᲂу҆спе́нїе , и҆ въ не́мъ торжествꙋ́юще вопїе́мъ ти : бг҃огла́се ѻ҆́ч҃е на́шъ варлаа́ ме , молѝ хрⷭ҇та̀ бг҃а , грѣхо́въ ѡ҆ставле́нїе дарова́ти , чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ нн҃ѣ , боⷢ҇ . Ꙗ҆́=кѡ всенепоро́чнаѧ невѣ́сто творцꙋ̀ , ꙗ҆́кѡ не и҆скꙋсомꙋ́ж наѧ мт҃и и҆зба́вителѧ , прїѧ́телище сꙋ́щи ᲂу҆тѣ́шителѧ препѣ́таѧ . без̾зако́ нїю мѧ сꙋ́ща скве́рно жили́ще , и҆ бѣсо́мъ и҆гра́лище въ ра́зꙋмѣ бы́вша . потщи́сѧ и҆ си́хъ ѕлодѣ́йствїѧ мѧ и҆зба́вити , свѣ́тло жили́ще добродѣ́те лемъ содѣ́лавши , свѣтопрїе́мнице не тлѣ́ннаѧ , ѿженѝ ѻ҆́блакъ страсте́й , и҆ вы́шнѧгѡ прича́стїѧ сподо́би , и҆ свѣ́тꙋ невече́рнемꙋ моли́твами сѝ .

=пѣ́снь , д҃ . і҆рмо́съ . П=ою́ тѧ слꙋ́хомъ бо гдⷭ҇и , ᲂу҆слы́шах̾ и҆ ᲂу҆боѧ́хсѧ . до мене́ бо прїи́де , менѐ и҆ща̀ заблꙋ́ждьшаго . тѣ́м же мно́гое твоѐ соше́ствїе є҆́же на мѧ̀ прославлѧ́ю ѡ҆бновле́нїе .

~Ꙗ҆́кѡ в̾ порфи́рꙋ и҆ вѵ́ссонъ и҆ в̾ ца́рскꙋю багрѧни́цꙋ ѡ҆дѣ́ѧсѧ тобо́ю вели́каѧ ро сі́йскаѧ землѧ̀ , дне́сь ᲂу҆́бѡ свѣ́тлѡ тор жествꙋ́ѧ весели́тсѧ варлаа́ме , и҆мѣ́ѧ тѧ в̾ себѣ̀ ꙗ҆́кѡ неи҆стощи́мое сокро́вище .

~Мі́ра любвѐ ѿре́ксѧ , дости́же го́рнѧгѡ і҆єрⷭ҇ли́ма , и҆дѣ́же хрⷭ҇то́съ со ѻ҆ц҃е́мъ и҆ дх҃омъ . и҆ вѣнце́мъ ѿ негѡ̀ сподо́бисѧ , со беспло́тными ли́ки пое́ши прїе́млѧ є҆гѡ̀ сїѧ́нїе .

=сла́ва . А҆́=ще ᲂу҆́бѡ ѻ҆́ч҃е тѣ́сныи и҆ болѣ́з неныи пꙋ́ть ше́ствовавъ в̾ житїѝ , но ѻ҆ба́че нетлѣ́ннꙋю жи́знь наслѣ́дова , ѿ ѻ҆нꙋ́дными свѣ́тлостьми бога́тнѡ про свѣща́ѧсѧ , бг҃обл҃же́нне варлаа́ме .

=и҆ ны́нѣ , боⷢ҇ . И҆́=стиннѡ тѧ̀ сѣ́нь свидѣ́ тельствова многоразли́чными ѻ҆бразы̀ , ꙗ҆́вѣ показꙋ́ющи воплоще́ннаго и҆з̾тебѐ є҆ди́наго ѿ трⷪ҇цы пречⷭ҇таѧ неи҆змѣ́ннѡ бг҃омт҃и влⷣчце , и҆ мі́ръ ѡ҆бно́вльша .

=пѣ́снь , є҃ . і҆рмо́съ . С=вѣ́та пода́телю , и҆ вѣко́мъ тво́рче гдⷭ҇и , во́ свѣтѣ твои́хъ повелѣ́нїи наста́ви на́съ , ра́звѣ бо тебѐ и҆но́гѡ бг҃а незна́емъ .

~Ꙗ҆ре́мъ гдⷭ҇нь ѿ ю҆́ности мꙋ́дре взе́мъ , послѣ́дова хрⷭ҇тꙋ̀ скорбьмѝ и҆ слеза́ми прпⷣбне , мы́сленое ѻ҆́ко к̾ немꙋ̀ и҆мѣ́ѧ , до́ндеже и҆ ст҃ы́хъ селе́нїй дости́же , ѡ҆брѣ́тъ поко́ище кра́йнѧгѡ гра́да .

~Страсте́й ѿгна́въ мглꙋ̀ ꙗ҆́вѣ , зарѧ́ми ѻ҆́ч҃е добродѣ́телей . просвѣще́нїе дх҃а въ срⷣцы прїе́мъ варлаа́ме , и҆́мже попали́лъ є҆сѝ всѧ̀ бѣсо́вскаѧ ѡ҆полче́нїѧ , и҆ по́ст ническимъ ликѡ́мъ причте́сѧ .

=сла́ва . Н=асажде́нъ во дворы̀ гдⷭ҇нѧ , и҆ въ домꙋ̀ бг҃а на́шегѡ процвѣ́лъ є҆сѝ . прїе́м̾ нбⷭ҇ное сѣ́мѧ бг҃одх҃нове́нне серде́чною браздо́ю , кла́съ стори́чествꙋющь при не́слъ є҆сѝ , тѣ́мже ѡ҆богати́сѧ вѣн це́мъ чюдесы̀ .

=и҆ ны́нѣ , боⷢ҇ . О=у҆пра́ви ᲂу҆́мъ мо́й влⷣчце трꙋжда́ющьсѧ в̾ пꙋчи́нѣ скорбе́й , и҆ по топлѧ́емъ наше́ствїемъ тлетво́рныхъ страсте́й , и҆ спасѝ бцⷣе к̾ тебѣ̀ прибѣга́ю щыѧ , и҆ны́ѧ бо помо́щницы чи́стаѧ ра́звѣ тебѐ не зна́емъ .

=пѣ́снь , ѕ҃ . і҆рмо́съ . В=ъ бе́зднѣ грѣхо́ внѣй ѡ҆держи́мъ , неи҆з̾слѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ̀ воз̾ведѝ .

~Мо́ре жите́йское любомꙋ́дрїемъ и҆спы та́въ , и҆ разꙋмѣ́въ сꙋ́етно сꙋ́ще , и҆ ꙗ҆́кѡ вско́рѣ погиба́юще ѿве́рглъ є҆сѝ , є҆ди́ номꙋ прилѣпи́сѧ хрⷭ҇тꙋ̀ . є҆го́же ра́ди и҆ тѧготꙋ̀ дневнꙋ́ю поне́слъ є҆сѝ , ѡ҆ всѣ́хъ томꙋ̀ восхожде́нїѧ в̾ срⷣцы сѝ полага́ше .

~Вѣ́триломъ ѡ҆крилѧ́емь воздержа́нїѧ , и҆ ѿ тꙋ́дꙋ дости́же в̾ приста́нище бл҃гоꙋ ти́шное . поще́нїемъ пита́ѧ дш҃ꙋ свою̀ прпⷣбне , и҆ свѣ́тлꙋ всѣ́хъ творцꙋ̀ пред̾ста́ ви ю҆̀ . тѣ́мже и҆ хрⷭ҇то́съ прїѧ́тъ ю҆̀ ꙗ҆́кѡ свѣтоза́рнꙋю ѕвѣздꙋ̀ , и҆ свое́й сла́вѣ прича́стнꙋ содѣ́ла .

=сла́ва . А҆́=гг҃льскаѧ во́иньства и҆́же во́ плоти житїю̀ твоемꙋ̀ ᲂу҆диви́шасѧ ѻ҆́ч҃е варлаа́ме , бꙋ́ри бо страсте́й ѿбѣ́гъ , и҆ соверше́нагѡ ра́ди житїѧ̀ , вѣ́триломъ воздержа́нїѧ дости́же въ бл҃гоꙋти́шное приста́нище хрⷭ҇то́во .

=и҆ ны́нѣ , боⷢ҇ . Ѡ҆=бетша́вшыѧ ны̀ го́рким̾ дре́вле дре́ва вкꙋше́нїемъ , и҆ па́дшасѧ поползнове́нїемъ пречи́стаѧ ѡ҆бнови́ла є҆сѝ , зижди́телѧ ро́ждьши сло́во соста́ вное , дв҃о мт҃и влⷣчце .

=конда́къ . гла́съ , и҃ . Ꙗ҆́=коже дрꙋгі́и и҆лїѧ̀ ѻ҆́ч҃е до́ждь с̾ нб҃сѐ сведѐ . ѻ҆́нъ бо ѻ҆́гнь сведѐ , и҆ царѧ̀ ᲂу҆дивѝ . ты́ же лю́ди своѧ̀ воз̾веселѝ , и҆ торжествова́ти ᲂу҆стро́и . вели́кїи бо но́въ гра́дъ вельмѝ тобо́ю хва́литсѧ , и҆мѣ́ѧ мо́щи твоѧ̀ в̾ себѣ̀ . є҆го́же и҆ сохранѝ ѿ вра́гъ непоколѣ би́ма , да зове́мъ ти , ра́дꙋисѧ прпⷣбне варлаа́ме ѻ҆́ч҃е на́шъ .

=и҆́косъ . А҆́=ще и҆ чл҃къ є҆стество́мъ бы́сть прпⷣбне ѻ҆́ч҃е , но вы́шнѧго і҆єрⷭ҇ли́ма ꙗ҆ви́ сѧ сограждани́нъ . и҆ чл҃къ ᲂу҆́бѡ є҆сте ство́мъ , беспло́тныхъ че́сти сподо́бисѧ . тѣ́мже и҆ са́ми зрѧ́ще чюдеса̀ похва́л наѧ ᲂу҆дивлѧ́ютъ на́съ , и҆ наꙋча́ютъ зва́ ти тебѣ̀ такова́ѧ : ра́дꙋисѧ бл҃гочести́ва ѻ҆ц҃а ѿ́расль , ра́дꙋисѧ мт҃ре бл҃гоговѣ́й ныѧ вѣ́твь . ра́дꙋисѧ смире́нїѧ высото̀ , ра́дꙋисѧ ꙗ҆́кѡ къ бж҃їю ра́зꙋмꙋ всѣ́хъ приводѧ̀ . ра́дꙋисѧ ꙗ҆́кѡ мно́га чюдеса̀ ѡ҆ хрⷭ҇тѣ̀ сотвори́лъ є҆сѝ , ра́дꙋисѧ цѣломꙋ́д рїѧ сто́лпе , и҆́мже бѣсо́вскаѧ шата́нїѧ и҆скорени́шасѧ . ра́дꙋисѧ свѣти́лниче многосвѣ́тлыи , ра́дꙋисѧ ꙗ҆́кѡ ᲂу҆вѧди́лъ є҆сѝ плотьска́ѧ мꙋдрова́нїѧ . ра́дꙋисѧ ꙗ҆́кѡ до́ждь моли́твою сведѐ , и҆ па́ки наводне́нїю бы́вшꙋ , моли́твою водото́ч ныѧ ѻ҆́блаки востѧзꙋ́еши . ра́дꙋисѧ вели́комꙋ но́вꙋ гра́дꙋ похвала̀ и҆ ᲂу҆твер жде́нїе , є҆го́же и҆ сохранѝ ѿ вра́гъ не поколѣби́ма до конца̀ , да зове́мъ ти , ра́дꙋисѧ прпⷣбне варлаа́ме ѻ҆́ч҃е на́шъ .

=пѣ́снь , з҃ . і҆рмо́съ . Ѡ҆= тѣ́лѣ зла́тѣ на́ поли деи́рѣ слꙋжи́мѣмъ , трїѐ ѻ҆́троцы неради́ша ѡ҆ без̾бо́жнѣмъ велѣ́нїи , но посредѣ̀ пла́мени в̾ве́ржени , прохлажда́ еми поѧ́хꙋ , блгⷭ҇ве́нъ бг҃ъ ѻ҆ц҃ъ на́шихъ .

~Ѕѣ́лнымъ поще́нїемъ ꙗ҆́кѡ бл҃гово́нною пи́щею пита́ѧ дш҃ꙋ свою̀ , прпⷣбне варла а́ме . тѣ́мже и҆ трисл҃нечномꙋ бжⷭ҇твꙋ̀ пред̾стоѧ̀ со а҆́гг҃лы , пое́ши , бл҃гослове́нъ бг҃ъ ѻ҆ц҃ъ на́шихъ .

~Ѡ҆блиста́лъ є҆сѝ ꙗ҆́коже невече́рнее со́л нце , ѻ҆те́чество сѝ просвѣща́ѧ прпⷣбне варлаа́ме , тмы̀ и҆збавлѧ́ѧ страсте́й . и҆ и҆́же на на́съ навѣ́тꙋющихъ совѣ́ты разорѝ , ѿ вра́гъ непреткнове́ннымъ бы́ ти на́мъ , пою́щымъ , бл҃гослове́нъ бг҃ъ ѻ҆ц҃ъ на́шихъ .

~Ꙗ҆́кѡ на бжⷭ҇твенꙋю добродѣ́телей лѣ́ст вицꙋ воз̾держа́нїемъ ѻ҆́ч҃е воз̾ше́дъ , смотрели́выма ѻ҆чи́ма хрⷭ҇та̀ цр҃ѧ ви́дѣлъ є҆сѝ , незави́стною десни́цею по числꙋ̀ добродѣ́телей варлаа́ме , дарова́нїѧ даю́ ща , ѿ дш҃и вопїю́щымъ , бл҃гослове́нъ бг҃ъ ѻ҆ц҃ъ на́шихъ .

=сла́ва . Д=рема́нїѧ ѿню́дъ и҆ сна̀ свои́ма ѻ҆чи́ма не́далъ є҆сѝ , до́ндеже возме́здїе ѿ хрⷭ҇та̀ трꙋдо́мъ ѡ҆брѣ́те , наслажде́нїе нбⷭ҇нагѡ црⷭ҇твїѧ , и҆́же ᲂу҆гото́ва ѿ вѣ́ры пою́щымъ , блгⷭ҇ве́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . Ѡ҆=бновлѧ́ютсѧ въ тебѣ̀ є҆стества̀ зако́ни , вы́ше є҆стества́ бо є҆стество́мъ непости́жимагѡ дв҃о бг҃а є҆мманꙋ́ила пресла́внѡ чи́стаѧ родила̀ є҆сѝ , в̾ на́ше вѣ́рныхъ порожде́нїе .

=пѣ́снь , и҃ . і҆рмо́съ . В=ъ пе́щь ѻ҆́гненнꙋю , къ дѣ́темъ є҆вре́йскимъ соше́дшагѡ , и҆ пла́мень на хла́дъ прело́жшагѡ бг҃а , по́йте всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

~Слеза́ми свои́ми ѻ҆́ч҃е варлаа́ме ᲂу҆мыва́ ѧсѧ житїѐ проше́лъ є҆сѝ , и҆ тѣ́ми мно́ жества бѣсо́въ потопи́лъ є҆сѝ , вѣ́рныхъ же мы́сли воз̾веселѝ , пою́щихъ , всѧ̀ дѣ́ла гдⷭ҇а по́йте , и҆ превозноси́те є҆гѡ̀ во́ вѣки .

~Оу҆ѧзви́сѧ бжⷭ҇твенымъ жела́нїемъ все бл҃же́нне , тѣ́мже непоро́чно и҆ пра́ведно житїѐ проходѧ̀ , до́ндеже дости́же црⷭ҇кагѡ прⷭ҇то́ла : ѿѻ҆нꙋ́дными свѣ́тло стьми ѡ҆сїѧ́ѧ пою́щихъ , всѧ̀ дѣ́ла гдⷭ҇а по́йте , и҆ превозноси́те є҆гѡ̀ во́ вѣки .

=сла́ва . К=ъ свѣ́тꙋ незаходи́момꙋ сла́вне взѧ́тсѧ , наслажде́нїе же земны́хъ веще́й ѡ҆плева́въ вы́шнѧгѡ ра́ди насла жде́нїѧ , па́че воздержа́нїю поревнова́лъ є҆сѝ , и҆ страсте́й пла́мень потща́лсѧ є҆сѝ ᲂу҆гаси́ти , слеза́ми свои́хъ и҆сто́чникъ варлаа́ме , вопїѧ̀ , всѧ̀ дѣ́ла гдⷭ҇а по́йте , и҆ превозноси́те є҆гѡ̀ во́ вѣки .

=и҆ ны́нѣ , боⷢ҇ . Р=аспѧ́тїе и҆ погребе́нїе и҆́же ѿ тебѐ небра́чнѡ дв҃о прои҆зы́де , пре терпѣ́въ на́съ ра́ди мꙋче́нїе . є҆го́же страсте́мъ ревнꙋ́ѧ прпⷣбныи варлаа́мъ , крⷭ҇тови́днѡ мꙋче́нїѧ поще́нїемъ томꙋ̀ чи́стаѧ послѣ́дова .

=пѣ́снь , ѳ҃ . і҆рмо́съ . Ꙗ҆́=же пре́жде сл҃нца , свѣти́лника бг҃а воз̾сїѧ́вша , пло́тїю к̾ на́мъ прише́дша и҆з̾ бокꙋ̀ дв҃чю , неи҆зрече́ннѡ вочл҃чьшасѧ , бл҃гослове́наѧ чи́чтаѧ , тѧ̀ бцⷣе велича́емъ .

~По́живъ на землѝ равноа́гг҃льнѡ , тѣ́м же и҆ равноа́гг҃льнꙋ ѡ҆брѣ́те свѣ́тлость . молѝ непреста́ннѡ и҆зба́вителѧ варлаа́ ме , ѡ҆ творѧ́щихъ бл҃гоче́стнѡ па́мѧть твою̀ , ѽ пребл҃же́нне , и҆́нокꙋющымъ похвало̀ .

~Оу҆́зкїи и҆ приско́рбныи ше́ствовавъ пꙋ́ть ѻ҆́ч҃е варлаа́ме , и҆ тѣле́снѣ ᲂу҆́бѡ преста́висѧ , дх҃омъ же жи́въ пред̾стои́ ши бг҃ови . но ꙗ҆́кѡ и҆мѣ́ѧ дерзнове́нїе , є҆мꙋ́же въ житїѝ порабо́та , молѝ спа стѝ дш҃ѧ на́шѧ .

=сла́ва . И҆=сцѣле́нїи ꙗ҆ви́сѧ стрꙋѧ̀ незави́ стнаѧ , многомѧте́жнагѡ пла́мене ᲂу҆́глїе страсте́й ᲂу҆гаси́лъ є҆сѝ . ᲂу҆́мъ бо сво́й некра́домъ прпⷣбне ѻ҆́ч҃е соблюдѐ , и҆ ꙗ҆́кѡ крѣ́покъ варлаа́ме , побѣжда́еши и҆скꙋси́телѧ .

=и҆ ны́нѣ , боⷢ҇ . Е҆=ди́на преи҆мꙋ́щи дерзно ве́нїе влⷣчце , за ве́сь мі́ръ сн҃ꙋ своемꙋ̀ моли́сѧ , не помина́ѧ без̾чи́сленныхъ собла́знъ на́шихъ . и҆ покры́й лю́ди вопїю́щыѧ ти ᲂу҆миле́нымъ гла́сомъ , спасѝ чи́стаѧ бцⷣе тебѐ досто́йнѡ велича́ющихъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнагѡ

и҆ бг҃оно́снагѡ ѻ҆ц҃а на́шегѡ и҆гꙋ́мена варлаа́ма хꙋ́тынскагѡ новгоро́д

скагѡ чюдотво́рца , и҆ всѣ́хъ

ст҃ы́хъ , поми́лꙋй и҆ спасѝ

на́съ , ꙗ҆́кѡ бл҃гъ и҆

чл҃колю́бецъ .

