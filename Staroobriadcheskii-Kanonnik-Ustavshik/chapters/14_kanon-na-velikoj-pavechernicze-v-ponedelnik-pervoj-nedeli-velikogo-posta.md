В=ъ понедѣ́льникъ , а҃ ѧ нлⷣи вели́каго поста̀ . кано́нъ , на па́вечерницѣ . гла́съ , ѕ҃ . пѣ́снь , а҃ . і҆рмо́съ . П=омо́щникъ и҆ покрови́тель , бы́сть мнѣ̀ во спасе́нїе . се́й ми є҆́сть бг҃ъ , и҆ просла́влю и҆̀ , бг҃ъ ѻ҆ц҃а моегѡ̀ , и҆ вознесꙋ̀ и҆̀ , сла́вно бо просла́висѧ .

=запѣ́въ : С=ла́ва тебѣ̀ бж҃е на́шъ сла́ва тебѣ̀ =[покло́н̾].=

=Ѿ= кꙋ́дꙋ начнꙋ̀ пла́кати , страстна́го ми житїѧ̀ дѣ́лъ ; ко́е ли нача́ло положꙋ̀ хрⷭ҇тѐ ны́нѣшнѧгѡ рыда́нїѧ ; но ꙗ҆́кѡ млрⷭ҇дъ , да́ждь ми сле́зы ᲂу҆миле́нїѧ .

~Грѧдѝ ѻ҆каѧ́ннаѧ дш҃е , с̾ пло́тїю свое́ю , зижди́телю всѣ́хъ и҆сповѣ́ждьсѧ . и҆ ѡ҆ста́нисѧ про́чее пре́жнѧгѡ без̾слове́ сїѧ , и҆ принесѝ бг҃ꙋ в̾ покаѧ́нїи сле́зы .

~Первозда́ннаго а҆да́ма , престꙋпле́нїю по ревнова́хъ , позна́хсѧ ѡ҆бнаже́нъ ѿ́бг҃а , и҆ присносꙋ́щнагѡ црⷭ҇твїѧ и҆ пи́щи , грѣ́хъ ра́ди мои́хъ .

~Въ є҆́ввы мѣ́стѡ чю́вьственыѧ , мы́сле наѧ ми бы́сть є҆́вва , и҆́же в̾ пло́ти стра стны́ѧ по́мыслы , показꙋ́ѧ сла́дкаѧ , и҆ в̾кꙋша́ю при́снѡ го́рькагѡ паде́нїѧ .

~Досто́йнѡ и҆з̾ є҆де́ма и҆з̾гна́нъ бы́сть а҆да́м̾ , ꙗ҆́ко несохранѝ є҆ди́нꙋ за́повѣдь , твою̀ сп҃се . а҆́зъ же что̀ сотворю̀ , ѿме та́ѧ всегда̀ живо́тнаѧ твоѧ̀ словеса̀ .

~Ка́иново преше́дъ ᲂу҆бі́йство , и҆зволе́ нїемъ бы́хъ ᲂу҆бі́ица . со́вѣстїю дꙋше́в ною , ѡ҆живи́въ пло́ть , и҆ воєва́въ наню̀ лꙋка́вными дѣ́лы .

=сла́ва . П=ресꙋ́щнаѧ трⷪ҇це ꙗ҆́же во є҆ди́н ствѣ поклонѧ́емаѧ , возмѝ бре́мѧ ѿ менѐ тѧ́жкое грѣхо́вное , и҆ ꙗ҆́кѡ млрⷭ҇дъ , да́ждь ми сле́зы ᲂу҆миле́нїѧ .

=и҆ нн҃ѣ , боⷢ҇ . Б=цⷣе наде́жда и҆ пред̾ста́тель нице всѣ́мъ пою́щымъ тѧ , возмѝ бре́мѧ ѿ менѐ тѧ́жкое грѣхо́вное , и҆ ꙗ҆́кѡ влⷣчце чⷭ҇таѧ , ка́ющасѧ прїими́ мѧ .

=пѣ́снь , в҃ . і҆рмо́с̾ . В=онмѝ нб҃о и҆҆ воз̾гл҃ю , и҆҆ воспою̀ хрⷭ҇та̀ , ѿ дв҃ы пло́тїю прише́ дшагѡ .

~Вонмѝ нб҃о и҆҆ воз̾гл҃ю , землѐ внꙋша́й гла́са ка́ющасѧ к̾ бг҃ꙋ и҆ воспѣва́юща є҆гѡ̀ .

~Вонми́ ми бж҃е ꙗ҆́кѡ ще́дръ млⷭ҇тив нымъ сѝ ѻ҆́комъ , и҆ прїимѝ моѐ те́плое и҆сповѣ́данїе .

~Согрѣши́хъ па́че всѣ́хъ чл҃къ , є҆ди́нъ со грѣши́хъ к̾ тебѣ̀ . но ᲂу҆ще́дри ꙗ҆́кѡ бг҃ъ творе́нїе своѐ .

~Бꙋ́рѧ мѧ ѕлы́хъ ѡ҆б̾держи́т̾ млрⷭ҇де гдⷭ҇и , но ꙗ҆́кѡ петрꙋ̀ и҆ мнѣ̀ рꙋ́кꙋ прострѝ .

~Сле́зы ꙗ҆́коже блꙋдни́ца ще́дре и҆ а҆́зъ пред̾лага́ю , ѡ҆чи́сти мѧ сп҃се млрⷭ҇дїем̾ сѝ .

~Ѡ҆скверни́хъ пло́ти моеѧ̀ ри́зꙋ , и҆ ѡ҆ка лѧ́хъ є҆́же по ѻ҆́бразꙋ сп҃се и҆ поподо́бїю .

~Ѡ҆мрачи́хъ дш҃е́внꙋю красотꙋ̀ стрⷭ҇тны́ми сластьмѝ , и҆ ве́сь ᲂу҆́мъ ка́лъ сотвори́хъ .

~Раз̾дра́хъ ны́нѣ ѻ҆де́ждꙋ мою̀ пе́рвꙋю ю҆́же ми и҆стка̀ зижди́тель и҆спе́рва , и҆ ѿ тꙋ́дꙋ лежꙋ̀ на́гъ .

~Ѡ҆блеко́хсѧ в̾ раздра́ннꙋю ри́зꙋ ю҆́же и҆стка́ ми ѕмі́й совѣ́томъ , и҆ стыжꙋ́сѧ .

~Возрѣ́хъ на садо́внꙋю красотꙋ́ , и҆ пре льсти́хсѧ ᲂу҆мо́мъ . тѣ́мже лежꙋ̀ на́гъ , и҆ срамлѧ́юсѧ .

=сла́ва . Е҆=ди́нагѡ тѧ̀ в̾ трїе́хъ ли́цѣхъ бг҃а всѣ́хъ пою̀ , ѻ҆ц҃а и҆ сн҃а и҆ ст҃а́гѡ дх҃а .

=и҆ ны́нѣ , боⷢ҇ . П=речⷭ҇таѧ бцⷣе дв҃о , є҆ди́на всепѣ́таѧ , молѝ прилѣ́жнѡ спасти́сѧ всѣ́мъ на́мъ .

=пѣ́снь , г҃ . і҆рмоⷭ҇ . Н=а недви́жимомъ хрⷭ҇тѐ ка́мени , за́повѣдей ти , ᲂу҆твердѝ моѐ помышле́нїе .

~Ѻ҆́гнь ѿ́ гдⷭ҇а дꙋшѐ нѣ́когда гдⷭ҇ь ѡ҆дож ди́в̾ , зе́млю содо́мскꙋю дре́вле попали́в̾ .

~На горѣ̀ спаса́йсѧ дꙋшѐ , ꙗ҆́коже ло́тъ ѻ҆́нъ , и҆ в̾ сиго́ръ ᲂу҆гонза́й .

~Бѣ́гай запале́нїѧ ѽ дꙋшѐ , бѣ́гай со до́мскагѡ горѣ́нїѧ . бѣ́гай погꙋбле́нїѧ бжⷭ҇твенагѡ пла́мене .

~И҆сповѣ́даютисѧ сп҃се , согрѣши́хъ согрѣ ши́хъ тебѣ̀ , но ѡ҆сла́би ми ꙗ҆́кѡ млрⷭ҇дъ .

~Согрѣши́хъ є҆ди́нъ а҆́зъ , согрѣши́хъ па́че всѣ́хъ , хрⷭ҇тѐ сп҃се непре́зри менѐ .

~Ты̀ є҆сѝ па́стырь до́брыи , в̾зыщѝ менѐ а҆́гньца , и҆ заблꙋди́вшагѡ непре́зри менѐ .

~Ты̀ є҆сѝ сла́дкїи і҆с҃е . ты̀ є҆сѝ зижди́тель мо́й . ѡ҆ тебѣ̀ хрⷭ҇тѐ ѡ҆правда́юсѧ .

=сла́ва . ѽ= трⷪ҇це є҆ди́нице бж҃е , спасѝ согрѣ́ш̾шихъ ти , и҆ ѿ тлѣ́нїѧ и҆зведѝ .

=и҆ ны́нѣ , боⷢ҇ . Р=а́дꙋисѧ бг҃опрїѧ́тнаѧ ᲂу҆тро́бо . ра́дꙋисѧ гдⷭ҇нь прⷭ҇то́ле . ра́дꙋисѧ мт҃и жи́зни на́шеѧ .

=пѣ́снь , д҃ . і҆рмо́съ . О=у҆слы́шавъ же пррⷪ҇къ прихо́дъ тво́й гдⷭ҇и , и҆ ᲂу҆боѧ́хсѧ , ꙗ҆́кѡ хо́щеши ѿ дв҃ы роди́тисѧ , и҆ чл҃кѡмъ ꙗ҆ви́тисѧ , и҆ гл҃аше , ᲂу҆слы́шахъ слꙋ́хъ тво́й и҆ ᲂу҆боѧ́хсѧ , сла́ва си́лѣ твое́й .

~Дѣ́ло рꙋ́къ свои́хъ непре́зри , созда́нїе своѐ не ѡ҆ста́ви , пра́ведныи сꙋдїѐ . а҆́ще и҆ є҆ди́нъ согрѣши́хъ ꙗ҆́кѡ чл҃къ , па́че всѧ́когѡ чл҃ка чл҃колю́бче , но и҆́маши ꙗ҆́кѡ гдⷭ҇ь , всѣ́хъ вла́сть ѿпꙋща́ти грѣхѝ .

~Приближа́етсѧ дꙋшѐ коне́цъ , прибли жа́етсѧ и҆ неради́ши , и҆ негото́вишисѧ , вре́мѧ сокраща́етсѧ воста́ни , бли́зъ придве́рехъ сꙋдїѧ̀ є҆́сть . ꙗ҆́кѡ сѣ́нь , ꙗ҆́кѡ цвѣ́тъ вре́мѧ житїѧ̀ тече́тъ , что̀ в̾сꙋ́е мѧте́мсѧ .

~Воз̾ни́кни ѽ дш҃ѐ моѧ̀ , дѣѧ́нїѧ твоѧ̀ ꙗ҆́же содѣ́ѧ помышлѧ́й , и҆ та̀ пред̾ лице́мъ сѝ принесѝ , и҆ ка́пли и҆спꙋстѝ сле́зъ твои́хъ . рцы̀ со дерзнове́нїемъ хрⷭ҇тꙋ̀ , дѣѧ́нїѧ и҆ помышле́нїѧ , и҆ ѡ҆пра вди́шисѧ .

~Не бы́сть в̾ житїѝ грѣха̀ , ни дѣѧ́нїе ни ѕло́ба ꙗ҆́же а҆́зъ сп҃се несогрѣши́хъ , ᲂу҆мо́мъ и҆ сло́вомъ и҆ и҆зволе́нїемъ , и҆ пред̾ложе́нїемъ и҆ нра́вомъ и҆ дѣѧ́нїемъ согрѣши́хъ ꙗ҆́кѡ и҆́нъ никто́же когда̀ .

=Ѿ= сю́дꙋ ѡ҆сꙋжде́н̾ , ѿ сю́дꙋ и҆ препрѣ́хсѧ а҆́зъ ѻ҆каѧ́нныи , ѿ своеѧ̀ со́вѣсти . є҆ѧ́ же ничто́же в̾ мі́рѣ нꙋ́жнѣйши . сꙋдїѐ и҆ и҆зба́вителю мо́й и҆ вѣ́дче пощадѝ и҆ и҆зба́ви , и҆ спаси́ мѧ раба̀ твоегѡ̀ .

~Лѣ́ствица ю҆́же ви́дѣ дре́вле вели́кїи в̾ патрїа́рсѣхъ , при́тча є҆́сть , ѽ дш҃ѐ моѧ̀ дѣ́тельнагѡ восхожде́нїѧ , разꙋ́мномꙋ воз̾ше́ствїю . а҆́ще хо́щеши ᲂу҆́бѡ , дѣѧ́ нїемъ и҆ ра́зꙋмомъ и҆ видѣ́нїемъ живꙋ́ щи ѡ҆бнови́сѧ .

~Зно́й дневны́и претерпѣ̀ лише́нїѧ ра́ди патрїа́рхъ , и҆ мра́зъ нощны́и понесѐ , на всѧ́къ де́нь снабдѣ́нїѧ творѧ̀ , пасы́и и҆ трꙋжда́ѧсѧ и҆ рабо́таѧ , да двѣ̀ женѣ̀ сочта́етъ .

=сла́ва . Н=ераздѣ́льно сꙋщество́мъ , не сли́тно ли́цы бг҃осло́влю тѧ , трⷪ҇ческое є҆ди́но бжⷭ҇тво̀ , ꙗ҆́кѡ є҆ди́но црⷭ҇твено и҆ сопрⷭ҇то́льно . вопїю́ ти пѣ́снь вели́кꙋю , и҆́же в̾ вы́шнихъ трегꙋ́бо пѣсносло́ви мꙋю .

=и҆ ны́нѣ , боⷢ҇ . И҆= ражда́еши и҆ дв҃ьствꙋе ши , и҆ пребыва́еши ѡ҆бои́мъ є҆сте ство́мъ дв҃а . роди́выисѧ ѡ҆бновлѧ́етъ зако́ны є҆стества̀ . ᲂу҆тро́ба же ражда́етъ неражда́ющи . бг҃ъ и҆дѣ́же хо́щетъ , по бѣжа́ютсѧ є҆стества̀ чи́нове , твори́тъ бо є҆ли́ка хо́щетъ .

=пѣ́снь , є҃ . і҆рмо́съ . И҆=з̾ нощѝ ᲂу҆́треннюю ща чл҃колю́бче просвѣтѝ молю́сѧ , и҆ наста́ви мѧ на повелѣ́нїѧ твоѧ̀ , и҆ наꙋчи́ мѧ сп҃се , твори́ти во́лю твою̀ .

~Въ нощѝ житїѐ моѐ преи҆до́хъ прⷭ҇нѡ , тма́ бо бы́сть и҆ глꙋбока́ ми мгла̀ , но́щь грѣха̀ . но ꙗ҆́кѡ дне́ви сн҃а сп҃се покажи́ мѧ .

~Рꙋви́мꙋ подо́бѧсѧ ѻ҆каѧ́нныи а҆́зъ , со дѣ́ѧхъ без̾зако́ненъ и҆ законопрестꙋ́ пенъ совѣ́тъ на́ бг҃а вы́шнѧгѡ , ѡ҆скве рни́въ ло́же моѐ , ꙗ҆́коже ѻ҆́ч҃ее ѻ҆́нъ .

~И҆сповѣ́даюсѧ тебѣ̀ хрⷭ҇тѐ цр҃ю , согрѣ ши́хъ согрѣши́хъ , ꙗ҆́коже дре́вле і҆ѡ́си фа бра́тїѧ прода́вше , чи́стагѡ плода̀ и҆ цѣломꙋ́дренагѡ .

=Ѿ= сро́дникъ пра́веднаѧ дш҃ѧ , свѧ́занъ прода́ст̾сѧ в̾ рабо́тꙋ сла́дкїи , во ѻ҆́бразъ гдⷭ҇нь . ты́ же сама̀ дꙋшѐ прода́сѧ , ѕлы́ ми свои́ми .

~І҆ѡ́сифа пра́веднагѡ и҆ цѣломꙋ́дренагѡ ᲂу҆ма̀ , подража́й ѻ҆каѧ́ннаѧ и҆ непотре́б наѧ дꙋшѐ . и҆ нелюбодѣ́йствꙋй в̾ без̾за ко́нныхъ стремле́нїихъ , прⷭ҇нѡ без̾зако́ ннꙋющи .

=сла́ва . Т=ѧ̀ трⷪ҇це сла́вимъ є҆ди́нагѡ бг҃а . ст҃ъ , ст҃ъ , ст҃ъ є҆сѝ ѻ҆́ч҃е и҆ сн҃е и҆ дꙋ́ше , про́сто сꙋщество̀ , є҆ди́нице прⷭ҇нѡ покла нѧ́емаѧ .

=и҆ ны́нѣ , боⷢ҇ . И҆=з̾ тебѐ ѡ҆блече́сѧ в̾ моѐ смире́нїе , нетлѣ́ннаѧ без̾мꙋ́жнаѧ мт҃и дв҃о , бг҃ъ созда́выи вѣ́ки , и҆ соє҆ди́нивъ себѣ̀ чл҃ческое є҆стество̀ .

=пѣ́снь , ѕ҃ . і҆рмо́съ . В=озопи́хъ всѣ́мъ се́рдцемъ мои́мъ , к̾ ще́дромꙋ бг҃ꙋ , и҆ ᲂу҆слы́ша мѧ ѿ а҆́да преи҆спо́днѧгѡ , и҆ воз̾ведѐ ѿ тлѝ живо́тъ мо́й .

~Сле́зы сп҃се ѻ҆́чїю мое́ю , и҆ є҆́же и҆з̾ глꙋбины̀ воз̾дыха́нїѧ , чи́стѣ приношꙋ̀ , вопїю́щꙋ срⷣцꙋ , бж҃е согрѣши́хъ ти , ѡ҆чи́сти мѧ .

~Во́лны сп҃се согрѣше́нїи мои́хъ , ꙗ҆́кѡ в̾ чермнѣ́м̾ мо́ри воз̾враща́ющесѧ , покры ва́ютъ мѧ внеза́пꙋ , ꙗ҆́коже є҆гѵ́птѧны и҆ногда̀ и҆ триста́ты .

~Ꙗ҆́кѡ ю҆́ница дꙋшѐ раз̾свирѣ́пѣвши , ᲂу҆подо́биласѧ є҆сѝ є҆фре́мꙋ . ꙗ҆́кѡ се́рна ѿ тенета̀ , и҆зрѣши́сѧ ѿ житїѧ̀ , воз̾вы́ сившисѧ дѣѧ́нїемъ , и҆ ᲂу҆мо́мъ и҆ видѣ́ нїемъ .

~Оу҆клони́ласѧ є҆сѝ ѽ дꙋшѐ ѿ́ гдⷭ҇а твое гѡ̀ , ꙗ҆́коже дафа́нъ и҆ а҆вирѡ́нъ . но пощадѝ зовы́и и҆з̾ а҆́да преи҆спо́днѧгѡ , да тебѐ про́пасть земна́ѧ непокры́етъ .

~Рꙋка̀ на́съ мѡѷсе́ова да ᲂу҆вѣ́ритъ дш҃ѐ , ка́кѡ мо́жетъ бг҃ъ прокаже́ное житїѐ ᲂу҆бѣли́ти и҆ ѡ҆чи́стити . и҆ не ѿча́йсѧ сама̀ , а҆́ще и҆ прокаже́на є҆сѝ .

=сла́ва . Т=рⷪ҇ца є҆́смь проста̀ и҆ нераздѣ́ль на , раздѣ́льна ли́цы , и҆ є҆ди́ница є҆́смь є҆стество́мъ соє҆дине́на , ѻ҆ц҃ъ речѐ и҆ сн҃ъ , и҆ бжⷭ҇твеныи дх҃ъ .

=и҆ ны́нѣ , боⷢ҇ . О=у҆тро́ба твоѧ̀ бг҃а на́мъ родѝ , воѡ҆браже́на по на́съ . є҆го́же ꙗ҆́кѡ зижди́телѧ всѣ́хъ , молѝ бцⷣе , да моли́ твами твои́ми ѡ҆правди́мсѧ .

~Гдⷭ҇и поми́лꙋй , =гⷤ . сла́ва , и҆ ны́нѣ .=

=сѣда́ленъ : С=трасте́й мѧ бꙋ́рѧ и҆ лю́тое треволне́нїе , во ѿчаѧ́нїѧ глꙋбинꙋ̀ по топѝ сло́ве . но прострѝ держа́внꙋю сѝ десни́цꙋ , и҆ спаси́ мѧ ꙗ҆́коже петра̀ , сщ҃е́нными мл҃твами бцⷣы , и҆з̾ глꙋбины̀ лю́тыхъ без̾зако́нїи мои́хъ .

=пѣ́снь , з҃ . і҆рмоⷭ҇ . С=огрѣши́хом̾ и҆ без̾за ко́нновахом̾ , и҆ не ѡ҆правди́хомсѧ пред̾ тобо́ю , ни соблюдо́хомъ ни сотвори́ хом̾ , ꙗ҆́коже заповѣ́да на́мъ , но непре да́ждь на́съ до конца̀ , ѻ҆те́ческїи бж҃е .

~Согрѣши́хъ прегрѣши́хъ и҆ ѿверго́хъ за́повѣди твоѧ̀ , ꙗ҆́кѡ в̾ без̾зако́нїихъ произведо́хсѧ , и҆ приложи́хъ ꙗ҆́звамъ стрꙋ́пы . но са́мъ мѧ поми́лꙋй , ꙗ҆́коже пое́тъ дв҃дъ по млⷭ҇ти твое́й .

~Сокрове́ннаѧ срⷣца моегѡ̀ , и҆сповѣ́дахъ тебѣ̀ сꙋдїѐ мо́й . ви́ждь смире́нїе моѐ , ви́ждь и҆ ско́рбь мою̀ , вонмѝ сꙋдꙋ̀ моемꙋ̀ ны́нѣ , и҆ са́мъ мѧ поми́лꙋй , ѻ҆те́ческїи бж҃е .

~Саꙋ́лъ и҆ногда̀ , ꙗ҆́коже погꙋбѝ ѻ҆ц҃а своегѡ̀ дш҃ѐ ѻ҆слѧ́та , не нача́емо црⷭ҇тво ѡ҆брѣ́те , к̾ просла́вленїю . но блюдѝ да не погрѣши́ши сама̀ , ско́тьскїѧ по́хоти твоѧ̀ пред̾почита́ющи , па́че црⷭ҇твїѧ хрⷭ҇то́ва .

~Дв҃дъ и҆ногда̀ бг҃оѻ҆ц҃ъ , а҆́ще и҆ согрѣшѝ сꙋгꙋ́бо дꙋшѐ моѧ̀ , стрѣло́ю ᲂу҆́бѡ ᲂу҆стрѣ ле́нъ любодѣѧ́нїѧ , копїе́мъ же плѣ не́нъ бы́сть ᲂу҆бі́йства томле́нїемъ . но сама̀ ты̀ тѧж̾ча́йшими дѣ́лы недꙋ́гꙋе ши , самохо́тными стремле́ньми .

~Совокꙋпѝ ᲂу҆́бѡ дв҃дъ и҆ногда̀ к̾ без̾за ко́нїю без̾зако́нїе . ᲂу҆бі́йствомъ бо лю бодѣ́йство смѣси́въ , покаѧ́нїе сꙋгꙋ́бо показа́въ а҆́бїе . но ты̀ лꙋка́внѣйша со дѣ́лала є҆сѝ дꙋшѐ , не пока́ѧвшисѧ бг҃ꙋ .

=сла́ва . Т=рⷪ҇це проста̀ и҆ нераздѣ́льнаѧ , пресꙋ́щнаѧ є҆ди́нице ст҃а́ѧ , свѣ́тове и҆ свѣ́тъ , и҆ ст҃а́ѧ трѝ , и҆ є҆ди́но ст҃о пое́ тсѧ бг҃ъ трⷪ҇ца . но воспо́й и҆ похвалѝ живо́тъ и҆ животы̀ дꙋшѐ всѣ́хъ бг҃а .

=и҆ нн҃ѣ , боⷢ҇ . П=ое́мъ тѧ бл҃гослови́мъ тѧ поклонѧ́емътисѧ бцⷣе , ꙗ҆́кѡ ѿ неразлꙋ чи́мыѧ трⷪ҇цы породила̀ є҆сѝ є҆ди́ногѡ хрⷭ҇та̀ бг҃а . и҆ ты̀ ѿверзла̀ є҆сѝ на́мъ сꙋ́щымъ на землѝ нбⷭ҇наѧ .

=пѣ́снь , и҃ . і҆рмо́съ . Е҆=го́же вѡ́и нбⷭ҇нїи сла́вѧтъ , и҆ трепе́щꙋтъ херꙋви́ми и҆ сера фи́ми , всѧ́кѡ дыха́нїе и҆ тва́рь , по́йте бл҃гослови́те , и҆ превозноси́те є҆гѡ̀ во́ вѣки .

~Согрѣши́вши сп҃се поми́лꙋй , воз̾дви́ гни ми ᲂу҆́мъ к̾ покаѧ́нїю . прїимѝ ка́ю щасѧ , ᲂу҆ще́дри вопїю́ща . согрѣши́хъ ти спаси́ мѧ , без̾зако́нновахъ , поми́лꙋй мѧ .

~На колесни́цѣ носи́мь и҆лїѧ̀ , колесни́ цею добродѣ́тельми воз̾ше́дъ , ꙗ҆́кѡ на́ небо носи́мь бѧ́ше превы́ше , и҆ногда̀ ѿ земны́хъ . сегѡ̀ ѽ дꙋшѐ моѧ̀ восхо́дъ помышлѧ́й .

~Е҆лисе́й и҆ногда̀ прїѧ́тъ ми́лоть и҆лїинꙋ̀ , прїѧ́тъ сꙋгꙋ́бꙋ бл҃года́ть ѿ́ гдⷭ҇а . ты́ же ѽ дꙋшѐ моѧ̀ непричасти́ласѧ є҆сѝ того̀ бл҃года́ти , невоз̾держа́нїемъ .

~Сꙋман̾тѧны́ни и҆ногда̀ , пра́веднагѡ ᲂу҆чредѝ ѽ дꙋшѐ нра́вомъ бл҃ги́мъ . ты́ же не в̾ведѐ в̾ до́мъ , нѝ стра́нна ни пꙋ́тника . тѣ́мже и҆з̾ черто́га и҆зве́р жена бꙋ́деши внѣ̀ рыда́ющи .

ѡрда́нова стрꙋѧ̀ пе́рвѣе , ми́лотїю и҆лїи но́ю ста̀ сю́дꙋ и҆ сю́дꙋ . ты́ же ѽ дꙋшѐ моѧ̀ тоѧ̀ непричасти́сѧ бл҃года́ти , не воз̾держа́нїемъ .

=сла́ва . Б=ез̾нача́льне ѻ҆́ч҃е , и҆ сн҃е собез̾на ча́льне , и҆́же ѿ ѻ҆ц҃а роди́выисѧ , и҆ ᲂу҆тѣ́шителю бл҃гі́и д́ш҃е пра́выи , и҆́же ѿ ѻ҆ц҃а и҆сходѧ́и , трⷪ҇це ст҃а́ѧ во є҆ди́ницѣ поми́лꙋй мѧ .

=и҆ ны́нѣ , боⷢ҇ . Ꙗ҆́=кѡ ѿ ѡ҆броще́нїѧ черв лени́це пречⷭ҇таѧ , ᲂу҆́мнаѧ багрѧни́це є҆м̾ манꙋ́илева , внꙋ́трь во́чревѣ ти пло́ть и҆стка́сѧ . тѣ́мже тѧ вои́стинꙋ бцⷣꙋ почита́емъ .

=пѣ́снь , ѳ҃ . і҆рмо́съ . Б=ез̾сѣ́меннѡ зача́ тїе , и҆ ржⷭ҇тво̀ несказа́нно , и҆ мт҃ре без̾ мꙋ́жныѧ без̾ тлѝ прижи́тїе . бж҃їе бо ржⷭ҇тво̀ ѡ҆бновлѧ́етъ є҆стество̀ . тѣ́мже тѧ̀ всѝ ро́ди бг҃оневѣ́стнꙋю мт҃рь право сла́вно велича́емъ .

~Оу҆́мъ ѡ҆стрꙋпи́сѧ , тѣ́ло ѡ҆болѣ́знисѧ . недꙋ́гꙋетъ дꙋ́хъ , сло́во и҆знемо́же . жи тїѐ ᲂу҆мертви́сѧ , коне́цъ придве́рехъ . тѣ́мже моѧ̀ ѻ҆каѧ́ннаѧ дꙋшѐ , что̀ сотвори́ши , є҆гда̀ прїи́детъ сꙋдїѧ̀ и҆спы та́ти твоѧ̀ .

~Мѡѷсе́ово принесо́хъ ти дш҃ѐ , мирско́е бытїѐ , и҆ ѿ тогѡ̀ всѐ завѣ́тное писа́ нїе , повѣ́дꙋющее тебѣ̀ , пра́ведныхъ . и҆ непра́ведныхъ . и҆́хже вторы́мъ ѽ дꙋшѐ ᲂу҆подо́биласѧ є҆сѝ , а҆ непе́рвымъ к̾ бг҃ꙋ согрѣши́вши .

~Зако́нъ и҆знемо́же , пра́зднꙋет̾ є҆ѵⷢ҇а́лїе , писа́нїе же всѧ́кѡ ѿ тебѐ небреже́нѡ бы́сть . проро́цы и҆знемого́ша , и҆ всѐ пра́ведное сло́во . стрꙋ́пи твоѝ дꙋшѐ ᲂу҆мно́жишасѧ , не сꙋ́щꙋ врачю̀ и҆сцѣлѧ́ю щемꙋ тѧ̀ .

~Но́ваго приведо́хъ ти писа́нїѧ при́тчи , воз̾водѧ́ща тѧ̀ ко ᲂу҆миле́нїю . пра́вед нымъ ᲂу҆́бѡ поревнꙋ́й , грѣ́шныхъ же ѿвраща́йсѧ . и҆ ᲂу҆молѝ хрⷭ҇та̀ , мл҃твами же и҆ посто́мъ и҆ чистото́ю и҆ говѣ́нїем̾ .

~Хрⷭ҇то́съ в̾ чл҃чивсѧ призва̀ к̾ покаѧ́нїю разбо́йники и҆ блꙋдни́цы . дꙋшѐ пока́й сѧ , две́рь ѿве́рзесѧ ᲂу҆́же црⷭ҇твїѧ , и҆ пред̾восхища́ютъ є҆̀ , фарисе́и и҆ мытарѝ , и҆ блꙋдни́цы покаѧ́нїемъ .

~Хрⷭ҇то́съ в̾ чл҃чивсѧ , пло́тїю прїѡбщи́в мисѧ , и҆ всѧ̀ є҆ли́ка сꙋ́ть є҆стествꙋ̀ , хотѣ́нїемъ и҆спо́лни кромѣ̀ грѣха̀ . подо́бїе тебѣ̀ ѽ дꙋшѐ и҆ ѻ҆́бразъ , пред̾ показꙋ́ѧ своегѡ̀ вели́чества .

~Хрⷭ҇то́съ волхвы̀ спасѐ , па́стыри призва̀ , младе́нецъ мно́жество показа̀ мч҃нки . ста́рцы просла́ви , и҆ ста́рыѧ вдови́цы . и҆́хже непоревнова́ла є҆сѝ дꙋшѐ , ни дѣѧ́ нїемъ ни житїю̀ . но го́ре тебѣ̀ , є҆гда̀ хо́щеши сꙋди́тисѧ .

=сла́ва . Т=рⷪ҇це є҆диносꙋ́щнаѧ є҆ди́нице трисоста́внаѧ , тѧ̀ воспѣва́емъ , ѻ҆ц҃а сла́вѧще , сн҃а велича́юще , и҆ д́х҃ꙋ покло нѧ́ющесѧ , є҆ди́номꙋ є҆стествꙋ̀ , вои́сти нꙋ бг҃ꙋ . жи́знь же и҆ живꙋ́щее црⷭ҇тво без̾коне́чное .

=и҆ ны́нѣ , боⷢ҇ . Б=г҃а є҆ди́на родила̀ є҆сѝ , и҆ є҆ди́на дв҃ою пребы́вши . ѽ стра́нномꙋ ржⷭ҇твꙋ̀ , ѽ стра́нномꙋ зача́тїю . зача́тїе без̾сѣ́менно и҆ ржⷭ҇тво̀ вы́ше є҆стества̀ . но ѽ бг҃оневѣ́сто чи́стаѧ , соблюдѝ ста́до сн҃а твоегѡ̀ , є҆́же стѧжа̀ .

=задосто́йнѡ : Б=ез̾сѣ́меннѡ зача́тїе , и҆ ржⷭ҇тво̀ несказа́нно , и҆ мт҃ре без̾мꙋ́ж ныѧ без̾ тлѝ прижи́тїе . бж҃їе бо ржⷭ҇тво̀ ѡ҆бновлѧ́етъ є҆стество̀ . тѣ́мже тѧ̀ всѝ ро́ди бг҃оневѣ́стнꙋю мт҃рь правосла́внѡ велича́емъ =[покло́н̾ до землѝ].=

