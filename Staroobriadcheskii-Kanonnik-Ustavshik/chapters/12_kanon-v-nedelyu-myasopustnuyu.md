Т=ропа́рь , въ нлⷣю мѧсопꙋ́стнꙋю .=

~Ꙗ҆́кѡ стра́шенъ сꙋ́дъ тво́й гдⷭ҇и , а҆́нг҃лѡмъ пред̾стоѧ́щымъ , человѣ́кѡмъ в̾води́мымъ , кни́гамъ раз̾гиба́емымъ , дѣло́мъ и҆спыта́емымъ , помысло́мъ и҆стѧзꙋ́емымъ . кі́й сꙋ́дъ бꙋ́детъ мнѣ̀ зача́томꙋ во грѣсе́хъ ; кто́ ми пла́мень ᲂу҆гаси́тъ ; кто́ ми тмꙋ̀ просвѣти́тъ ; а҆́ще не ты̀ гдⷭ҇и поми́лꙋеши мѧ̀ бл҃же , ꙗ҆́кѡ чл҃колю́бец̾ =[двⷤа]. сла́ва , и҆ нн҃ѣ , то́йже .=

К=ано́нъ . гла́съ , ѕ҃ . пѣ́снь , а҃ . і҆рмо́съ . П=омо́щникъ и҆ покрови́тель , бы́сть мнѣ̀ во спасе́нїе . се́й ми є҆́сть бг҃ъ , и҆ просла́влю и҆̀ , бг҃ъ ѻ҆ц҃а моегѡ̀ , и҆ воз несꙋ̀ и҆̀ , сла́вно бо просла́висѧ .

=запѣ́въ : С=ла́ва тебѣ̀ бж҃е на́шъ , сла́ва тебѣ̀ =[покло́н̾].=

~Днѐ стра́шнагѡ , всенеи҆з̾гл҃аннагѡ ти прише́ствїѧ , трепе́щꙋ помышлѧ́ѧ . и҆ ᲂу҆жаса́юсѧ прови́дѧ , во́ньже пред̾сѧ́деши сꙋди́ти живы́мъ и҆ ме́ртвымъ , бж҃е мо́й всеси́льне . ~Е҆гда̀ прїи́деши бж҃е во тма́хъ и҆ ты́сѧщахъ а҆́гг҃льскихъ нбⷭ҇ныхъ нача́лъ , и҆ менѐ ѻ҆каѧ́ннаго сподо́би на ѻ҆́блацѣхъ срѣ́сти тѧ хрⷭ҇тѐ . ~Грѧдѝ прїимѝ дꙋшѐ моѧ̀ то́й ча́съ и҆ де́нь , є҆гда̀ бг҃ъ ꙗ҆́вѣ прїи́детъ . и҆ рыда́й вопїѧ̀ и҆ пла́чи , ѡ҆брѣсти́сѧ чиста̀ в̾ ча́съ и҆спыта́нїѧ .

~Оу҆дивлѧ́етъ мѧ и҆ страши́тъ мѧ ѻ҆́гнь негаси́мыи гее́ньскїи , че́рвь го́рькїи и҆ скре́жетъ зꙋбо́мъ . но ѡ҆сла́би ми поща дѝ , и҆ стоѧ́нїю мѧ̀ хрⷭ҇тѐ и҆з̾бра́нныхъ ᲂу҆чинѝ . ~Бл҃га́гѡ твоегѡ̀ гла́са , и҆́же ст҃ы́ѧ твоѧ̀ зовꙋ́ща на ра́дость , да ᲂу҆слы́шꙋ и҆ а҆́зъ ѻ҆каѧ́нныи , и҆ ѡ҆брѧ́щꙋ црⷭ҇твїѧ нбⷭ҇нагѡ , неи҆зрече́нное наслаж де́нїе . ~Невни́ди со мно́ю въ сꙋ́дъ , ношꙋ̀ моѧ̀ дѣѧ́нїѧ , словеса̀ и҆зыска́ѧ , и҆ и҆спра влѧ́ѧ стремле́нїѧ . но въ щедро́тахъ твои́хъ презира́ѧ ми лю́таѧ , спаси́ мѧ всеси́льне .

=сла́ва . Т=рисоста́внаѧ є҆ди́нице , нача́ль нѣйшаѧ гжⷭ҇е всѣ́хъ , свершенонача́ль наѧ пребл҃га́ѧ , сама̀ на́съ спасѝ , ѻ҆́ч҃е и҆ сн҃е и҆ дш҃е прⷭ҇ты́и .

=и҆ ны́нѣ , боⷢ҇ . К=то̀ родѝ сн҃а несѣ́ѧнна ѻ҆́ч҃имъ зако́номъ ; сегѡ̀ ᲂу҆́бѡ ража́етъ ѻ҆ц҃ъ без̾ мт҃ре . пресла́вно чю́до , ты́ бо родила̀ є҆сѝ чи́стаѧ бг҃а в̾кꙋ́пѣ и҆ чл҃ка .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . О=у҆твердѝ гдⷭ҇и на ка́ме ни за́повѣдей ти , подви́гшеесѧ срⷣце моѐ , ꙗ҆́кѡ є҆ди́нъ ст҃ъ є҆сѝ и҆ пра́веденъ .

~Гдⷭ҇ь грѧде́тъ , и҆ кто̀ стерпи́тъ стра́хъ є҆гѡ̀ ; кто̀ ꙗ҆ви́тсѧ лицꙋ̀ є҆гѡ̀ ; но гото́ ва бꙋ́ди дꙋшѐ моѧ̀ на стрѣ́тенїе . ~Пред̾ вари́мъ и҆ пла́чемсѧ , ᲂу҆вѣща́имсѧ хрⷭ҇тꙋ̀ пре́же конца̀ . стра́шно бо сꙋди́ще , на не́мже всѝ ѡ҆бнаже́ни ста́немъ . ~Поми́ лꙋй гдⷭ҇и поми́лꙋй мѧ вопїю́ ти , є҆гда̀ прїи́деши со а҆́гг҃лы свои́ми , ѿда́ти всѣ́мъ по достоѧ́нїю содѣѧ́нїѧ и҆́хъ .

~Непостоѧ́нныи гнѣ́в̾ ка́ко стерплю̀ гдⷭ҇и сꙋда̀ твоегѡ̀ , преслꙋ́шавъ твоѐ пове лѣ́нїе . но пощадѝ пощади́ мѧ въ ча́съ и҆спыта́нїѧ . ~Ѡ҆брати́сѧ воз̾дохнѝ дꙋшѐ ѻ҆каѧ́ннаѧ , пре́же да́же житїѧ̀ торжество̀ коне́цъ непрїи́метъ пре́же да́же две́ри незатвори́тъ черто́га гдⷭ҇ь .

=сла́ва . Т=рⷪ҇це проста̀ трисвѣ́тлаѧ , нача́ль нѣйшаѧ гжⷭ҇е всѣ́хъ , ѻ҆́ч҃е и҆ сло́ве и҆ дш҃е ст҃ы́и , спасѝ на́съ вѣ́рою покланѧ́ю щихсѧ держа́вѣ твое́й =[покло́н̾].=

=и҆ ны́нѣ , боⷢ҇ . П=рибѣ́жище и҆мѣ́ѧ тѧ ѿ лица̀ вра́жїѧ , мі́ръ спаса́етсѧ пречⷭ҇таѧ , и҆ пѣ́нїѧ бл҃года́рственаѧ приноша́етъ ти .

=сѣда́льны . гла́съ , ѕ҃ . П=омышлѧ́ю де́нь стра́шныи , и҆ пла́чꙋсѧ дѣѧ́нїи мои́хъ лꙋка́выхъ , ка́кѡ ѿвѣща́ю без̾сме́ртно мꙋ цр҃ю ; ко́имъ же дерзнове́нїемъ воз рю̀ на сꙋдїю̀ блꙋ́дныи а҆́зъ ; млрⷭ҇дыи ѻ҆́ч҃е , и҆ сн҃е є҆диноро́дныи , и҆ дш҃е ст҃ы́и поми́лꙋй мѧ . ~Во ᲂу҆до́ли плаче́внѣй на мѣ́стѣ и҆дѣ́же положѝ , є҆гда̀ сѧ́деши млⷭ҇тиве сотвори́ти пра́ведныи сꙋ́дъ , не ѡ҆бличѝ моѧ̀ та́йнаѧ , ни посрамѝ менѐ пред̾ а҆́гг҃лы ; но пощади́ мѧ бж҃е и҆ поми́лꙋй мѧ̀ .

=сла́ва , и҆ ны́нѣ , боⷢ҇ . П=роѡ҆бразꙋ́етъ геде ѡ́нъ зача́тїе , и҆ сказꙋ́етъ дв҃дъ ржⷭ҇тво̀ твоѐ бцⷣе дв҃о . сни́де бо ꙗ҆́кѡ до́ждь на рꙋно̀ сло́во во́ чрево твоѐ и҆ прозѧбѐ без̾сѣ́мене . землѐ ст҃а́ѧ мі́рꙋ спасе́нїе , хрⷭ҇та̀ бг҃а на́шегѡ бг҃ора́дованнаѧ .

=пѣ́снь , д҃ . і҆рмо́съ . О=у҆слы́шавъ же прⷪ҇ркъ прихо́дъ тво́й гдⷭ҇и , и҆ ᲂу҆боѧ́хсѧ , ꙗ҆́кѡ хо́щеши ѿ дв҃ы роди́тисѧ , и҆ чл҃кѡмъ ꙗ҆ви́тисѧ , и҆ гл҃аше , ᲂу҆слы́шахъ слꙋ́хъ тво́й и҆ ᲂу҆боѧ́хсѧ , сла́ва си́лѣ твое́й .

~Наста̀ де́нь ᲂу҆́же к̾ две́ремъ сꙋ́дъ , дꙋшѐ бо́дрствꙋй . и҆дѣ́же цр҃їе в̾кꙋ́пѣ и҆ кнѧ́ ѕи , бога́тїи и҆ ᲂу҆бо́зїи собира́ютсѧ , и҆ прїи́метъ по достоѧ́нїю содѣ́ѧнныхъ ѿ чл҃къ ко́ждо . ~Въ чи́нѣ свое́мъ , и҆́нокъ и҆ ст҃ль , ста́ръ , и҆ ю҆́нъ , ра́бъ и҆ влⷣка и҆стѧ́ жетсѧ . вдови́ца и҆ дв҃а и҆спра́витсѧ . и҆ всѣ́мъ го́ре тогда̀ и҆́же не и҆мѣ́вшимъ житїѐ непови́нно . ~Не ᲂу҆мы́тенъ сꙋ́дъ тво́й ни ᲂу҆таено̀ твоѐ сꙋди́ще . нехитро сло́вїи , ни вѣті́и хꙋдо́жьство кра́дꙋще . ни по́слꙋхъ непщева́нїе ѿража́ѧ пра́вед ное . в̾ тебѣ́ бо всѧ̀ сосꙋ́жена бг҃ꙋ пред̾ стоѧ́тъ . ~Да непрїидꙋ̀ в̾зе́млю пла́ча , да неви́жꙋ мѣ́сто тмы̀ , хрⷭ҇тѐ мо́й сло́ве . да несвѧ́занъ бꙋ́дꙋ рꙋка́ма и҆ нога́ма , внѣ̀ черто́га твоегѡ̀ и҆з̾ве́рженъ , ѻ҆де́ждꙋ ѡ҆скверне́нꙋ и҆мѣ́ѧ грѣхѝ всестрастны́и .

~Внегда̀ ѿлꙋчи́ши грѣ́шныхъ ѿ пра́вед ныхъ сꙋдѧ́и мі́рꙋ , є҆ди́нагѡ ѿ ѻ҆ве́цъ мѧ свои́хъ позна́й , ѿ ко́злищь разлꙋ ча́ѧ мѧ чл҃колю́бче , ᲂу҆слы́шати гла́са ѻ҆́ного бл҃гослове́наго твоегѡ̀ . ~Слы́ша бога́тагѡ в̾ пла́мени мꙋ́ки , плаче́внаѧ словеса̀ , пла́чꙋсѧ и҆ рыда́ю ѻ҆каѧ́нныи , того́же сы́и ѡ҆сꙋжде́нїѧ . и҆ молю́сѧ , поми́лꙋй мѧ сп҃се мі́ра , во́ времѧ сꙋда̀ . ~И҆спыта́нїю бы́вшꙋ , и҆ кни́гам̾ ѿверза́е мымъ содѣ́ѧнныхъ , что̀ сотвори́ши ѽ дш҃е ѻ҆каѧ́ннаѧ , что̀ ѿвѣща́еши на сꙋди́щи , не и҆мꙋ́щи пра́вды плоды̀ , при нестѝ бг҃ꙋ и҆ содѣ́телю сѝ .

=сла́ва . С=н҃а и҆́же ѿ ѻ҆ц҃а и҆ дх҃а сла́влю , ꙗ҆́кѡ ѿ сл҃нца свѣ́тъ и҆ лꙋчю̀ . ѻ҆́ваго роже́ственѣ , занѐ и҆ рожде́нїе . ѻ҆́вого же прои҆схо́днѣ , занѐ и҆ прои҆схожде́нїе . со без̾нача́льнꙋ бжⷭ҇твенꙋ трⷪ҇цꙋ , покланѧ́е мꙋю ѿ всѧ́кїѧ тва́ри .

=и҆ ны́нѣ , боⷢ҇ . Д=в҃аѧ млⷣнца роди́вши , и҆ чистотꙋ̀ соблю́дши , чⷭ҇таѧ ты̀ ꙗ҆ви́сѧ , бг҃а ро́ждьши и҆ чл҃ка є҆ди́наго того̀ во ѻ҆бою̀ є҆стествꙋ̀ . чю́до твоѐ дв҃о мт҃и , ᲂу҆жаса́етъ всѧ́къ слꙋ́хъ и҆ по́мыслъ .

=пѣ́снь , є҃ . і҆рмо́съ . И҆=з̾ нощѝ ᲂу҆́треннюю ща чл҃колю́бче просвѣтѝ молю́сѧ , и҆ наста́ви мѧ на повелѣ́нїѧ твоѧ̀ , и҆ наꙋчи́ мѧ сп҃се , твори́ти во́лю твою̀ .

~Тре́петъ неи҆сповѣ́димъ и҆ стра́хъ та́мѡ . прїи́детъ бо гдⷭ҇ь , и҆ дѣ́ло съ ни́мъ кого́ждо ѿ чл҃къ . и҆ кто̀ здѣ̀ про́чее себѐ невоспла́четъ . ~Рѣка̀ ѻ҆́гнена смꙋща́етъ мѧ , и҆ та́етъ мѧ и҆ стрꙋ́жетъ скре́жетъ зꙋбо́м̾ , и҆ тма̀ без̾до́ннаѧ . и҆ ка́кѡ и҆лѝ что̀ содѣ́лаю , да бг҃ъ млⷭ҇тивъ бꙋ́детъ ми . ~Пощадѝ пощадѝ гдⷭ҇и раба̀ своегѡ̀ , да некогда̀ преда́си мѧ го́рькимъ мꙋчи́ телемъ , а҆́гг҃лѡмъ напра́снымъ , в̾ ни́хъ же нѣ́сть та́мѡ поко́ѧ ѡ҆брѣстѝ .

~Кнѧ́зь и҆ воево́да , та́мѡ в̾кꙋ́пѣ , бога́тъ и҆ несла́венъ , вели́къ кꙋ́пнѡ и҆ ма́лъ , и҆спра́витсѧ равно̀ . го́ре комꙋ́ждо про́чее не ᲂу҆гото́вленомꙋ . ~Ѡ҆сла́би ѿпꙋстѝ гдⷭ҇и и҆ простѝ , є҆ли́ка ти согрѣши́хъ . и҆ непокажи́ мѧ пред̾ а҆́гг҃лы во ѡ҆сꙋжде́нїи ѻ҆гнѧ̀ и҆ стꙋда̀ неконча́ема .

=сла́ва . Е҆=ди́ницꙋ є҆стество́мъ тѧ̀ трⷪ҇це воспѣва́ю , без̾нача́льнꙋ непости́жнꙋ , и҆ без̾сме́ртнꙋ , пресоверше́но є҆ди́ньство , бг҃а , свѣ́та , живота̀ , и҆ содѣ́телѧ мі́рꙋ .

=и҆ ны́нѣ , боⷢ҇ . В=ъ ржⷭ҇твѣ̀ твое́мъ и҆́же па́че є҆стества̀ чи́стаѧ , зако́ни є҆стества̀ ѡ҆ тебѣ̀ разори́шасѧ ꙗ҆́вѣ . и҆́бо без̾ сѣ́мене ражда́еши превѣ́чнаго бг҃а ѿ ѻ҆ц҃а рожде́на .

=пѣ́снь , ѕ҃ . і҆рмо́съ . В=озопи́хъ всѣ́мъ срⷣцемъ мои́мъ , к̾ ще́дромꙋ бг҃ꙋ , и҆ ᲂу҆слы́ша мѧ ѿ а҆́да преи҆спо́днѧгѡ , и҆ воз̾ведѐ ѿ тлѝ живо́тъ мо́й .

~Въ стра́шнѣм̾ хрⷭ҇тѐ прише́ствїи твое́м̾ , є҆гда̀ ꙗ҆ви́шисѧ с̾ нб҃сѐ , и҆ поста́вѧтсѧ престо́ли , и҆ кни́ги разгнꙋ́тсѧ , пощадѝ пощадѝ тогда̀ сп҃се созда́нїе твоѐ . ~Та́мѡ ничто́же помощѝ мо́жетъ бг҃ꙋ сꙋ́щꙋ сꙋдїѝ , ни тща́нїе ни хи́трость , ни сла́ва ни дрꙋ́жба , ра́звѣ ꙗ҆́же ѿ дѣ́лъ крѣ́пость ѽ дꙋшѐ моѧ̀ . ~Та́мѡ в̾кꙋ́пѣ кнѧ́зь и҆ во́ждь , ни́щь и҆ бога́тъ дꙋшѐ , ни ѻ҆ц҃ъ воз̾мо́жетъ , ни ма́ти помога́ ющи , ни бра́тъ и҆збавлѧ́ѧи ѡ҆сꙋжде́нїѧ .

~Стра́шное дꙋшѐ и҆стѧза́нїе помышлѧ́ю щи сꙋдїѝ , ᲂу҆жасни́сѧ ѿонꙋ́дꙋ , ᲂу҆гото́ви сло́во , да не ѡ҆сꙋ́дишисѧ воꙋ́захъ вѣ́чныхъ . ~Возмѝ своѐ да не ᲂу҆слы́шꙋ гдⷭ҇и , ѿсыла́емь ѿ тебѐ , ни є҆́же пойдѝ во ѻ҆́гнь проклѧты́хъ , но кро́ткагѡ гла́са пра́ведныхъ .

=сла́ва . Т=ро́ичнагѡ є҆ди́ньства бжⷭ҇тво̀ пою̀ , ѻ҆ц҃а и҆ сн҃а и҆ бжⷭ҇твенагѡ дх҃а , є҆ди́ нагѡ нача́ла держа́вꙋ , раздѣлѧ́емаго в̾тре́хъ ли́цѣхъ .

=и҆ нн҃ѣ , боⷢ҇ . Д=ве́рь ты̀ є҆сѝ , є҆ю́же є҆ди́нъ про́йде в̾ше́дыи , и҆ и҆з̾ше́дыи , и҆ ключа̀ нерѣши́выи чⷭ҇таѧ дв҃ьства і҆с҃ъ , созда́ выи а҆да́ма сн҃ъ тво́й .

=конда́къ . гла́съ , а҃ . Е҆=гда̀ прїи́деши бж҃е на́ землю со сла́вою , и҆ трепе́щꙋтъ всѧ́ ческаѧ , рѣка́ же ѻ҆́гненаѧ пред̾ сꙋди́ щемъ тече́тъ , кни́ги разгиба́ютсѧ , и҆ та́йнаѧ ѡ҆блича́ютсѧ . тогда̀ и҆зба́ви мѧ ѿ ѻ҆гнѧ̀ негаси́магѡ , и҆ сподо́би мѧ ѡ҆деснꙋ́ю тебѐ ста́ти сꙋдїѐ пра́ведныи .

=и҆́косъ . С=тра́шнагѡ сꙋди́ща твоегѡ̀ , помышлѧ́ѧ пребл҃гі́и гдⷭ҇и , и҆ днѐ сꙋ́дна гѡ трепе́щꙋ и҆ бою́сѧ , ѿ со́вѣсти моеѧ̀ ѡ҆блича́емь , є҆гда̀ хо́щеши сѣ́сти на престо́лѣ твое́мъ , и҆ твори́ти и҆спы та́нїе , тогда̀ ѿврещи́сѧ ѿ грѣ́хъ никто́же воз̾мо́жетъ . и҆́стинѣ ѡ҆бли ча́ющи , и҆ стра́хꙋ ѡ҆бдержа́щꙋ . вельмѝ ᲂу҆́бѡ воз̾шꙋми́тъ ѻ҆́гнь гее́ньскїи , грѣ́ шницы же воспла́чꙋтсѧ . тѣ́мже мѧ поми́лꙋй и҆ спасѝ сꙋдїѐ пра́ведныи .

=пѣ́снь , з҃ . і҆рмо́съ . С=огрѣши́хомъ и҆ без̾ зако́нновахомъ , и҆ не ѡ҆правди́хомсѧ пред̾ тобо́ю , ни соблюдо́хомъ ни сотво ри́хомъ , ꙗ҆́коже заповѣ́да на́мъ , но не преда́ждь на́с̾ доконца̀ , ѻ҆те́ческїи бж҃е .

~Припаде́мъ и҆ воспла́чемсѧ пре́жде сꙋда̀ ѻ҆́ногѡ вѣ́рнїи всѝ , є҆гда̀ нб҃са̀ поги́б нꙋтъ , и҆ ѕвѣ́зды спадꙋ́т̾ , и҆ всѧ̀ землѧ̀ поколе́блетсѧ , да млⷭ҇тива гдⷭ҇а ѡ҆брѧ́ щемъ до конца̀ , ѻ҆ц҃ъ на́шихъ бж҃е бла гослове́нъ є҆сѝ . ~Неꙋмы́тное и҆стѧза́нїе , стра́шенъ є҆́сть та́мо сꙋ́дъ , и҆дѣ́же сꙋдїѧ̀ не ᲂу҆тае́нъ є҆́сть . и҆дѣ́же лицѐ нѣ́сть в̾ дарѣ́хъ прїѧ́ти . тогда̀ пощади́ мѧ влⷣко , и҆ и҆зба́ви мѧ всѧ́когѡ гнѣ́ва твоегѡ̀ стра́шнагѡ .

~Припа́даю тѝ и҆ приношꙋ̀ тебѣ̀ ꙗ҆́коже сле́зы гл҃ы моѧ̀ . согрѣши́хъ , ꙗ҆́коже не согрѣшѝ блꙋдни́ца . и҆ без̾зако́нновах̾ , ꙗ҆́коже и҆́нъ никто́же на землѝ . но ᲂу҆ще́дри влⷣко творе́нїе своѐ и҆ призови́ мѧ . ~Негаси́мыи ѻ҆́гнь смꙋща́етъ мѧ , и҆ го́рькїи скре́жетъ зꙋбны́и , а҆́дъ дꙋше тлѣ́нныи страши́тъ мѧ , бл҃гоꙋми́ленъ никогда́же быва́ю . но гдⷭ҇и , гдⷭ҇и пре́же конца̀ ᲂу҆тверди́ мѧ стра́хомъ твои́мъ .

=сла́ва . Т=рѝ є҆ди́но , сꙋщество́мъ , и҆ трѝ в̾ ли́цѣхъ пою̀ сїѧ̀ , ѻ҆ц҃ъ и҆ сн҃ъ и҆ дх҃ъ . є҆ди́на си́ла , хотѣ́нїемъ и҆ дѣ́йствомъ . є҆ди́нъ бг҃ъ трист҃ы́и . є҆ди́но црⷭ҇тво , є҆динонача́льнѣйшее .

=и҆ ны́нѣ , боⷢ҇ . П=рои҆схо́дитъ краснѣ́йшїи , ѿ чи́стыхъ ложе́снъ твои́хъ хрⷭ҇то́съ , ꙗ҆́коже цр҃ь ѡ҆дѣ́ѧнъ , бг҃оѧвле́нною багрѧни́цею ѡ҆багри́всѧ та́йною , ѿ пречⷭ҇тыхъ крове́й твои́хъ без̾невѣ́ стнаѧ , и҆ црⷭ҇твꙋетъ земле́ю .

=пѣ́снь , и҃ . і҆рмо́съ . Е҆=го́же вѡ́и нбⷭ҇нїи сла́вѧтъ , и҆ трепе́щꙋтъ херꙋви́ми и҆ сера фи́ми , всѧ́кѡ дыха́нїе и҆ тва́рь , по́йте бл҃гослови́те , и҆ превозноси́те є҆гѡ̀ во́ вѣки .

~Стра́шнаго втора́го твоегѡ̀ гдⷭ҇и прише́ ствїѧ помышлѧ́ѧ стрѣ́тенїе , трепе́щꙋ преще́нїѧ твоегѡ̀ , бою́сѧ гнѣ́ва твое гѡ̀ . ѿ сего́ мѧ часа̀ зовꙋ̀ , спасѝ во́ вѣки . ~Тебѣ̀ бг҃ꙋ сꙋдѧ́щꙋ всѧ́ческимъ , кто̀ стерпи́тъ земноро́денъ сы́и , и҆ стра́ стенъ , негаси́мыи бо ѻ҆́гнь тогда̀ и҆ че́рвь скреже́щꙋщь вельмѝ , ѡ҆сꙋже́ныѧ прїе́млет̾ во́ вѣки . ~Всѧ́ко дыха́нїе є҆гда̀ призове́ши раз̾сꙋди́ти хрⷭ҇тѐ в̾кꙋ́пѣ , вели́къ стра́хъ тогда̀ , ве́лїѧ бѣда̀ , є҆ди́ нѣмъ помога́ющымъ дѣѧ́нїемъ добро дѣ́тельнымъ во́ вѣки .

~Всѣ́хъ сꙋдїѐ , бж҃е мо́й и҆ гдⷭ҇и , да ᲂу҆слы́ шꙋ тогда̀ тво́й гла́с̾ кро́ткїи , да ᲂу҆зрю̀ свѣ́тъ тво́й вели́кїи , да вселю́сѧ въ кро́ вы твоѧ̀ , до пою̀ твою̀ сла́вꙋ ра́дꙋѧсѧ во́ вѣки . ~Правосꙋ́де сп҃се поми́лꙋй , и҆ и҆зба́ви мѧ ѻ҆гнѧ̀ и҆ преще́нїѧ , є҆го́же хощꙋ̀ на сꙋдѣ̀ пра́ведно подъѧ́ти . ѡ҆сла́би ми пре́же конца̀ , добродѣ́тели ра́ди и҆ покаѧ́нїѧ .

=сла́ва . Е҆=ди́наго бг҃а по сꙋществꙋ̀ чтꙋ̀ , трѝ соста́вы пою̀ раздѣ́льно . є҆ди́на и҆ та́же , поне́же бжⷭ҇тво̀ є҆ди́но , и҆ є҆ди́на в̾ тре́хъ держа́ва , и҆́бо ѻ҆ц҃ъ и҆ сн҃ъ и҆ дх҃ъ .

=и҆ ны́нѣ , боⷢ҇ . И҆=з̾ свѣтлѣ́йшаго чре́ва твоегѡ̀ чи́стаѧ , и҆з̾ше́дъ хрⷭ҇то́съ , ꙗ҆́кѡ жени́хъ и҆з̾ черто́га , восїѧ̀ свѣ́тъ ве́лїи сꙋ́щымъ во тмѣ̀ . и҆́бо пра́вды сл҃нце ѡ҆блиста́въ просвѣтѝ мі́ръ .

=пѣ́снь , ѳ҃ . і҆рмо́съ . Б=ез̾сѣ́менно зача́тїе , и҆ ржⷭ҇тво̀ несказа́нно , и҆ мт҃ре без̾мꙋ́ж ныѧ без̾ тлѝ прижи́тїе . бж҃їе бо ржⷭ҇тво̀ ѡ҆бновлѧ́етъ є҆стество̀ . тѣ́мже тѧ̀ всѝ ро́ди бг҃оневѣ́стнꙋю мт҃рь правосла́вно велича́емъ .

~Гдⷭ҇ь грѧде́тъ грѣ́шники мꙋ́чити , пра́ве дники же спастѝ . пла́чемсѧ возды ха́емъ , и҆ прїи́мем̾ чю́вство ѻ҆́ного днѐ , во́ньже без̾вѣ́стнаѧ и҆ та́йнаѧ ѿкры́ выи чл҃кѡмъ ѿда́стъ по достоѧ́нїю . ~Пристра́шенъ и҆ тре́петенъ бы́сть мѡѷ се́й , ви́дѣвъ тѧ ѿ за́днихъ . кто́же постои́тъ лицѐ твоѐ ви́дѧ ; тогда̀ , а҆́зъ ѻ҆каѧ́нныи что̀ сотворю̀ , є҆гда̀ прїи́де ши с̾ нб҃сѐ . но пощади́ мѧ ще́дре , млⷭ҇ти внымъ сѝ воз̾зрѣ́нїем̾ . ~Данїи́лъ ᲂу҆боѧ́ сѧ часа̀ сꙋ́днагѡ , а҆́зъ же ѻ҆каѧ́нныи что̀ постраждꙋ̀ гдⷭ҇и , в̾ то́й прише́дъ де́нь стра́шныи . но да́ждь ми пре́жде конца̀ , бл҃гоꙋго́дно тебѣ̀ послꙋжи́ти , и҆ ᲂу҆лꙋчи́ти црⷭ҇твїе твоѐ .

~Ѻ҆́гнь гото́витсѧ , и҆ че́рвь не ᲂу҆сыпа́ѧи , весе́лїе , сла́ва , поко́й , свѣ́тъ невече́рнїи , и҆ ра́дость пра́ведныхъ , и҆ кто̀ бл҃же́ныи и҆з̾бѣ́гнꙋти невосхо́щетъ мꙋче́нїѧ пе́р выхъ , наслѣ́дити и҆мѣ́ѧи втора́ѧ . ~Да мѧ̀ не ѿврати́тъ ѿ лица̀ твоегѡ̀ гдⷭ҇и , ꙗ҆́рость гнѣ́ва твоегѡ̀ , ни да ᲂу҆слы́шꙋ гла́съ проклѧ́тыи , во ѻ҆́гнь ѿпꙋща́ю щїи . но да вни́дꙋ в̾ ра́дость и҆ а҆́зъ тог да̀ , нетлѣ́ннаго ти черто́га , со ст҃ы́ми твои́ми .

=сла́ва . Е҆=ди́не є҆ди́нагѡ сн҃а є҆диноро́д нагѡ роди́телю ѻ҆́ч҃е , и҆ є҆ди́не є҆ди́наго свѣ́та , сїѧ́нїе сн҃е , и҆ є҆ди́ныи , є҆ди́нагѡ бг҃а ѻ҆ц҃а ст҃ы́и дш҃е , и҆́стиннагѡ и҆́стинныи сы́и . ѽ трⷪ҇це є҆ди́нице ст҃а́ѧ , спаси́ мѧ бг҃осло́вѧща тѧ .

=и҆ ны́нѣ , боⷢ҇ . Ч=ю́до ржⷭ҇тва̀ твоегѡ̀ ди ви́тъ мѧ всенепоро́чнаѧ , ка́кѡ зачала̀ є҆сѝ без̾ сѣ́мене , не ѡ҆бъе́мнаго ; рцы̀ ка́кѡ дв҃ьствꙋеши ро́ждьши ꙗ҆́кѡ мт҃и ; є҆́же па́че є҆стества̀ вѣ́рою прїе́мъ , рож де́номꙋ поклони́сѧ , є҆ли́ко бо хо́щетъ , и҆ мо́жетъ .

=ѿпꙋ́стъ : В=оскр҃сы́и и҆з̾ ме́ртвыхъ , гдⷭ҇и

і҆с҃е хрⷭ҇тѐ сн҃е бж҃їи , мл҃твъ ра́ди пре

чⷭ҇тыѧ твоеѧ̀ мт҃ре , и҆ всѣ́хъ

ст҃ы́хъ , поми́лꙋй и҆ спасѝ

на́съ , ꙗ҆́кѡ бл҃гъ и҆

чл҃колю́бецъ .

