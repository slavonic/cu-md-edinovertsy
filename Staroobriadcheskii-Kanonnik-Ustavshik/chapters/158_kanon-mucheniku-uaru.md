Т=ропа́рь , мч҃нкꙋ ᲂу҆а́рꙋ . гла́съ , д҃ .=

~Мч҃нкъ тво́й гдⷭ҇и ᲂу҆а́ръ , во страда́нїи свое́мъ вѣне́цъ прїѧ́тъ нетлѣ́нныи ѿ тебѐ бг҃а на́шегѡ . и҆мѣ́ѧ бо крѣ́пость твою̀ непобѣди́мꙋю , мꙋча́щихъ ᲂу҆праз днѝ , и҆ сокрꙋшѝ бѣсо́мъ немощна́ѧ шата́нїѧ . тогѡ̀ мл҃твами хрⷭ҇тѐ бж҃е спасѝ дш҃ѧ на́шѧ .

=и҆́н̾ , тропа́рь . В=о́инствомъ ст҃ы́хъ стрⷭ҇то те́рпецъ стра́ждꙋщихъ зако́ннѣ , зрѧ̀ ѻ҆́нѣхъ , показа́лъ є҆сѝ мꙋ́жески крѣ́по сть свою̀ . и҆ ᲂу҆стреми́всѧ на́ страсть во́лею , и҆ ᲂу҆́мрети вожделѣ̀ за хрⷭ҇та̀ . и҆́же прїѧ́лъ є҆сѝ по́честь побѣ́ды твоегѡ̀ страда́нїѧ ᲂу҆а́ре , молѝ спасти́сѧ дш҃а́мъ на́шимъ .

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́н̾ . гла́съ , ѕ҃ . пѣ́снь , а҃ . і҆рмоⷭ҇ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ ми , гони́телѧ фараѡ́на ви́дѧ пото плѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́в̾ : С=т҃ы́и мч҃нче ᲂу҆а́ре , молѝ бг҃а ѡ҆ на́съ =[покло́н̾].=

~Ꙗ҆ви́сѧ на высотѣ̀ хрⷭ҇то́вы цр҃кви ст҃е , ꙗ҆́кѡ сл҃нце свѣ́тлое . ѡ҆блиста́нїемъ про свѣща́ѧ свои́хъ боре́нїи бл҃же́нне зем на́ѧ и҆сполне́нїѧ .

~Бжⷭ҇твеныѧ любвѐ всебл҃же́нне ѡ҆бъѧ́тъ сла́дкимъ раче́нїемъ , ѿве́ржесѧ себѐ , ко всѧ́кой мꙋ́цѣ плотьско́й ᲂу҆стреми́сѧ , крѣ́пкѡ подвиза́всѧ .

=сла́ва . С=мы́сленѡ бжⷭ҇твеныхъ подви́ж никъ ю҆́зами свѧза́въ себѐ стрⷭ҇тоте́рпче . и҆ ле́стныѧ разорѝ ю҆́зы , крѣ́пкимъ тер пѣ́нїемъ мно́гихъ мꙋ́къ .

=и҆ ны́нѣ , боⷢ҇ . П=ресꙋ́щественое сло́во , въ твое́мъ чре́вѣ па́че сло́ва всели́сѧ , и҆ ро́ ждьсѧ бг҃олѣ́пнѡ , мꙋ́ченическїѧ ли́ки чи́стаѧ прїѧ́лъ є҆́сть . с̾ни́ми же пѣсно сло́вимъ тѧ̀ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и мч҃нче ᲂу҆а́ре , ꙗ҆́кѡ всѝ по́ бз҃ѣ къ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~Вни́де ра́зꙋмомъ крѣ́пкимъ в̾ мꙋ́жест веныѧ по́двиги , ᲂу҆тве́рждьсѧ наде́ждею бꙋ́дꙋщихъ бл҃гъ , и҆ мꙋ́ченикъ хрⷭ҇то́вѣхъ премꙋ́дрыми бл҃же́нне поꙋче́нїи .

~Во́иньство ст҃ы́хъ стрⷭ҇тоте́рпецъ , стра́ж дꙋщихъ зако́ннѣ зрѧ̀ , ѻ҆́нѣхъ , пока за́лъ є҆сѝ мꙋ́жескꙋю крѣ́пость , примѣ ша́ѧсѧ многоѡ҆бра́знымъ ᲂу҆а́ре мꙋ́кам̾ .

=сла́ва . В=ъ полцѣ̀ сщ҃е́ннѣмъ ᲂу҆а́ре ꙗ҆́кѡ до́блїи во́инъ ѡ҆брѣ́тесѧ . и҆ с̾сѣ́къ мно́жество мꙋ́жествомъ меча̀ мꙋ́дре ра́тныхъ , побѣ́дами прославлѧ́емь .

=и҆ ны́нѣ , боⷢ҇ . Д=в҃о мт҃и бж҃їѧ , моегѡ̀ ᲂу҆ны́нїѧ глꙋбо́кꙋю тмꙋ̀ , и҆ ѻ҆́блаки страсте́й , просвѣще́нїемъ є҆́же в̾ тебѣ̀ бл҃года́ти молю́сѧ ѿженѝ .

=сѣда́ленъ . гла́съ , а҃ . С=тра́сти честны́хъ ви́дѣвъ мч҃нкъ , и҆ тѣ́хъ лобза́въ ᲂу҆́зы , на высотꙋ̀ востечѐ свидѣ́тельства пре чю́дне . на́ древѣ бо повѣ́шенъ , ра́ны претерпѣ́лъ є҆сѝ , до́ндеже в̾ рꙋ́цѣ гдⷭ҇ни дх҃ъ пре́далъ є҆сѝ .

=сла́ва , и҆ нн҃ѣ , боⷢ҇ . Н=аде́жда хрⷭ҇тїѧ́нѡмъ прⷭ҇та́ѧ дв҃о , є҆го́же родила̀ є҆сѝ бг҃а па́че ᲂу҆ма̀ и҆ сло́ва , непреста́ннѡ молѝ с̾вы́ш ними си́лами , да́ти ѡ҆ставле́нїе грѣхо́в̾ на́мъ всѣ́мъ , и҆ и҆справле́нїе житїѧ̀ , вѣ́рою и҆ любо́вїю при́снѡ тѧ̀ прослав лѧ́ющымъ .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~Ст҃ы́ми тѝ ꙗ҆́звами ᲂу҆добрѧ́емь , прекра́ сенъ ꙗ҆ви́сѧ . и҆ бг҃ови ᲂу҆а́ре возлю́бленъ вѣнча́вшемꙋ тво́й ве́рхъ , достосла́вне . ~На крⷭ҇тѣ̀ сла́вне растѧза́емь , и҆ на землѝ простира́емь , лю́тыѧ болѣ́зни претерпѣ́лъ є҆сѝ . тѣ́мъ неболѣ́зненыи живо́тъ наслѣ́дова веселѧ́сѧ .

~Зако́ннѡ ви́дѧще бжⷭ҇твенїи мч҃нцы стра́ждꙋща тѧ̀ бл҃же́нне , терпѣ́нїѧ сло весы̀ ᲂу҆крѣплѧ́хꙋ . с̾ни́ми же стра́сти до́лгїѧ соверши́въ , ᲂу҆бл҃жи́лсѧ є҆сѝ .

=сла́ва . Х=вала́ми вѣнча́ем̾ бж҃їѧ мч҃нки , и҆́хъ же вѣнча̀ бл҃года́ть бжⷭ҇твенаѧ , бжⷭ҇твеными ᲂу҆вѧзе́нїи . низ̾ло́жшихъ вра́жїѧ высо́каѧ мꙋдрова́нїѧ .

=и҆ ны́нѣ , боⷢ҇ . Ѿ= ти́ны страсте́й влⷣчце воз̾ведѝ , и҆ ѿ стрⷭ҇тны́хъ помышле́нїи , чю́жа творѧ́щихъ мѧ̀ бг҃а є҆ди́ногѡ чи́стагѡ . да вѣ́рою ᲂу҆бл҃жа́ю тѧ̀ .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃а́ любо́вїю просвѣтѝ молю́сѧ , тѧ̀ вѣ́дѣте сло́во бж҃їе , и҆́стиннаго бг҃а , ѿ́ мрака грѣхо́ внагѡ и҆зима́юща .

~Оу҆крѣплѧ́ешисѧ ма́нїемъ бжⷭ҇твенымъ , и҆ неѡ҆сла́бнаѧ строга́нїѧ терпи́ши до́блимъ смы́сломъ ᲂу҆а́ре , расторга́ѧ го́рдагѡ срⷣце ѕло́бы содѣ́телѧ .

~Сла́вныи мч҃нкъ , ви́дѧ ѿпа́дающыѧ своѧ̀ пло́ти ра́довашесѧ . вѣ́чнꙋющее ᲂу҆ма̀ свѣ́тлости , и҆ бжⷭ҇твенаѧ возда́нїѧ пред̾прозира́ѧ .

=сла́ва . П=ою́ тѧ гдⷭ҇и бж҃е и҆ славосло́влю и҆ поклонѧ́юсѧ . бл҃ги́хъ сподоблѧ́ѧ мѧ , ᲂу҆гото́ваныхъ тебѐ воз̾лю́бльшымъ , мч҃нкъ в̾ страда́нїи те́плѣ взыва́ше .

=и҆ ны́нѣ , боⷢ҇ . Ꙗ҆́=вльшисѧ херꙋви́мъ и҆ серафи́мъ ꙗ҆́кѡ вои́стинꙋ ст҃ѣ́йши пре непоро́чнаѧ . всѣ́хъ вѣ́рнѡ тѧ̀ ны́нѣ ѡ҆сщ҃а́ющихъ ѡ҆ст҃ѝ , и҆ спасѝ хода́тай ствомъ тѝ .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воздвиза́ема зрѧ̀ напа́стей бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й много ми́лостиве .

~Гл҃ъ небре́глъ є҆сѝ без̾зако́ннагѡ врага̀ . и҆ пла́мы претерпѣ́лъ є҆сѝ нестерпи́мых̾ болѣ́зней терпѣли́внѡ , многостра да́льне ᲂу҆а́ре , моле́бниче ѡ҆ хва́лѧщихъ тѧ̀ .

~Не преста́ше мꙋчи́тель безꙋ́мныи ра́на ми неми́лостивнѡ сдроблѧ́ѧ тѧ̀ , до́ндеже в̾ рꙋ́цѣ бж҃їи ст҃ꙋ́ю тѝ дш҃ꙋ пре́ далъ є҆сѝ , добро́тами просвѣ́щьшꙋсѧ по́двигъ твои́хъ .

=сла́ва . В=оз̾дви́жесѧ подо́бѧсѧ на́ древѣ хрⷭ҇тꙋ̀ , и҆ на то́мъ ви́сѧ твою̀ дш҃ꙋ пре́ далъ є҆сѝ бг҃ꙋ , тѧ̀ вѣнчава́ющꙋ стрⷭ҇то те́рпче , зако́ннѡ доблествова́вша .

=и҆ ны́нѣ , боⷢ҇ . Ѡ҆=кормѝ влⷣчце в̾ пꙋчи́нѣ лю́тыхъ ѡ҆бꙋрева́емꙋю всегда̀ ᲂу҆бо́гꙋю дш҃ꙋ мою̀ , и҆ къ ти́хомꙋ приста́нищꙋ напра́ви , несꙋмѣ́нномъ ра́зꙋмомъ тѧ̀ ᲂу҆блажа́ющꙋ .

=конда́къ . гла́съ , д҃ . Х=рⷭ҇тꙋ̀ послѣ́дꙋѧ мч҃нче ᲂу҆а́ре тогѡ̀ и҆спи́въ ча́шꙋ , и҆ мꙋче́нїѧ вѣнце́м̾ ᲂу҆вѧзе́сѧ . и҆ со а҆́гг҃лы ликоствꙋ́ѧ , молѝ непреста́ннѡ за дш҃ѧ на́шѧ .

=и҆́косъ . П=ѣ́нїе ми да́рꙋй бж҃е мо́й , во спѣва́ти и҆ глаго́лати , и҆ почита́ти по́д виги страстоте́рпца твоегѡ̀ и҆ мч҃нка , ꙗ҆́кѡ да бл҃госочета́ннѡ восхвалю̀ до́б лѧго во страда́нїи ᲂу҆а́ра , побѣди́телѧ в̾ страстѣ́хъ бы́вша всегда̀ , вели́кагѡ во бл҃гоче́стїи , и҆ в̾ ли́цѣ мч҃нкъ восїѧ́в шаго . въ ни́х̾же пое́тъ непреста́ннѡ хрⷭ҇та̀ , со мно́жествомъ а҆́гг҃льскимъ пре мꙋ́дрыи , прїе́млѧ свы́ше бжⷭ҇твеное ѡ҆сїѧ́нїе , и҆ молѧ̀ непреста́ннѡ ѡ҆ всѣ́хъ на́съ .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбнымъ дѣ́темъ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́нъ бг҃ъ ѻ҆ц҃ъ на́шихъ .

~Просвѣщена́ тѧ по́двигъ приложе́нїем̾ , предо́браѧ клеѡпа́тра ᲂу҆а́ре , скꙋ́тала є҆́сть ѡ҆брѣ́тши сла́вꙋ тобо́ю вѣ́ры досто́йнꙋ ꙗ҆́вѣ . ю҆́же показа̀ те́плѣ въ твоѐ сконча́нїе .

~И҆злива́ющи на тѧ̀ сле́зы , и҆ мѵ́ромъ честны́мъ пома́зающи , сокрыва́етъ тѧ̀ под̾ земле́ю всечестна́ѧ жена̀ , погре́б шаго пре́лесть лꙋка́вꙋю , и҆ гро́бными блиста́нїи просвѣща́юща на́съ .

=сла́ва . Н=епрестаа́ше прпⷣбне ᲂу҆гожда́ющи тебѣ̀ хрⷭ҇то́вꙋ ᲂу҆го́дникꙋ приснопа́мѧт наѧ , до́ндеже ꙗ҆ви́сѧ хода́тай є҆́й мꙋ́дре црⷭ҇твꙋ нбⷭ҇номꙋ . є҆мꙋ́же сподо́бисѧ то бо́ю съ воз̾лю́бленымъ свои́мъ .

=и҆ ны́нѣ , боⷢ҇ . С=окрꙋше́на мѧ без̾чи́сле ными согрѣше́нїи дв҃о , хода́тайствомъ тѝ ѡ҆бновѝ , ᲂу҆врачꙋ́ющи мѝ дш҃ꙋ , и҆ сло́во подаю́щи вопи́ти , бл҃гослове́на ꙗ҆́же бг҃а пло́тїю поро́ждьши .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~Мт҃рьскихъ послꙋ́шавъ мч҃нче моле́бъ , нбⷭ҇номꙋ во́иньствꙋ свѣ́тлѡ во́инь ствꙋѧ . ѻ҆́трока честна́гѡ не ѿве́ржена показа́лъ бл҃госла́вна , неи҆зрече́ннымъ млрⷭ҇дїемъ .

=Ѿ= є҆гѵ́пта тѧ̀ бога́тство , ꙗ҆́кѡ много цѣ́нное принесѐ мч҃нче , раз̾бога́тѧщи многоцѣ́нными дармѝ клеѡпа́тра цѣле́нїи всю̀ палести́нꙋ , любо́вїю тѧ̀ почита́ющꙋ .

=сла́ва . В=еселѧ́сѧ по́двиги своѧ̀ совер ши́лъ є҆сѝ , во́ине до́блїи вседержи́телѧ , и҆ ꙗ҆́кѡ побѣди́тель ѿ негѡ̀ вѣнча́сѧ , ᲂу҆а́ре всеблаже́нне мч҃нкѡмъ вели́каѧ сла́во .

=и҆ ны́нѣ , боⷢ҇ . Г=рѣхѝ прилага́ю на согрѣ ше́нїѧ , и҆ бꙋ́дꙋщагѡ не бою́сѧ стра́ш нагѡ сꙋда̀ , побѣдѝ чи́стаѧ дш҃и моеѧ̀ ѡ҆слѣпле́нїе , и҆ молбо́ю твое́ю воз̾вра ти́вши мѧ спасѝ .

=пѣ́снь , ѳ҃ . і҆рмо́съ . Б=г҃а чл҃кѡмъ неꙋдо́бь ви́дѣти , на́ньже несмѣ́ютъ чи́ни а҆́гг҃льстїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же велича́юще , съ нбⷭ҇ными вѡ́и тѧ̀ велича́емъ .

~Крѣ́пость низ̾ложи́лъ є҆сѝ ратобо́рца , в̾ бж҃їю ꙗ҆́вѣ си́лꙋ ѡ҆бо́лксѧ страда́лче до́блїи ᲂу҆а́ре . тѣ́мъ тѧ̀ хва́лимъ , и҆сцѣ ле́нїѧ нескꙋ́днѡ ѿ твои́хъ моще́й вѣ́рнѡ почерпа́юще .

~Ꙗ҆́кѡ свѣ́тъ ꙗ҆́кѡ ᲂу҆́тро , ꙗ҆́кѡ вели́кое сл҃нце в̾ землены́ѧ простре́сѧ па́мѧть твоѧ̀ концы̀ . свѣтоно́сными просвѣща́ ющи сїѧ́ньми твои́хъ чⷭ҇тны́хъ по́двигъ всѣ́хъ прехва́лне . и҆ мра́къ серде́чныи ѿгонѧ́щи .

~Съ тобо́ю сїѧ́юща ви́дѣвши сла́вою мно́гою своегѡ̀ сн҃а чадолюби́ваѧ , всѣ́х̾ бг҃а величаа́ше . тебе́же прилѣ́жнѡ мч҃нче сла́витъ вели́ка застꙋ́пника , ꙗ҆́вьственѡ ѡ҆бога́тившисѧ .

=сла́ва . З=емлѧ̀ , на не́йже терпѣли́вое тѣ́ло твоѐ мꙋ́дре лежи́тъ , бжⷭ҇твенѣ ѡ҆ст҃и́сѧ . но да́ждь мл҃твами тѝ на́мъ разрѣше́нїе прегрѣше́нїи , житїю̀ и҆спра вле́нїе ᲂу҆а́ре , и҆ всѣ́мъ неᲂу҆добе́знымъ и҆збавле́нїе .

=и҆ ны́нѣ , боⷢ҇ . Ꙗ҆́=вльсѧ дв҃о и҆з̾ тебѐ гдⷭ҇ь свѣ́тлагѡ ѻ҆́блака , є҆гѵ́петскїѧ кꙋми́ры всѧ́ческой па́гꙋбѣ преда́стъ . мно́жес твомъ же стрⷭ҇тоте́рпецъ сегѡ̀ сподо́би , терпѣ́ти подо́бѧщихсѧ честна́ѧ є҆гѡ̀ страда́нїѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбных̾

и҆ бг҃оно́сныхъ ѻ҆ц҃ъ на́шихъ , и҆

ст҃а́го мч҃нка ᲂу҆а́ра , и҆ всѣ́хъ

ст҃ы́хъ , поми́лꙋй и҆ спасѝ

на́съ , ꙗ҆́кѡ бл҃гъ и҆

чл҃колю́бецъ .

