Т=ропа́рь , мч҃нцамъ . гла́съ , а҃ .=

~А҆́гницы слове́сныѧ а҆́гньцꙋ и҆ па́стырю приведо́стесѧ мꙋче́нїемъ , ко хрⷭ҇тꙋ̀ тече́ нїе сконча́вше , и҆ вѣ́рꙋ соблю́дше . тѣ́м̾ же дне́сь ра́достною дш҃е́ю , соверша́емъ досточю́днїи ст҃ꙋ́ю ва́шꙋ па́мѧть , хрⷭ҇та̀ велича́юще =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , д҃ . пѣ́снь , а҃ . і҆рмо́с̾ . Ѿ=ве́ рзꙋ ᲂу҆ста̀ моѧ̀ , и҆ напо́лнѧтсѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тло торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́въ : С=т҃ы́ѧ мч҃нцы , моли́те бг҃а ѡ҆ на́съ =[покло́н̾].=

~Крѣ́пкѡ на проти́внаго подвиза́стесѧ мч҃нцы , поще́нїемъ пе́рвїе , та́же второ́е кровьны́ми страда́нїи . сегѡ̀ ра́ди ва́шꙋ па́мѧть вѣ́рою почита́емъ .

~Оу҆ѧзви́вшесѧ жела́нїемъ , претерпѣ́вша гѡ на́съ ра́ди крⷭ҇тъ и҆ сме́рть , сегѡ̀ сто па́мъ послѣ́доваша прпⷣбныѧ мч҃нцы , плотьскꙋ́ю не́мощь забы́вше .

=сла́ва . Е҆́=ллинскаѧ же́ртвища , и҆ бѣсо́в скаѧ ѡ҆полче́нїѧ , ѻ҆рꙋ́жїемъ страда́нїѧ низверго́сте , и҆ принесо́стесѧ в̾ цр҃ковь нбⷭ҇нꙋю , всесожже́нїѧ ѡ҆дш҃евле́наѧ , мч҃нцы пречестны́ѧ .

=и҆ ны́нѣ , боⷢ҇ . О=у҆крѣпи́вшесѧ бл҃года́тїю , воз̾сїѧ́вшаго пренепоро́чнаѧ и҆з̾ ложе́сн̾ твои́хъ , дв҃ы ѻ҆трокови́цы , прирази́ша сѧ к̾ болѣ́знемъ мꙋче́нїѧ , и҆ приведо́ шасѧ во слѣ́дъ тебѐ ра́дꙋющесѧ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃ы́ѧ мч҃нцы , ꙗ҆́кѡ всѝ по́ бз҃ѣ к̾ ва́мъ прибѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . Л=ꙋ́къ си́льныхъ и҆знемо́ же , а҆ не́мощнїи препоѧ́сашасѧ си́лою . сего̀ ра́ди воз̾весели́сѧ , ѡ҆́ гдⷭ҇ѣ срⷣце моѐ .

~Си́лою крѣ́пкою ѿ́ бг҃а ᲂу҆крѣплѧ́еми , проти́внагѡ борца̀ попра́ша си́лꙋ . и҆ сегѡ̀ ра́ди ꙗ҆́кѡ побѣдонѡ́сицы непобѣ ди́мїи просла́вишасѧ .

~Ꙗ҆ви́шасѧ ѕвѣри́на зїѧ́нїѧ без̾дѣ́льна , бжⷭ҇твеною си́лою хрⷭ҇то́вою , и҆ и҆зба́влени бы́сте бг҃омꙋ́дрыѧ , неврежде́ны бг҃а про славлѧ́юще .

=сла́ва . М=ꙋ́дростїю и҆ бл҃года́тїю просвѣ́щь сѧ ᲂу҆́мъ ва́шъ , мꙋчи́тель преще́нїѧ не ᲂу҆страши́стесѧ страстоте́рпицы сп҃совы , бж҃їею си́лою ᲂу҆крѣплѧ́еми .

=и҆ ны́нѣ , боⷢ҇ . Р=азꙋмѣ́вше бл҃говѣ́рнѡ , проповѣ́дꙋемъ тебѐ и҆́стиннꙋю бж҃їю мт҃рь всенепоро́чнꙋю . тобо́ю бо с̾ на́ми зижди́тель совокꙋпи́тисѧ и҆зво́ли .

=сѣда́ленъ . гла́съ , а҃ . Ч=юдесе́мъ ва́съ и҆сто́ чники стѧжа́вше , почерпа́емъ здра́вїе ѡ҆би́льнѡ , мч҃нцы прехва́льнїи , пою́ще болѣ́зни ва́ша , и҆ ре́вность бжⷭ҇твенꙋю , и҆ ꙗ҆́звы до́блественныѧ и҆ по́двиги . и҆ соверша́емъ ва́шꙋ досточю́днꙋю па́мѧть въ сла́вꙋ бг҃а на́шегѡ .

=сла́ва , и҆ нн҃ѣ , боⷢ҇ . М=л҃твы свои́хъ ра́бъ прїимѝ бцⷣе , и҆ и҆зба́ви на́съ ѿ всѧ́кїѧ бѣды̀ , ꙗ҆́кѡ ро́ждьшаѧ хрⷭ҇та̀ сп҃са , и҆зба́ вителѧ дш҃а́мъ на́шимъ .

=пѣ́снь , д҃ . і҆рмо́съ . С=ѣдѧ́и во сла́вѣ , на прⷭ҇то́лѣ бжⷭ҇твеннѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твенныи , ѿ пречⷭ҇тыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

~Претерпѣ́вше мꙋче́нїѧ , и҆ ра́ны тѣле́с ныѧ , разли́чными ѻ҆бразы̀ , сокрꙋше́нїе же ᲂу҆до́мъ , и҆ ѡ҆пале́нїѧ , нбⷭ҇наѧ селе́нїѧ наслѣ́довасте , насла́ждьшесѧ дре́ва жи во́тнагѡ досточю́днїи .

~Мꙋ́ченицъ бл҃же́нныхъ по́двигꙋ ᲂу҆диви́ шасѧ нбⷭ҇ныѧ си́лы , ка́кѡ врага̀ побѣ ди́ша в̾ же́нстѣмъ є҆стествѣ̀ , ᲂу҆крѣплѧ́ еми си́лою ѿ дв҃ы воз̾сїѧ́вшагѡ .

=сла́ва . Ѿ=ве́ргше мирскꙋ́ю всю̀ сꙋетꙋ̀ , бг҃ꙋ є҆ди́номꙋ все́ю дш҃е́ю прилѣпи́стесѧ . тѣ́мже по́стническїѧ трꙋды̀ , и҆ мꙋче́ нїѧ претерпѣ́сте , невѣ́сты хрⷭ҇то́вы терпѣли́выѧ .

=и҆ ны́нѣ , боⷢ҇ . С=ни́де во́ чрево твоѐ пре непоро́чнаѧ гдⷭ҇ь , ꙗ҆́кѡ до́ждь на рꙋно̀ , ꙗ҆́коже речѐ проро́къ дре́вле . є҆го́же во двою̀ сꙋществꙋ̀ родила̀ є҆сѝ , є҆мꙋ́же зове́мъ , сла́ва хрⷭ҇тѐ си́лѣ твое́й .

=пѣ́снь , є҃ . і҆рмо́съ . Н=ечести́вїи неꙋ́зрѧтъ сла́вы твоеѧ̀ хрⷭ҇тѐ , но мы́ тѧ є҆диноро́ дне ѻ҆́ч҃ее заре́нїе сла́вы бж҃їѧ . ѿ́ нощи ᲂу҆́треннююще , воспѣва́емъ тѧ млрⷭ҇де .

~Ꙗ҆́кѡ а҆́гницы непоро́чныѧ , и҆ ꙗ҆́кѡ же́ртвы прїѧ́тны , хрⷭ҇то́ви и҆́стинномꙋ па́стырю принесо́стесѧ , приноше́нїѧ соверше́нна , и҆ прїѧ́тна всесожже́нїѧ .

~Оу҆мертви́вшесѧ тѣ́ломъ и҆ ѡ҆жи́сте дш҃е́ю , ᲂу҆мертви́вшемꙋ крѣ́пость сме́рт нꙋю , мч҃нцы подо́бѧщесѧ , крⷭ҇тъ и҆ сме́ рть и҆ стра́сть во́льнꙋю претерпѣ́вшемꙋ .

=сла́ва . Е҆=ди́нъ и҆мꙋ́ще ра́зꙋмъ в̾ тѣле сѣ́хъ мно́зѣхъ , разли́чными ра́нами стрꙋ́жеми , и҆ ѻ҆гне́м̾ сожига́еми , є҆ди́на го всѣ́хъ гдⷭ҇а і҆с҃а и҆сповѣ́дахꙋ бг҃омꙋ́дрїи .

=и҆ ны́нѣ , боⷢ҇ . В=оздви́гни мѧ па́дшаго в̾ ро́вѣ страсте́й , и҆ ᲂу҆пра́ви мѧ , ꙗ҆́же бг҃а и҆ прави́телѧ ро́ждьшаѧ , є҆ди́на всенепо ро́чнаѧ , совокꙋпи́вшагѡ бл҃года́тїю раз̾ стоѧ́щыѧсѧ пе́рвїе .

=пѣ́снь , ѕ҃ . і҆рмо́съ . П=ожрꙋ́ти со́ гласомъ хвале́нїѧ гдⷭ҇и , цр҃кви вопїе́тъ ти , ѿ бѣсо́вскїѧ кро́ви ѡ҆чи́щшисѧ , млⷭ҇тїю ѿ ре́бръ и҆сте́кшею ти кро́вїю .

~Раздраже́на и҆ нога́ма же́нскима ѕмі́ѧ попира́ема , зрѧ́щи пра́мати бжⷭ҇твенѡ ра́дꙋетсѧ , и҆́же тꙋ̀ ле́стїю и҆з̾ раѧ̀ , и҆з гна́вшагѡ пе́рвѣе .

~Поще́нїе к̾ страда́нїю зако́нномꙋ соч та́вше , женихꙋ̀ дш҃е́вномꙋ ны́нѣ нетлѣ́ннѡ приложи́стесѧ , и҆ в̾ черто́зѣ нбⷭ҇нѣмъ , весе́лою дш҃е́ю водворѧ́етесѧ .

=сла́ва . В=озвыша́емыѧ мꙋчи́тельныѧ во́лны , мч҃нческїѧ кораблѝ погрꙋзи́ти невозмого́ша . крѣ́пкою бо рꙋко́ю , къ бжⷭ҇твеномꙋ приста́нищꙋ достиго́ша .

=и҆ ны́нѣ , боⷢ҇ . Г=лаго́лъ твои́хъ сбытїѧ̀ зрѧ́ще , велича́емъ тѧ вѧ́щше бг҃омт҃и , и҆ тебѐ возвели́чившаго , ро́дове бо всѝ тебѐ вои́стинꙋ ны́нѣ ᲂу҆бл҃жа́ютъ .

=конда́къ . гла́съ , д҃ . С=трⷭ҇тоте́рпицъ хрⷭ҇то́ выхъ па́мѧть пра́зднꙋемъ , и҆ вѣ́рою просѧ́ще по́мощи , и҆зба́витисѧ всѣ́мъ ѿ всѧ́кїѧ ско́рби , зовꙋ́ще , бг҃ъ на́шъ с̾на́ми , и҆́же си́хъ просла́вивый , ꙗ҆́коже и҆зво́ли .

=и҆́косъ . Ч=юдесе́мъ ва́съ и҆сто́чники стѧжа́ вше , почерпа́емъ здра́вїе ѡ҆би́льнѡ мч҃нцы хрⷭ҇то́вы , почита́юще болѣ́зни ва́ша , и҆ ре́вность бжⷭ҇твенꙋю , и҆ ꙗ҆́звы до́блественныѧ и҆ по́двиги . и҆ соверша́ емъ ва́шꙋ досточю́днꙋю па́мѧть зовꙋ́ ще , бг҃ъ на́шъ съ на́ми , и҆́же си́хъ просла́вивый , ꙗ҆́коже и҆зво́ли .

=пѣ́снь , з҃ . і҆рмо́съ . С=пасы́и во ѻ҆гнѝ а҆враа́мскїѧ сѝ дѣ́ти , и҆ халдѣ́и ᲂу҆би́въ , ꙗ҆́же без̾ пра́вды пра́ведныѧ ᲂу҆ловлѧ́хꙋ , препѣ́тыи гдⷭ҇и бж҃е ѻ҆ц҃ъ блгⷭ҇ве́нъ є҆сѝ .

~И҆мꙋ́ще ѻ҆́чи серде́чныѧ , ко спаса́ющемꙋ бг҃ꙋ же и҆ цр҃ю , а҆́гницы хрⷭ҇то́вы , вни до́ша ко всѧ́ческимъ ѕлоко́зненнымъ полкѡ́мъ , и҆ побѣди́ша мꙋ́жески , во пїю́ще , бл҃гослове́нъ бг҃ъ ѻ҆ц҃ъ на́шихъ .

~Всѐ жела́нїе стѧжа́вше мч҃нцы , ко є҆ди́ номꙋ влⷣцѣ , жите́йскїѧ красоты̀ ꙗ҆́кѡ со́нъ вмѣни́сте , вопїю́ще , бл҃гослове́нъ бг҃ъ ѻ҆ц҃ъ на́шихъ .

=сла́ва . Д=а не ᲂу҆ны́емъ , сѐ ѿве́рзесѧ черто́гъ , но па́че ста́немъ мꙋ́жески , хрⷭ҇то́съ бо вѣнцы̀ простира́етъ , и҆ тѣле́с̾ свои́хъ непощади́мъ , вопїѧ́хꙋ до́блїѧ мч҃нцы на сꙋди́щи .

=и҆ ны́нѣ , боⷢ҇ . Б=л҃гослове́нъ пло́дъ , бл҃го слове́нагѡ чре́ва твоегѡ̀ чи́стаѧ , є҆го́же бл҃гословѧ́тъ нбⷭ҇ныѧ си́лы , и҆ чл҃честїи собо́ри , и҆́же и҆зба́вльшагѡ на́съ ѿ пе́рвыѧ клѧ́твы бл҃гослове́наѧ .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бѡ ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

~Во свѣ́тлыѧ ѻ҆де́жды себѐ , кро́вїю мꙋче́ нїѧ ѡ҆дѣ́ѧсте , совле́кшесѧ вои́стинꙋ и҆стлѣ́вшагѡ грѣхѝ чл҃ка , воспѣва́юще гдⷭ҇а по́йте дѣ́ла , и҆ превозноси́те є҆гѡ̀ во́ вѣки .

~Бога́тагѡ свѣ́та свѣтоли́тїи , сл҃нца мы́ сленнагѡ бжⷭ҇твеными свѣтлостьмѝ , мч҃нцы прехва́льнїи , но́щь преидо́сте без̾бо́жїѧ , пою́ще во є҆ди́нствѣ дꙋшѝ , гдⷭ҇а воспѣва́йте дѣ́ла , и҆ превозноси́те є҆гѡ̀ во́ вѣки .

=сла́ва . Ꙗ҆́=кѡ а҆́гницы , и҆ ꙗ҆́кѡ нескве́р ныѧ ю҆́ницы , ꙗ҆́кѡ бж҃їѧ голꙋ́бицы , ꙗ҆́кѡ самово́льныѧ же́ртвы , принесо́ стесѧ мч҃нцы зижди́телю , ꙗ҆́кѡ же́ртва непоро́чнаѧ , согла́снѡ пою́ще , гдⷭ҇а по́й те дѣ́ла , и҆ превозноси́те є҆гѡ̀ во́ вѣки .

=и҆ ны́нѣ , боⷢ҇ . В=ослѣ́дъ тебѐ теко́ша же ны̀ стрⷭ҇тоте́рпицы , ми́ра бл҃гоꙋха́ннагѡ жела́юще , пречⷭ҇таѧ бг҃оневѣ́сто , є҆ди́на неи҆скꙋсобра́чнаѧ , воз̾сїѧ́вшаго и҆́з̾чрева твоегѡ̀ , є҆диноча́дагѡ ти сн҃а , и҆ съ тобо́ю црⷭ҇твꙋютъ вои́стинꙋ , пѣсносло́ вѧще хрⷭ҇та̀ во́ вѣки .

=пѣ́снь , ѳ҃ . і҆рмо́съ . Е҆́=вва ᲂу҆́бѡ недꙋ́гомъ ѡ҆слꙋша́нїѧ , клѧ́твꙋ в̾сели́ла є҆́сть . ты́ же дв҃о бцⷣе прозѧбе́нїемъ прижи́тїѧ твоегѡ̀ , ми́рови бл҃гослове́нїе процвѣла̀ є҆сѝ . тѣ́мъ тѧ̀ всѝ велича́емъ .

~Подава́ютъ и҆сцѣле́нїѧ ка́пли тре́бꙋю щымъ , ꙗ҆́кѡ ѿ и҆сто́чника пресла́вныѧ мч҃нцы , ᲂу҆толѧ́ютъ стра́сти болѣ́знен ныѧ , и҆ бѣсѡ́мъ прогонѧ́ютъ полкѝ . сердца́ же бг҃олюби́выхъ напоѧ́ютъ , на бл҃гопло́дїе бж҃їихъ дѣ́лъ .

~Вознесо́стесѧ , крѣ́пость на врагѝ прїи́ мше , и҆ а҆́гг҃лѡмъ ᲂу҆подо́бистесѧ , дре́ва живо́тнагѡ наслажда́етесѧ невозбра́н нѡ , въ раѝ бг҃оневѣ́стныѧ . и҆сто́чника до́брыхъ прїѧ́сте , ѡ҆́мирѣ молѧ́щесѧ .

=сла́ва . П=а́мѧть ва́ша страстоте́рпицы , бжⷭ҇твеными сїѧ́ющи , свѣтови́дными бл҃года́тьми , помышле́нїе просвѣща́ет̾ , похвалѧ́ющихъ ва́съ .

=и҆ ны́нѣ , боⷢ҇ . П=ремꙋ́дрости селе́нїе , па́че ᲂу҆ма̀ лꙋ́чши показа́сѧ , дв҃о непоро́чнаѧ , ѡ҆дш҃евле́нъ же прⷭ҇то́лъ и҆ две́рь . тѣ́мже ꙗ҆́кѡ цр҃цꙋ тѧ̀ жены̀ возлюби́ша дв҃ою , вослѣ́дъ тебѐ приведо́шасѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ мч҃нцъ =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

