Т=ропа́рь , ст҃лѧмъ . гла́съ , д҃ .=

~Бж҃е ѻ҆ц҃ъ на́шихъ , творѧ́и при́снѡ съ на́ми по твоемꙋ̀ смотре́нїю , не ѿста́ви млⷭ҇ти твоеѧ̀ ѿ на́съ , но тѣ́хъ моли́т вами , во смире́нїи ᲂу҆стро́й живо́тъ на́шъ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннагѡ , и҆ спасѐ ѿ сме́рти дш҃ѧ на́шѧ .

К=ано́нъ , гла́съ , и҃ . пѣ́снь , а҃ . і҆рмо́съ . П=ое́мъ гдⷭ҇ви прове́дшемꙋ лю́ди своѧ̀ , сквозѣ̀ чермно́е мо́ре , ꙗ҆́кѡ є҆ди́нъ , сла́вно бо просла́висѧ .

=запѣ́въ : С=т҃і́и вели́цыи ст҃лїє , моли́те бг҃а ѡ҆ на́съ =[покло́н̾].=

~Воз̾сїѧ́вше въ ми́рѣ ст҃лїе премꙋ́дрїи , сїѧ́юще црⷭ҇твꙋющагѡ цр҃ѧ всѣ́хъ , бжⷭ҇тве ными велѣ́нїи . тѣ́мъ хрⷭ҇та̀ воспое́мъ , ꙗ҆́кѡ просла́висѧ .

~Ꙗ҆́кѡ просвѣти́вшихсѧ в̾ ми́рѣ бл҃гоче́ стїѧ свѣ́томъ , и҆ нече́стїѧ тмꙋ̀ ѿгна́в шихъ , почте́мъ вѣ́рнїи , ꙗ҆́кѡ ст҃ли вели́ кїѧ и҆ всечестны́ѧ .

=сла́ва . Ꙗ҆́=кѡ пред̾стоѧ́ще со а҆́гг҃лы , не прикоснове́нномꙋ цр҃ю , соверша́ющымъ па́мѧть ва́шꙋ , помоли́тесѧ дарова́ти на́мъ ѡ҆чище́нїе грѣхо́въ , сщ҃еннопропо вѣ́дницы сꙋ́ще бг҃оно́снїи .

=и҆ ны́нѣ , боⷢ҇ . Ꙗ҆́=кѡ заче́нши превѣ́чное и҆ без̾нача́льное ѿ ѻ҆ц҃а сло́во , пло́тїю ро́ждьши па́че сло́ва пречⷭ҇таѧ , моли́сѧ прилѣ́жнѡ и҆зба́витисѧ на́мъ ѿ бѣ́дъ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и вели́цыи ст҃лїє , ꙗ҆́кѡ всѝ по́ бз҃ѣ к̾ ва́мъ прибѣга́емъ , вы́ бо мо́ли те ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆тверже́и нб҃са̀ в̾ на ча́тцѣ ра́зꙋмомъ , и҆ зе́млю на вода́хъ ѡ҆снова́выи . на ка́мени мѧ хрⷭ҇тѐ цр҃ко́в нѣмъ ᲂу҆твердѝ , ꙗ҆́кѡ нѣ́сть ст҃а , па́че тебѐ чл҃колю́бче .

~Воз̾держа́нїемъ и҆́стиннымъ , и҆ моли́т вою не ᲂу҆кло́нною , взыдо́сте в̾ вы́шнїи гра́дъ добродѣ́телей , преподо́бнїи и҆ бг҃о но́снїи , и҆дѣ́же пи́щнагѡ пото́ка насла жа́етесѧ при́снѡ .

~Ꙗ҆́кѡ и҆мꙋ́ще дерзнове́нїе к̾ бг҃ꙋ , ст҃лїе прпⷣбнїи , моли́тесѧ ѡ҆ на́съ спасти́сѧ на́мъ , вѣ́рою пою́щымъ па́мѧть ва́шꙋ .

=сла́ва . Ꙗ҆́=кѡ бл҃гочести́выхъ велѣ́нїй ᲂу҆чи́теле , премꙋ́дрыхъ бжⷭ҇твеныхъ сло ве́съ повѣсти́теле и҆́стины , и҆ побѣ́дꙋ на є҆́реси прїѧ́ли є҆стѐ прпⷣбнїи .

=и҆ ны́нѣ , боⷢ҇ . Ꙗ҆́=кѡ нб҃о и҆ престо́лъ тѧ бж҃їи воспѣва́емъ всѝ , бг҃ороди́тельнице чи́стаѧ дв҃о , ꙗ҆́же и҆з̾ тебѐ ꙗ҆ви́сѧ і҆с҃ъ хрⷭ҇то́съ и҆́стинна , на спасе́нїе на́ше .

=сѣда́ленъ . гла́съ , г҃ . С=осꙋ́ди честні́и воз̾ держа́нїю , и҆ бога́тства некра́домаѧ бла гоче́стїѧ ꙗ҆ви́стесѧ вои́стинꙋ бл҃же́ннїи , без̾стра́стїемъ житїѐ просвѣти́вше , и҆ тре́бꙋющымъ ѡ҆богаща́юще млⷭ҇ть , ѻ҆ц҃ы прпⷣбнїи , хрⷭ҇та̀ бг҃а моли́те , дарова́ти на́мъ ве́лїю млⷭ҇ть .

=сла́ва , и҆ ны́нѣ , боⷢ҇ . К=о́ждо и҆дѣ́же спа са́етсѧ , в̾ пра́вдꙋ та́мѡ прибѣга́етъ . и҆ ко́е и҆́но таково̀ прибѣ́жище , ꙗ҆́кѡ твоѐ бцⷣе , покрыва́ющее дш҃ѧ на́шѧ .

=пѣ́снь , д҃ . і҆рмо́съ . О=у҆слы́шахъ гдⷭ҇и смо тре́нїѧ твоегѡ̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

~Ст҃ли премꙋ́дрыѧ всѝ в̾ пѣ́снехъ восхва́ лимъ гл҃юще , бг҃оно́снїи ѻ҆ц҃ы , прилѣ́ж нѡ моли́те , спасти́сѧ на́мъ .

~Ꙗ҆́кѡ бл҃гочести́выхъ велѣ́нїй сказа́те ли и҆ насади́тели , и҆ премꙋ́дрыхъ ᲂу҆чи́тели и҆ ст҃ли , и҆мꙋ́ще бг҃обл҃же́ннїи вои́стинꙋ , пѣ́сньми и҆ пѣ́ньми восхва лѧ́емъ ва́съ .

=сла́ва . С=щ҃е́ннꙋю па́мѧть ва́шꙋ вѣ́рнїи , наста́вники и҆ пита́теле прпⷣбнїи ст҃ли гдⷭ҇ни , пѣ́сньми и҆ пѣ́нїи пра́зднꙋемъ .

=и҆ ны́нѣ , боⷢ҇ . Б=ез̾невѣ́стнаѧ невѣ́сто , и҆ неи҆скꙋсобра́чнаѧ чи́стаѧ мт҃и хрⷭ҇та̀ бг҃а , тогѡ̀ непреста́ннѡ молѝ , спастѝ дш҃ѧ пою́щихъ тѧ̀ .

=пѣ́снь , є҃ . і҆рмоⷭ҇ . О=у҆́треннююще вопїе́мъ тѝ гдⷭ҇и спаси́ ны , ты́ бо є҆сѝ бг҃ъ на́шъ , ра́звѣ бо тебѐ и҆но́гѡ незна́емъ .

~Па́стырски пома́завшесѧ бл҃гоче́стїѧ мѵ́ромъ , бг҃омꙋ́дрїи , тѣ́мъ ꙗ҆́кѡ ст҃лєй всѝ почте́мъ ва́съ бг҃оно́сцы .

~Ꙗ҆́кѡ подо́бницы бы́вше а҆пⷭ҇лѡмъ , бг҃о мꙋ́дрїи сла́внїи , болѣ́зньми и҆ бдѣ́нїи , цр҃ко́вныхъ люде́й пред̾ста́тели .

=сла́ва . Р=евни́телю и҆лїѝ , и҆ мѡѷсе́ю бг҃о ви́дцꙋ , воз̾ревнова́вше ѻ҆ц҃ы бг҃ови́дцы , є҆ресе́мъ нача́льники посрами́сте .

=и҆ ны́нѣ , боⷢ҇ . Ꙗ҆́=кѡ цр҃цꙋ всѣ́хъ цр҃ѧ ро́ждьшꙋю , прїиди́те вѣ́рнїи всѝ , согла́с нѡ со а҆́гг҃лѡмъ бл҃гослове́ннꙋю почте́м̾ .

=пѣ́снь , ѕ҃ . і҆рмо́съ . Р=и́зꙋ ми пода́ждь свѣ́тлꙋ , ѡ҆дѣѧ́исѧ свѣ́томъ ꙗ҆́кѡ ри́ зою , многомлⷭ҇тиве хрⷭ҇тѐ бж҃е на́шъ .

~Цр҃ко́внꙋю сла́вꙋ ᲂу҆краси́сте ѻ҆ц҃ы бла же́ннїи , бжⷭ҇твеными ва́шими велѣ́нїи , и҆ є҆́реси и҆з̾ ко́рене и҆зсꙋши́ли є҆стѐ .

~Ꙗ҆́кѡ свѣти́ла бл҃гоче́стїѧ велѣ́нїи добро́тою , воз̾сїѧ́ли є҆стѐ во всю̀ тва́рь ᲂу҆че́ньми сла́внїи , помрачи́вше є҆́реси сло́вомъ бж҃їимъ .

=сла́ва . В=мѣ́стѡ ѻ҆рꙋ́жїѧ , ѧ҆зы́къ и҆ сло́ во взе́мше прпⷣбнїи , и҆ чюжда́ѧ ѿсѣ́кли є҆стѐ ᲂу҆че́нїѧ всѧ̀ , и҆ и҆з̾ѧсни́ли є҆стѐ трⷪ҇цꙋ всѣ́мъ ꙗ҆́вственнѡ .

=и҆ ны́нѣ , боⷢ҇ . Р=оди́сѧ ѿ дв҃ы , и҆ ми́ръ просвѣти́лъ є҆сѝ хрⷭ҇тѐ бж҃е . и҆ менѐ ѿ прегрѣше́нїй мои́хъ и҆зба́ви , ꙗ҆́кѡ чл҃ко лю́бецъ , и҆ ᲂу҆пра́ви живо́тъ мо́й , молю́ тѧ .

=конда́к̾ . гла́съ , и҃ . Ꙗ҆́=кѡ добродѣ́телемъ ᲂу҆чи́телїе , и҆ є҆ра́рхѡмъ ᲂу҆краше́нїе , цр҃кви пою́щи ва́съ сла́витъ , мл҃твами ва́шими , пода́йте чтꙋ́щымъ ва́съ любо́ вїю , добродѣ́телемъ и҆справле́нїе , и҆ соб ла́зном̾ и҆збавле́нїе , ꙗ҆́кѡ непобѣди́ми .

=и҆́косъ . Р=ѣ́ки бл҃гоче́стїѧ ꙗ҆́вльшесѧ , ᲂу҆че́нїй ва́шихъ стрꙋѧ́ми , всю̀ зе́млю напои́вше ꙗ҆́кѡ ст҃лїе бжⷭ҇твенїи , и҆ чюде́с̾ тꙋ́чами скве́рны ѡ҆мы́вше , и҆ пи́щный пото́къ досто́йнѡ наслѣ́дивше . тѣ́мже соше́дшесѧ бл҃гоче́стнѡ ва́съ почита́ем̾ , пѣ́сньми дне́сь , и҆ вѣ́рно вопїе́мъ ва́мъ , моли́те хрⷭ҇та̀ бг҃а непреста́ннѡ ѡ҆ всѣ́хъ на́съ , ꙗ҆́кѡ непобѣди́ми .

=пѣ́снь , з҃ . і҆рмо́съ . Ѡ҆=снова́выи зе́млю в̾ нача́тцѣ , и҆ нб҃са̀ сло́вомъ ᲂу҆тверже́й , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

~И҆́же и҆́стинныѧ ст҃ли бжⷭ҇твены , ста́дꙋ своемꙋ̀ па́стыри показа́выи , бл҃госло ве́нъ бг҃ъ ѻ҆ц҃ъ на́шихъ .

~И҆́же страсте́мъ погаси́сте пла́мень , и҆ дш҃ѧ бл҃гочести́выхъ бжⷭ҇твено ѡ҆роси́сте , вопїю́щихъ , блгⷭ҇ве́нъ бг҃ъ ѻ҆ц҃ъ на́шихъ .

=сла́ва . В=оз̾держа́нїемъ и҆ бдѣ́нїемъ , и҆ вѣ́рою и҆́стинною трꙋ́ждьшесѧ ст҃лїе , по мина́йте всѣ́хъ на́съ .

=и҆ нн҃ѣ , боⷢ҇ . И҆́=же на́съ ра́ди рожде́исѧ ѿ дв҃ы , и҆ ѿ врага̀ и҆зба́ви ми́ръ , бл҃госло ве́нъ бг҃ъ ѻ҆ц҃ъ на́шихъ .

=пѣ́снь , и҃ . і҆рмо́съ . П=роѧвле́ннагѡ на горѣ̀ ст҃ѣ́й , и҆ въ кꙋпинѣ̀ ѻ҆́гненнѣй , дв҃ческꙋю мѡѷсе́ѡви та́йнꙋ ꙗ҆́вльшагѡ , гдⷭ҇а по́йте и҆ превозноси́те є҆гѡ̀ во́ вѣки .

~Мѡѷсе́ю подо́бѧщесѧ ѻ҆ц҃ы , на́ горꙋ без̾стра́стїѧ превзыдо́сте , во́ мракъ ра зꙋ́мныи , и҆ бл҃года́тныи прїѧ́сте зако́н̾ ст҃ли . тѣ́мъ воспѣва́емъ хрⷭ҇та̀ во́ вѣки .

~Лю́ди хрⷭ҇то́вы ᲂу҆па́сше прпⷣбнїи , є҆гѵ́пет скїѧ льстѝ ѿбѣ́гше , и҆ вавилѡ́на стра стна́гѡ и҆збѣ́гли є҆стѐ , сїѡ́на вы́шнѧго ѡ҆брѣ́тше жили́ще во всѧ̀ вѣ́ки .

=сла́ва . Ꙗ҆́=кѡ мѵ́ром̾ пома́завшесѧ бж҃їи ст҃лїе , є҆́же в̾ сло́вѣ и҆ дѣ́лѣ бл҃гоче́стїѧ , сщ҃еннодѣ́йствꙋете бжⷭ҇твенаѧ сщ҃е́ннїи . тѣ́мже трⷪ҇цꙋ во є҆ди́номъ сꙋществѣ̀ пое́те во всѧ̀ вѣ́ки .

=и҆ нн҃ѣ , боⷢ҇ . В=се́льшагосѧ во́ чрево ст҃ы́ѧ дв҃ы , и҆ всѣ́мъ стра́шнѡ па́че сло́ва , ве́тхаго а҆да́ма ѡ҆бно́вльша , гдⷭ҇а по́йте , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмоⷭ҇ . П=роѧвле́нное на горѣ̀ законода́вцꙋ , ѻ҆гне́мъ и҆ кꙋпино́ю , ржⷭ҇тво̀ при́снѡ дв҃ыѧ . в̾ на́ше вѣ́рныхъ спасе́нїе , пѣ́сньми немо́лчными вели ча́емъ .

~И҆́же без̾стра́стїем̾ и҆ вѣ́рою , наде́ждею и҆ любо́вїю , словеса̀ на́мъ живота̀ вѣ́чнаго показа́вше премꙋ́дрїи ст҃лїе , помоли́те сѧ спасти́сѧ дш҃а́мъ на́шимъ .

~Жезло́мъ дх҃а ст҃а́гѡ , ꙗ҆́кѡ ᲂу҆па́сшихъ лю́ди , и҆ ѿ бж҃їѧ цр҃кве ѿгна́вшихъ є҆́ре си бг҃обо́рныхъ , ст҃лїе всечⷭ҇тні́и . тѣ́мже ва́съ пѣ́сньми восхвалѧ́емъ .

=сла́ва . Ꙗ҆́=кѡ цр҃ко́внаѧ свѣти́ла ст҃ли , в̾ пѣ́снѣхъ и҆ пѣ́нїихъ почита́емъ всѝ немо́лчнѡ , ра́кꙋ моще́й ва́шихъ бла же́ннїи ѻ҆ц҃ы , досто́йнѡ велича́юще .

=и҆ ны́нѣ , боⷢ҇ . Р=а́дꙋисѧ при́снѡ живо́т ныи и҆сто́чниче нетлѣ́нїѧ . ра́дꙋйсѧ все свѣ́тлыи сл҃нца ѻ҆́блаче . ра́дꙋйсѧ коле сни́це всемꙋ̀ бжⷭ҇твꙋ̀ . ра́дꙋйсѧ ковче́же ѡ҆сщ҃е́нїѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ и҆́же во ст҃ы́хъ ѻ҆ц҃ъ на́шихъ =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

