<document xmlns="http://www.ponomar.net/culiturgical">
<p>Н<red>а ма́лой па́вечернице, въ нлⷣю ст҃ы́ѧ трⷪ҇цы.</red> К<red>ано́нъ, ст҃о́мꙋ дх҃ꙋ. гла́съ, а҃. пѣ́снь, а҃. і҆рмо́съ. Л</red>ю́ты рабо́ты и҆збы́в̾ і҆и҃ль, и҆ непроходи́мое про́йде ꙗ҆́кѡ по́ сꙋхꙋ. врага̀ зрѧ̀ потоплѧ́ема, пѣ́снь в̾ весе́лїи пое́тъ бг҃ꙋ, чюдотворѧ́щемꙋ мы́шцею высо́кою, ꙗ҆́кѡ просла́висѧ.</p>

<p><red>запѣ́въ: С</red>ла́ва тебѣ̀ бж҃е на́шъ, сла́ва тебѣ̀ <red>[покло́н̾].</red></p>

<p><red>Б</red>жⷭ҇твеныи д́ш҃е ст҃ы́и, и҆́же всѣ́мъ раздава́ѧи дарова́нїѧ, и҆ всѧ̀ творѧ̀ во́лею, вдохни́ ми свѣтоно́сное твоѐ дарова́нїе, ꙗ҆́кѡ да сла́влю тѧ со ѻ҆ц҃е́мъ и҆ сн҃омъ совокꙋплѧ́ема.</p>

<p><red>И҆́</red>же нбⷭ҇нымъ си́ламъ ст҃остнагѡ дохно ве́нїѧ твоегѡ̀ бл҃года́ть да́выи ᲂу҆тѣ́ши телю, моегѡ̀ смы́сла скве́рнꙋ и҆счи́стив̾, ст҃ости твоеѧ̀ покажѝ и҆спо́лнена.</p>

<p><red>сла́ва. И҆</red>сто́чниче жи́зни вѣ́рꙋемыи, и҆ стрꙋѝ бжⷭ҇твеныѧ бл҃гости, дш҃е бж҃їи ст҃ы́и, ᲂу҆́мъ мо́й ᲂу҆мерщве́ныи ѡ҆живо творѝ, и҆ твои́мъ дѣ́йствомъ воскр҃сѝ, пѣ́ти твою̀ бл҃гость.</p>

<p><red>и҆ ны́нѣ, боⷢ҇. Х</red>ра́мъ дв҃о бы́вши бж҃їи, наше́ствїемъ дх҃а содѣ́тельною си́лою є҆гѡ̀, си́лꙋ да́рꙋѧ роже́ственꙋ бл҃года́т наѧ. ра́дꙋисѧ ꙗ҆́же родила̀ є҆сѝ пло́тїю сло́во без̾нача́льное.</p>

<p><red>пѣ́снь, г҃. і҆рмо́съ. П</red>ервовѣ́чномꙋ ѿ ѻ҆ц҃а рожде́нꙋ нетлѣ́ннѡ сн҃ꙋ, и҆ въ послѣ́д нѧѧ ѿ дв҃ы, воплоще́нꙋ без̾ сѣ́мене, хрⷭ҇тꙋ̀ бг҃ꙋ возопїе́мъ, воз̾дви́гнꙋвыи ро́гъ на́шъ ст҃ъ є҆сѝ гдⷭ҇и.</p>

<p><red>И҆</red>мѣ́ѧ по є҆стествꙋ̀, хотѣ́нїѧ си́лꙋ сто́чнꙋ, нбⷭ҇ныѧ преми́рны, ꙗ҆́кѡ бг҃ъ со блюда́ѧ, дх҃ъ ст҃ы́и непреста́ннѡ ᲂу҆чи́тъ вопи́ти, ст҃ъ є҆сѝ гдⷭ҇и.</p>

<p><red>Х</red>вала́ми немо́лчными, ѡ҆блиста́вшꙋю бл҃года́ть дх҃а, бг҃огла́сныхъ а҆пⷭ҇лъ в̾ дыха́ нїи бꙋ́рнѣ, согла́снѡ сла́вимъ со беспло́ тными ли́ки вопїю́ще, ст҃ъ є҆сѝ гдⷭ҇и.</p>

<p><red>сла́ва. Е҆</red>ди́нꙋ вла́сть, и҆ бжⷭ҇тво̀ є҆ди́но и҆ си́лꙋ, є҆ди́но нача́ло и҆ црⷭ҇тво ст҃ы́ѧ трⷪ҇цы, мꙋ́дрствꙋюще вопїе́мъ, въ три ст҃ѣ́мъ гла́сѣ, вопїю́ще ст҃ъ є҆сѝ гдⷭ҇и.</p>

<p><red>и҆ ны́нѣ, боⷢ҇. К</red>олесни́це носѧ́щаѧ, и҆ свѣ́тлое пребыва́лище всечи́стаѧ, херꙋ ви́мъ вы́шши сꙋ́щи, бг҃а бо на́ рꙋкꙋ носи́вши. тѣ́мже ти всѝ воспѣва́емъ чⷭ҇таѧ, ра́дꙋисѧ всебл҃же́ннаѧ.</p>

<p><red>пѣ́снь, д҃. і҆рмо́съ. Ж</red>е́ѕлъ и҆з̾ ко́рене і҆єссе́ѡва, и҆ цвѣ́тъ ѿ негѡ̀ хрⷭ҇тѐ ѿ дв҃ы прозѧ́блъ є҆сѝ, и҆з̾ горы̀ хва́льныѧ при сѣ́нныѧ ча́сты прїи́де вопло́щьсѧ, ѿ без̾мꙋ́жныѧ беспло́тныи бг҃ъ, сла́ва си́лѣ твое́й гдⷭ҇и.</p>

<p><red>В</red>ели́каѧ да́рꙋѧ на́мъ дх҃ъ всест҃ы́и, на а҆пⷭ҇лы на́йде ꙗ҆́кѡ бжⷭ҇твенъ, ꙗ҆́кѡ бл҃гъ, ꙗ҆́кѡ и҆сполнѧ́ѧ всѧ́ческаѧ, ꙗ҆́кѡ бг҃о творѧ̀, ꙗ҆́кѡ ѡ҆сщ҃а́ѧ, ꙗ҆́кѡ всѣ́мъ тво ри́теленъ влⷣчески и҆ самовла́стенъ.</p>

<p><red>Н</red>а прⷭ҇то́лѣ хрⷭ҇тѐ ѻ҆те́ческомъ сѣдѧ́и, низ̾посла́лъ є҆сѝ ᲂу҆ченико́мъ твои́мъ ᲂу҆тѣ́шителѧ ꙗ҆́коже ѡ҆бѣща́лсѧ є҆сѝ сп҃се, ꙗ҆́кѡ бг҃а грѧдꙋ́ща. посыла́ѧ же ꙗ҆́кѡ нечю́жа, ꙗ҆́кѡ всѣ́хъ содѣ́телѧ, и҆́же и҆з̾ ѻ҆ц҃а и҆з̾ходѧ́ща.</p>

<p><red>сла́ва. Г</red>л҃ати ꙗ҆зы́ки пррⷪ҇къ бꙋ́дꙋщаѧ, наꙋчѝ дх҃ъ дре́вле всест҃ы́и, ꙗ҆зы́ки же и҆ премꙋ́дрыхъ а҆пⷭ҇лъ вѣща́етъ, вели́чїѧ бж҃їѧ во́ гласѣ дыха́нїѧ бꙋ́рнѣйша, ны́нѣ сꙋ́щественѣ сбыва́емѡ.</p>

<p><red>и҆ ны́нѣ, боⷢ҇. В</red>рата̀ ᲂу҆́мнагѡ свѣ́та и҆ме нꙋ́емъ тебѐ бг҃омт҃и, и҆́миже вни́де к̾ на́мъ хрⷭ҇то́съ, красе́нъ ꙗ҆ви́сѧ блиста́нь ми бжⷭ҇тва̀, въ пло́тьстѣ ѡ҆дѣѧ́нїи покрове́нъ, неви́димь ꙗ҆́кѡ бг҃ъ, ны́нѣ же по на́съ ви́димь.</p>

<p><red>пѣ́снь, є҃. і҆рмо́съ. Б</red>г҃ъ сы́и ми́ра, ѻ҆ц҃ъ щедро́тамъ, вели́каго совѣ́та ти а҆́гг҃ла, ми́ръ подава́юща, посла́лъ є҆сѝ на́мъ. тѣ́мъ бг҃оразꙋ́мїѧ к̾ свѣ́тꙋ наставлѧ́е ми, ѿ́ нощи ᲂу҆́тренююще, славосло́вим̾ тѧ̀ чл҃колю́бче.</p>

<p><red>И҆́</red>же дх҃ъ премꙋ́дрости и҆ стра́ха бж҃їѧ, и҆́стины и҆ совѣ́та и҆ ра́зꙋма ми́ръ пода ва́ѧи, всели́сѧ в̾ ны̀, ꙗ҆́кѡ да ѡ҆ст҃и́в шесѧ твои́мъ вселе́нїемъ, и҆́з̾ нощи ᲂу҆́тренююще славосло́вим̾ тѧ чл҃колю́бче.</p>

<p><red>И҆́</red>же всѧ̀ содержа́и, и҆ всѣ́мъ сы́и гдⷭ҇ь, и҆́же тва́рь соблюда́ѧи непа́даемꙋ, по да́ждь свѧтьбꙋ̀ на́мъ и҆ просвѣще́нїе, ꙗ҆́кѡ да насы́тившесѧ твоегѡ̀ свѣтода́ тельства, и҆́з̾ нощи ᲂу҆́тренююще славо сло́вимъ тѧ чл҃колю́бче.</p>

<p><red>сла́ва. И҆́</red>же дре́вле зако́нъ начерта́выи мѡѷсе́ю, но́вагѡ завѣ́та повелѣ́нїѧ и҆ зако́нъ бл҃года́ти и҆злага́етъ ꙗ҆́снѡ, во а҆пⷭ҇льскихъ срⷣца́хъ написа́въ, бжⷭ҇твеныи ᲂу҆тѣ́шитель прише́д̾, ꙗ҆́кѡ чл҃колю́бецъ.</p>

<p><red>и҆ ны́нѣ, боⷢ҇. К</red>лѧ́твꙋ є҆́ввинꙋ всѣ́хъ мт҃ре, твои́мъ ржⷭ҇тво́мъ дв҃о ᲂу҆праздни́ ла є҆сѝ, ми́рꙋ бл҃гослове́нїе восїѧ́вши хрⷭ҇та̀. тѣ́мже ра́дꙋющесѧ, ᲂу҆сты̀ и҆ нра́ вомъ бцⷣꙋ вои́стинꙋ тѧ̀ и҆сповѣ́дающе блажи́мъ.</p>

<p><red>пѣ́снь, ѕ҃. і҆рмо́съ. О</red>у҆тро́ба і҆ѡ́нꙋ мла де́нца невредѝ, морскі́и ѕвѣ́рь, і҆а́кѡва прїѧ́тъ. въ дв҃цꙋ ᲂу҆́бѡ все́льсѧ сло́во, и҆ пло́ть прїи́мъ, про́йде сохранѝ неи҆стлѣ́ ннꙋ. и҆́же бо непострада̀ и҆стлѣ́нїѧ, ро́ждьшꙋю сохранѝ неврежде́ннꙋ.</p>

<p><red>Т</red>вои́мъ ᲂу҆ченико́мъ и҆сполнѧ́ѧ ѡ҆бѣща́ нїе, дх҃а хрⷭ҇тѐ си́мъ посла́лъ є҆сѝ, дѣ́й ство вели́кихъ чюде́съ да́рꙋюща, и҆ ꙗ҆зы́ ки ѻ҆гнезра́чныѧ да́рствꙋюща, да твое гѡ̀ позна́нїѧ ꙗ҆зы́къ стада̀ и҆спо́лнѧтъ.</p>

<p><red>П</red>рїидѝ к̾ на́мъ д́ш҃е ст҃ы́и, прича́стники твоеѧ̀ содѣва́ѧ ст҃ости, и҆ свѣ́та невече́р нѧгѡ, и҆ бжⷭ҇твеныѧ жи́зни, и҆ бл҃гоꙋ ха́ннѣйшагѡ раздаѧ́нїѧ. ты́ бо рѣка̀ бжⷭ҇тва̀, и҆з̾ ѻ҆ц҃а сн҃омъ и҆сходѧ́щїи.</p>

<p><red>сла́ва. С</red>пасѝ ᲂу҆тѣ́шителю, и҆́же вѣ́рнѡ пою́щихъ бг҃олѣ́пное прише́ствїе твоѐ, сн҃омъ и҆сходѧ́щїи, и҆ ѡ҆чи́сти ѿ всѧ́кїѧ скве́рны, ꙗ҆́кѡ бл҃гоꙋтро́бенъ, и҆ покажѝ досто́йныхъ твоегѡ̀ ѡ҆сїѧ́нїѧ, и҆ свѣ́ томъ твои́мъ бг҃ови́днѣйшимъ, сотво рѝ ѧ҆̀ нескве́рнена зерца́ла.</p>

<p><red>и҆ нн҃ѣ, боⷢ҇. В</red>сѧ́къ ли́къ проро́ческїи, ѿ́ бг҃а та́йнѡ ᲂу҆чи́мъ. пред̾ви́дѧ та́инство неи҆зрече́ннагѡ и҆ бжⷭ҇твенагѡ воплоще́ нїѧ, бг҃а сло́ва и҆з̾ тебѐ дв҃о мт҃и возвѣ ща́ше. ты́ бо и҆́стиннѣйшїи и҆ дре́внїи свѣ́тъ ꙗ҆ви́ла є҆сѝ.</p>

<p><red>пѣ́снь, з҃. і҆рмо́съ. Ѻ҆́</red>троцы во бл҃зѣ́й вѣ́рѣ воспита́ни, нечести́ва велѣ́нїѧ не бре́гше, ѻ҆́гненнагѡ преще́нїѧ не ᲂу҆боѧ́ шасѧ. но посредѝ пла́мене стоѧ́ще поѧ́хꙋ, ѻ҆ц҃е́мъ бг҃ъ блгⷭ҇ве́нъ є҆сѝ.</p>

<p><red>Н</red>ы́нѣ ѡ҆бѣтова́нїѧ пред̾ᲂу҆законе́нїе хрⷭ҇то́во и҆спо́лнисѧ, раз̾дѣле́нїѧ бо ꙗ҆зы́ кѡмъ, дх҃а прише́ствїе показа̀ ᲂу҆чени ко́мъ. ѡ҆блиста́вшее ѿ трⷪ҇цы є҆ди́наго пребжⷭ҇твенагѡ.</p>

<p><red>Д</red>ре́вле ᲂу҆́бѡ раздѣли́сѧ согла́сїе ꙗ҆зы́ кѡвъ без̾слове́сно, ны́нѣ же ко є҆ди́но мꙋ сложе́нїю ꙗ҆́вѣ собра́шасѧ. самодѣ́й ствꙋющꙋ чⷭ҇тно́мꙋ и҆ бжⷭ҇твеномꙋ дх҃ꙋ, ѿ трⷪ҇цы пребжⷭ҇твеныѧ є҆ди́номꙋ.</p>

<p><red>сла́ва. С</red>вы́ше носи́мꙋ дохнове́нїю ст҃а́ гѡ дх҃а, вели́чїѧ бж҃їѧ пресла́внѡ вѣща́ хꙋ, а҆пⷭ҇ли хрⷭ҇то́вы. согла́снѡ пою́ще, и҆́же ѻ҆ц҃е́мъ бж҃е бл҃гослове́нъ є҆сѝ.</p>

<p><red>и҆ нн҃ѣ, боⷢ҇. Ѻ҆́</red>бразъ твоегѡ̀ ржⷭ҇тва̀, трїѐ ѻ҆́троцы в̾ пещѝ показа́ша, ꙗ҆́кѡ бо пребы́ша ѻ҆гне́мъ невреди́ми. сохрани́сѧ чиста̀, прїе́мши во́ чревѣ ѻ҆́гнь нестер пи́мыи, и҆́же ѻ҆ц҃е́мъ бг҃а бл҃гослове́наго.</p>

<p><red>пѣ́снь, и҃. і҆рмо́съ. Ч</red>ю́до преве́лїе, росода́ вицꙋ воѡ҆бразѝ пе́щь ѻ҆́бразомъ. ꙗ҆́же бо прїѧ́тъ не ѡ҆палѝ ю҆́ныхъ, та́коже и҆ ѻ҆́гнь бжⷭ҇твенныи дв҃ꙋ, ю҆́же про́йде чи́стꙋ. тѣ́мъ пою́ще возопїе́мъ, да бла гослови́тъ тва́рь всѧ́каѧ гдⷭ҇а, и҆ превоз но́ситъ є҆гѡ̀ во́ вѣки.</p>

<p><red>С</red>т҃ы́и дш҃е происходѧ́и ѿ́ бг҃а ѻ҆ц҃а, ст҃ость всѣ́мъ пода́ждь и҆́же в̾тѧ̀ вѣ́рꙋю щымъ. ст҃ъ и҆ пода́теленъ чл҃кѡмъ ст҃ости, ты̀ є҆сѝ. тѣ́мже воспѣва́юще взыва́емъ, да блгⷭ҇ви́тъ тва́рь всѧ́каѧ гдⷭ҇а, и҆ превозно́ситъ є҆гѡ̀ во́ вѣки.</p>

<p><red>Д</red>ае́ши пода́тельнѣ ꙗ҆́кѡ бл҃годѣ́тель да́ръ бл҃гости, тебѐ пою́щымъ ᲂу҆тѣ́ши телю. бл҃ги́хъ бо пода́теленъ є҆сѝ, и҆ бл҃гости пꙋчи́на. тѣ́мже тѧ хва́лѧще воспѣва́емъ, да бл҃гослови́тъ тва́рь всѧ́о каѧ гдⷭ҇а, и҆ превозно́ситъ є҆гѡ̀ во́ вѣки.</p>

<p><red>сла́ва.  И҆́</red>стиненъ  животвори́въ  є҆́сть дх҃ъ, самодви́жимъ самовла́стенъ, раз дѣлѧ́ѧ ꙗ҆́коже хо́щетъ даро́въ раздаѧ́ нїѧ, самовлады́ченъ, самоповели́те ленъ, без̾нача́ленъ. є҆мꙋ́же нн҃ѣ покла нѧ́ющесѧ воспѣва́емъ, да бл҃гослови́тъ тва́рь всѧ́каѧ гдⷭ҇а, и҆ превозно́ситъ є҆гѡ̀ во́ вѣки.</p>

<p><red>и҆ ны́нѣ, боⷢ҇. К</red>то̀ твоемꙋ̀ премно́же ствꙋ бл҃гоꙋтро́бїѧ недиви́тсѧ, без̾нача́ льне сло́ве, на́съ ра́ди ѡ҆бнища́лъ є҆сѝ бога́тъ сы́и, и҆ во́ чрево дв҃ы ст҃ы́ѧ всели́сѧ. тѣ́мже воспѣва́юще взыва́ем̾, да бл҃гослови́тъ тва́рь всѧ́каѧ гдⷭ҇а, и҆ превозно́ситъ є҆гѡ̀ во́ вѣки.</p>

<p><red>пѣ́снь, ѳ҃. і҆рмо́съ. Р</red>а́дꙋйсѧ дв҃ственнаѧ похвало̀, ра́дꙋйсѧ мт҃и пречⷭ҇таѧ, ю҆́же всѧ̀ тва́рь бжⷭ҇твенными пѣ́сньми вели ча́емъ.</p>

<p><red>С</red>ѐ к̾ на́мъ ᲂу҆тѣ́шителѧ дрꙋга́гѡ низ̾ посла́лъ є҆сѝ, є҆диносꙋ́щна тебѣ̀ сло́ве, и҆ ѻ҆ц҃ꙋ твоемꙋ̀ сопрⷭ҇то́льна.</p>

<p><red>С</red>пасѝ ѿ и҆скꙋше́нїи ᲂу҆тѣ́шителю є҆ди номꙋ́дрствꙋющихъ тѧ, и҆ славосло́вѧ щихъ твоѐ превѣ́чное бытїѐ.</p>

<p><red>сла́ва. П</red>рїидѝ къ на́мъ ᲂу҆тѣ́шителю, твоегѡ̀ ᲂу҆тѣше́нїѧ насыща́ѧи, сла́вою твое́ю неи҆з̾рече́нною бг҃осло́вѧщихъ.</p>

<p><red>и҆ ны́нѣ, боⷢ҇. Н</red>евѣ́сто бж҃їѧ всенепоро́ч наѧ, и҆́же почита́ющихъ тѧ досто́йнѡ, и҆зба́ви ѿ и҆скꙋше́нїи мл҃твами сѝ.</p>

<p><red>задосто́йник̾: Р</red>а́дꙋйсѧ дв҃ственнаѧ пох вало̀, ра́дꙋйсѧ мт҃и пречⷭ҇таѧ, ю҆́же всѧ̀ тва́рь бжⷭ҇твенными пѣ́сньми вели ча́емъ <red>[покло́н̾ до землѝ].</red></p>

<p><red>трⷭ҇то́е, и҆ по ѻ҆́ч҃е на́шъ. Г</red>дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ, а҆ми́нь <red>[покло́н̾].</red></p>

<p><red>конда́къ: Е҆</red>гда̀ соше́дъ ꙗ҆зы́ки размѣсѝ, раздѣлѧ́ше плѣмена̀ вы́шнїи. є҆гда́ же ѻ҆́гненныѧ ꙗ҆зы́ки раздаѧ̀, в̾ совокꙋпле́ нїе всѧ̀ призва̀, є҆диногла́снѡ сла́вити всест҃ы́и дх҃ъ.</p>

<p><red>Г</red>дⷭ҇и поми́лꙋй, <red>м҃. И҆́</red>же на всѧ́ко ...</p>

<p><red>в̾ концѣ̀ па́вечерницы ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ тѝ мт҃ре, и҆ прпⷣныхъ и҆ бг҃оно́сныхъ ѻ҆ц҃ъ на́шихъ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>