<document xmlns="http://www.ponomar.net/culiturgical">
<p>Т<red>ропа́рь, крⷭ҇тꙋ̀. гла́съ, а҃.</red></p>

<p><red>С</red>пасѝ гдⷭ҇и лю́ди своѧ̀, и҆ бл҃гословѝ до стоѧ́нїе своѐ, побѣ́ды держа́ве росси́й стѣй на сопроти́вныѧ да́рꙋй, и҆ своѧ̀ сохранѧ́ѧ крⷭ҇то́мъ лю́ди <red>[два́жды].</red></p>

<p><red>сла́ва, и҆ ны́нѣ, то́йже.</red></p>

<p>К<red>ано́нъ, честно́мꙋ и҆ животворѧ́щемꙋ крⷭ҇тꙋ̀. гла́съ, д҃. пѣ́снь, а҃. і҆рмоⷭ҇. Ѿ</red>ве́рзꙋ ᲂу҆ста̀ моѧ̀, и҆ напо́лнѧтсѧ дх҃а, и҆ сло́во ѿры́гнꙋ цр҃цѣ мт҃ри, и҆ ꙗ҆влю́сѧ свѣ́тлѡ торжествꙋ́ѧ, и҆ воспою̀ ра́дꙋѧсѧ тоѧ̀ чюдеса̀.</p>

<p><red>запѣ́въ: С</red>ла́ва гдⷭ҇и крⷭ҇тꙋ̀ твоемꙋ̀ честно́мꙋ <red>[покло́н̾].</red></p>

<p><red>К</red>рⷭ҇те всеси́льне, а҆пⷭ҇лѡмъ похвала̀, прпⷣбнымъ ᲂу҆тверже́нїе, и҆ вѣ́рнымъ зна́менїе. і҆єра́рхѡмъ и҆ мч҃нкѡмъ сла́ ва, побѣ́да и҆ ᲂу҆тверже́нїе всѣ́мъ хва́лѧщымъ  тѧ.</p>

<p><red>К</red>рⷭ҇те всечⷭ҇тны́и, четвероконе́чнаѧ си́ла, а҆пⷭ҇лѡмъ бл҃голѣ́пїе, и҆ мч҃нкѡмъ крѣ́ пость, немощны́мъ здра́вїе показа́сѧ, ме́ртвымъ воскрⷭ҇нїе, па́дающымъ воз дви́женїе.</p>

<p><red>сла́ва. К</red>рⷭ҇те ты́ ми си́ла бꙋ́ди, крѣ́пость и҆ держа́ва, и҆зба́витель и҆ пред̾ра́тникъ, на борю́щыѧ мѧ̀ щи́тъ и҆ храни́тель, побѣ́да и҆ ᲂу҆тверже́нїе моѐ, прⷭ҇нѡ соблю да́ющи  мѧ̀  и҆  покрыва́ющи.</p>

<p><red>и҆ ны́нѣ, боⷢ҇. Н</red>а крⷭ҇тѣ̀, всенепоро́чнаѧ, своегѡ̀ сн҃а ꙗ҆́кѡ ᲂу҆зрѣ̀, ѻ҆рꙋ́жїе ско́рб ное ᲂу҆тро́бꙋ твою̀ растерза̀, и҆ воскли ца́ла є҆сѝ рыда́ющи в̾ болѣ́зни, но а҆́бїе просла́вила  є҆сѝ  крⷭ҇та̀  си́лꙋ.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀, си́лою чⷭ҇тна́гѡ крⷭ҇та̀ твоегѡ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣга́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Т</red>воѧ̀ пѣвцы̀ бцⷣе, жи вы́и нетлѣ́нїѧ и҆сто́чниче, ли́къ себѣ̀ совокꙋ́пльши дх҃о́венъ ᲂу҆твердѝ, и҆ в̾ бжⷭ҇твеннѣй ти сла́вѣ, вѣнце́мъ сла́вы сподо́би.</p>

<p><red>К</red>рⷭ҇те прпⷣбнымъ ѻ҆рꙋ́жїе, ѻ҆бою́дныи ме́чь хрⷭ҇то́въ, вѣ́рнымъ ᲂу҆добре́нїе, болѧ́щымъ и҆сцѣле́нїе и҆ застꙋпле́нїе, и҆ воздви́женїе  ᲂу҆ме́ршымъ  всече́стне.</p>

<p><red>К</red>рⷭ҇те ѻ҆снова́нїе бл҃гоче́стїѧ, бѣсо́мъ показа́сѧ гꙋби́тель, и҆ цр҃квамъ бл҃го лѣ́пїе, нечести́вымъ поги́бель, враго́мъ посрамле́нїе  въ  дн҃ь  сꙋ́дныи.</p>

<p><red>сла́ва. К</red>рⷭ҇те живоно́сныи, ты́ ми бꙋ́ди крѣ́пость, и҆ побѣ́да и҆ щи́тъ и҆ стѣна̀ нера́тꙋема, бѣсо́мъ ѿгна́нїе, и҆ помы сло́мъ погаше́нїе, и҆ ᲂу҆ма̀ моегѡ̀ сохране́нїе.</p>

<p><red>и҆ ны́нѣ, боⷢ҇. Р</red>аспѧ́тїе поно́сное дв҃о влⷣчце, тво́й сн҃ъ претерпѣ́лъ є҆́сть, и҆ сме́рть неподо́бнꙋю, но вознесе́сѧ, низ̾ ве́рже проти́вныѧ вра́жїѧ си́лы, ꙗ҆́кѡ без̾сме́ртенъ.</p>

<p><red>сѣда́ленъ. гла́съ, и҃. П</red>роначерта́ше та́й нѡ дре́вле времене́мъ, і҆сꙋ́съ на́ввинъ крⷭ҇та̀ ѻ҆́бразъ. ꙗ҆́коже рꙋ́цѣ прострѐ крⷭ҇то ѡ҆бра́знѡ сп҃се мо́й, и҆ ста̀ со́лнечное тече́нїе, до́ньдеже врагѝ погꙋбѝ проти́ вѧщыѧсѧ тебѣ̀ бг҃ꙋ. тѣ́мже за́йде на крⷭ҇тѣ́ тѧ зрѧ̀, и҆ до́лѣ держа́вꙋ сме́рти разори́въ,  и҆  а҆́да  свѧза́лъ  є҆сѝ.</p>

<p><red>пѣ́снь, д҃. і҆рмо́съ. С</red>ѣдѧ́и во сла́вѣ, на прⷭ҇то́лѣ бжⷭ҇твеннѣ, на ѻ҆́блацѣ ле́гцѣ, прїи́де і҆с҃ъ пребжⷭ҇твеныи, ѿ пречⷭ҇тыѧ дв҃ы, спасе́ же вопїю́щыѧ, сла́ва хрⷭ҇тѐ си́лѣ  твое́й.</p>

<p><red>Ч</red>етвероконе́чныи сы́и ми́ръ, и҆ ꙗ҆́кѡ трїѡбою́дный ме́чь, нача́ла тмѣ̀ сѣче́ ши, на́ми воѡбража́емъ, крⷭ҇те ѻ҆рꙋ́жїе вели́кое хрⷭ҇то́во, и҆ непобѣди́мое побѣ ди́тельство  всеси́льное.</p>

<p><red>Т</red>воѧ̀ высота̀ живоно́сне крⷭ҇тѐ, воздꙋ́ шнагѡ кнѧ́зѧ бїе́тъ, и҆ глꙋбина̀ всеѧ̀ бе́здны закала́етъ ѕмі́ѧ, широтꙋ̀ па́ки воѡбража́етъ, низ̾лага́ѧ мирска́гѡ кнѧ́зѧ,  крѣ́постїю  твое́ю.</p>

<p><red>сла́ва. В</red>ознесе́сѧ сопривле́клъ є҆сѝ па́д шыѧсѧ, воздви́глъ є҆сѝ є҆стество̀ зем но́е, престо́лꙋ бж҃їю спросла́вилсѧ є҆сѝ. крⷭ҇те высото̀ вели́каѧ, мїрскі́и мо́сте, дш҃ꙋ мою̀ ѿ страсте́й глꙋбины̀ вознесѝ вско́рѣ.</p>

<p><red>и҆ ны́нѣ, боⷢ҇. К</red>рⷭ҇тоѡбра́знѡ пречⷭ҇таѧ ѻ҆трокови́це бцⷣе, дла́ни своѝ распросте́ рши, ко и҆́же на крⷭ҇тѣ̀ воздви́женомꙋ, и҆ моли́твы дв҃о ны́нѣ принесѝ, за всѣ́хъ вѣ́рнѡ  молѧ́щихсѧ  тебѣ̀.</p>

<p><red>пѣ́снь, є҃. і҆рмо́съ. О</red>у҆диви́шасѧ всѧ́че скаѧ, ѡ҆ бжⷭ҇твеннѣй сла́вѣ твое́й, ты́ бо браконеи҆скꙋси́маѧ дв҃це, прїѧ́тъ во ᲂу҆тро́бѣ надовсѣ́ми сꙋ́щагѡ бг҃а, и҆ родила̀ є҆сѝ без̾лѣ́тнагѡ сн҃а, всѣ́мъ воспѣва́ющымъ  тѧ̀  ми́ръ  подава́юща.</p>

<p><red>К</red>рⷭ҇те нбⷭ҇наѧ лѣ́ствице ст҃ы́ни. степе́ немъ наста́вниче, хрⷭ҇то́ва высота̀ и҆ сла́ ва є҆сѝ, бж҃їи ѻ҆́бразъ назнамена́теленъ ми́рꙋ, неви́димомꙋ же и҆ ви́димомꙋ є҆диноче́стнѣ.</p>

<p><red>К</red>рⷭ҇те ѻ҆́бразе неиспи́саныи си́лою, ѡ҆сщ҃е́нїе вода́мъ, ѡ҆чище́нїе воздꙋ́хꙋ. ѡ҆сщ҃е́нїе и҆ просвѣще́нїе всѧ́комꙋ, мꙋ́же ства зна́менїе, и҆ хрⷭ҇то́въ ски́петръ не прело́жныи, проти́вныѧ въ зе́млю попира́ѧ.</p>

<p><red>сла́ва. К</red>рⷭ҇те всеси́льне, ѕлочести́выѧ низложѝ врагѝ, ненави́дѧщыѧ и҆ хꙋ́лѧ щыѧ тѧ безꙋ́мнѡ, ꙗ҆зы́ки попалѝ, и҆ ᲂу҆гасѝ шата́нїѧ и҆́хъ. ѽ крⷭ҇те всест҃ы́и и҆ хрⷭ҇тоно́сныи, сохранѝ на́съ держа́вою свое́ю.</p>

<p><red>и҆ ны́нѣ, боⷢ҇. В</red>сѣ́хъ цр҃це влⷣчце, ски́пе тромъ ржⷭ҇тва̀ твоегѡ̀, разрꙋшѝ дв҃це воста́нїе, хꙋ́лѧщих̾ крⷭ҇тнꙋю си́лꙋ. да́ждь крѣ́пость и҆ ѡ҆чище́нїе, побѣ́дꙋ и҆ по́мощь  странѣ̀  на́шей.</p>

<p><red>пѣ́снь, ѕ҃. і҆рмо́съ. Б</red>жⷭ҇твеное сѐ и҆ все чⷭ҇тно́е соверша́юще пра́зднество, бг҃омꙋ́ дрїи бж҃їѧ мт҃ре, прїиди́те рꙋка́ми во спле́щемъ, ѿ неѧ̀ ро́ждьшагосѧ вѣ́рою сла́вѧще.</p>

<p><red>К</red>рⷭ҇тъ всѣ́мъ воскрⷭ҇нїе. крⷭ҇тъ па́дшымъ и҆справле́нїе, страсте́мъ ᲂу҆мерщве́нїе, и҆ пло́ти пригвожде́нїе. крⷭ҇тъ дꙋша́мъ сла́ва  и҆  свѣ́тъ  вѣ́чныи.</p>

<p><red>К</red>рⷭ҇тъ враго́мъ гꙋби́тель, крⷭ҇тъ ѕлочести́ вымъ ꙗ҆́зва и҆ плѣне́нїе, и҆ вѣ́рнымъ держа́ва, бл҃гочести́вымъ храни́тель, и҆ бѣсо́мъ  ѿгони́тель.</p>

<p><red>сла́ва. К</red>рⷭ҇тъ страсте́мъ па́гꙋба. крⷭ҇тъ помысло́мъ ѿгна́нїе. крⷭ҇тъ сокрꙋше́нїе ꙗ҆зы́ческо и҆скꙋси́телно, и҆ дꙋховѡ́мъ показа́сѧ  лови́тельство.</p>

<p><red>и҆ ны́нѣ. К</red>рⷭ҇тъ воздви́жетсѧ, и҆ па́да ютъ дꙋхо́въ воздꙋ́шныхъ чи́нове. крⷭ҇тъ снизхо́дитъ, и҆ нечести́вїи всѝ ᲂу҆жаса́ю тсѧ, ꙗ҆́ко мо́лнїю ви́дѧще крⷭ҇тнꙋю си́лꙋ.</p>

<p><red>конда́къ. гла́съ, д҃. В</red>ознесы́исѧ на́ крⷭ҇тъ во́лею, тезоимени́томꙋ ны́нѣ гра́дꙋ твоемꙋ̀, щедро́ты твоѧ̀ да́рꙋй хрⷭ҇тѐ бж҃е. воз̾веселѝ си́лою свое́ю, держа́вꙋ россі́йскꙋю, побѣ́ды даѧ̀ є҆́й на сопо ста́ты, посо́бїе и҆мꙋ́ще твоѐ ѻ҆рꙋ́жїе ми́рꙋ,  непобѣди́мꙋю  побѣ́дꙋ.</p>

<p><red>и҆́косъ. И҆́</red>же до тре́тїѧгѡ небесѐ восхи ще́нъ бы́сть въ ра́й, и҆ глаго́лы ᲂу҆слы́ шавъ бжⷭ҇твеныѧ неи҆зрече́нныѧ, и҆́хже не лѣ́ть є҆́сть ꙗ҆зы́ки чл҃ческими гл҃ати. что̀ къ гала́томъ пи́шетъ, ꙗ҆́кѡ рачи́ телем̾ писа́нїю, прочто́сте и҆ разꙋмѣ́сте, мнѣ̀ речѐ не бꙋ́ди хвали́тисѧ то́кмѡ ѡ҆ крⷭ҇тѣ̀ гдⷭ҇ни, на не́мже страда́въ, ᲂу҆бѝ стра́сти. тогѡ̀ ᲂу҆́бѡ и҆ мы̀ и҆звѣ́стнѡ держи́мсѧ, крⷭ҇та̀ гдⷭ҇нѧ похвалы̀ всѣ́хъ. є҆́сть бо на́мъ спасе́нїе сїѐ дре́во, ѻ҆рꙋ́жїе ми́рꙋ непобѣди́маѧ побѣ́да.</p>

<p><red>пѣ́снь, з҃. і҆рмо́съ. Н</red>епослꙋжи́ша тва́ри бг҃омꙋ́дрїи па́че зижди́телѧ, но ѻ҆́гнен ное преще́нїе, мꙋ́жески попра́вше ра́до вахꙋсѧ пою́ще, препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ.</p>

<p><red>Н</red>ераздѣ́лнꙋю трⷪ҇цꙋ и҆ неслїѧ́ннꙋю, є҆сте ство̀ є҆ди́ньствомъ бг҃осло́вимъ, ѻ҆ц҃а нерожде́на, и҆ рожде́на сн҃а, и҆ ст҃а́гѡ и҆сходи́телнаго бжⷭ҇твенаго дх҃а пѣ́сньми пою́ще, бл҃гослове́нъ бг҃ъ ѻ҆ц҃ъ на́шихъ.</p>

<p><red>Н</red>езаходи́телными мо́лнїѧми твои́ми трисоста́вне, на́ши ѡ҆зарѝ ᲂу҆́мныѧ ѻ҆́чи, добро́тꙋ твою̀ трисвѣ́тнѣ пресꙋ́ществе нꙋю зрѣ́ти. ꙗ҆́же чл҃кѡм̾ недовѣ́домаѧ, и҆  непристꙋ́пнаѧ  а҆́гг҃лѡмъ.</p>

<p><red>сла́ва. Л</red>ꙋча́ми свѣ́та твоегѡ̀, па́дшꙋю мѝ дш҃ꙋ возведѝ ѿ глꙋбины̀, бл҃гі́и бж҃е препѣ́тыи и҆ всеси́лныи, попо́лзшꙋюсѧ ѿ́ свѣта бл҃года́тнагѡ, и҆ во тмꙋ̀ воглꙋ́ бльшꙋюсѧ.</p>

<p><red>и҆ ны́нѣ, боⷢ҇. К</red>рⷭ҇тоѡбра́знѡ просте́рши рꙋ́цѣ чⷭ҇таѧ, къ распросте́ршемꙋ своѝ рꙋ́цѣ на́ древѣ крⷭ҇тнѣмъ, и҆ возне́сшꙋ є҆стество̀ на́ше, и҆ ᲂу҆мертви́вшемꙋ вра же́бныѧ полкѝ, молѧ́щи непреста́й.</p>

<p><red>пѣ́снь, и҃. і҆рмо́съ. Ѻ҆́</red>троки бл҃гочести́ выѧ в̾ пещѝ, ржⷭ҇тво̀ бг҃оро́диче спасло̀ є҆́сть. тогда̀ ᲂу҆́бо ѡ҆бразꙋ́емо, ны́нѣ же дѣ́йствꙋемо, вселе́ннꙋю всю̀ воз̾дви́же пѣ́ти, гдⷭ҇а воспѣва́йте дѣ́ла, и҆ превоз носи́те  є҆гѡ̀  во́  вѣки.</p>

<p><red>В</red>ысота̀ хрⷭ҇то́выхъ страсте́й, и҆ лꙋ́къ и҆ ѻ҆рꙋ́жїе и҆ ме́чь. ѻ҆рꙋ́жїе непосты́дное, и҆ си́ла непобѣди́маѧ, хрⷭ҇то́во под̾но́жїе, и҆ побѣди́тельство на врагѝ, зна́менїе црⷭ҇твїѧ, ски́петро вѣ́рныхъ, показа́сѧ крⷭ҇те  побѣдоно́сне.</p>

<p><red>В</red>оздви́глъ є҆сѝ на́ше па́дшее є҆стество̀, хрⷭ҇то́мъ распе́ншимсѧ, и҆ совоста́вивъ, высота̀ бжⷭ҇твенаѧ, глꙋбина̀ неи҆з̾гл҃ан наѧ, хрⷭ҇то́во ты̀ є҆сѝ зна́менїе крⷭ҇те пребога́те, и҆ широта̀ без̾мѣ́рнаѧ, и҆ зна́менїе непости́жимыѧ трⷪ҇цы, жиз ноно́сче.</p>

<p><red>сла́ва. О</red>у҆стна́ми, дш҃е́ю же и҆ срⷣцемъ крⷭ҇тъ гдⷭ҇нь цѣлꙋ́юще, прїидѣ́те ны́нѣ вознесе́мъ всѝ и҆ возвели́чим̾. и҆ покло нѧ́ющесѧ рце́мъ в̾кꙋ́пѣ пѣ́снь пречⷭ҇тꙋю вопїю́ще, ра́дꙋисѧ вели́кое бога́тьство крⷭ҇те, цр҃ко́вное ᲂу҆краше́нїе.</p>

<p><red>и҆ ны́нѣ. Д</red>ре́во жи́зни и҆ спасе́нїѧ. дре́ во без̾сме́ртїѧ, дре́во ра́зꙋма. дре́во три любе́зно, нетлѣ́нно и҆ неизнꙋрѧ́емо, крⷭ҇тъ трисоста́вныи, чⷭ҇тно́е дре́во. трⷪ҇цы бо но́ситъ трисоста́вныѧ ѻ҆́бразъ.</p>

<p><red>пѣ́снь, ѳ҃. і҆рмо́съ. В</red>сѧ́къ зе́менъ, да взыгра́етсѧ дх҃омъ просвѣща́емъ. да ликовствꙋ́етъ же, беспло́тныхъ ᲂу҆мо́въ є҆стество̀, почита́ѧ ст҃о́е торжество̀ бж҃їѧ мт҃ре. и҆ да пое́тъ, ра́дꙋисѧ пре бл҃же́ннаѧ,  бцⷣе  чⷭ҇таѧ  прⷭ҇нѡ  дв҃о.</p>

<p><red>К</red>то̀ слы́шана сотвори́тъ, ꙗ҆́коже пи́шетъ дѣ́йствїѧ твоѧ̀ мїролюбе́зныи крⷭ҇те, си́лы и҆ чюдеса̀, и҆ ᲂу҆ме́ршымъ воста́нїе. и҆ ми́ръ ве́сь совозне́слъ є҆сѝ, вознесы́исѧ  къ  бг҃ꙋ  многожела́емыи.</p>

<p><red>О</red>у҆тверже́нїе вѣ́рнымъ, крⷭ҇тъ требл҃же́н ныи, зна́менїе и҆ похвала̀, дре́во всеси́ лное. крⷭ҇тъ хрⷭ҇то́въ вели́кїи и҆ соверше́ ныи, а҆пⷭ҇лѡмъ похвала̀, прпⷣбнымъ ᲂу҆тверже́нїе, и҆ мч҃нкѡмъ крѣ́пость и҆ держа́ва, цр҃е́мъ побѣ́да и҆ похвала̀.</p>

<p><red>сла́ва. Р</red>а́дꙋисѧ крⷭ҇те, ѻ҆́бразе неѡпи́сан ныи, и҆ многоимени́тыи, дре́во требога́ тное, стра́шно же и҆ всебл҃же́нно. ра́дꙋи сѧ крⷭ҇те всест҃ы́и и҆ всеси́лныи. ра́дꙋисѧ храни́телю жи́зни на́шеѧ, гдⷭ҇нь крⷭ҇те многопѣ́тыи.</p>

<p><red>и҆ ны́нѣ, боⷢ҇. К</red>рⷭ҇те честны́и, храни́тель дш҃и и҆ тѣ́лꙋ бꙋ́ди ми, ѻ҆́бразом̾ свои́м̾ бѣ́сы низлага́ѧ, врагѝ ѿгонѧ́ѧ, стрⷭ҇ти ᲂу҆пражнѧ́ѧ, и҆ бл҃гослове́нїе да́рꙋѧ ми, и҆ жи́знь и҆ си́лꙋ, содѣ́йствїемъ ст҃а́гѡ дх҃а, и҆ честны́ми пречⷭ҇тыѧ молба́ми.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ тѝ мт҃ре, си́лою честна́го и҆ животворѧ́щагѡ крⷭ҇та̀, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ  и҆  чл҃колю́бецъ.</p>

</document>