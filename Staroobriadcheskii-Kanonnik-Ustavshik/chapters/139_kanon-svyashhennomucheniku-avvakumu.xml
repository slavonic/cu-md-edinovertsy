<document xmlns="http://www.ponomar.net/culiturgical">
<p>Т<red>ропа́рь, сщ҃енномч҃нкꙋ а҆вва́кꙋмꙋ.</red></p>

<p><red>Ꙗ҆́</red>кѡ а҆пⷭ҇лѡмъ подо́бниче, и҆ сщ҃е́нни кѡмъ наста́вниче, и҆ ꙗ҆́кѡ пꙋтеводи́те лю заблꙋ́ждьшимъ и҆ па́стырю до́брыи, положи́выи дш҃ꙋ свою̀ ѡ҆ спасе́нїи слове́с ныхъ ѻ҆ве́цъ хрⷭ҇то́выхъ, моли́сѧ ѡ҆ на́съ є҆ди́номꙋ чл҃колю́бцꙋ бг҃ꙋ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же бл҃гослове́нꙋю нарекі́и мт҃рь себѣ̀, прїи́де на́ стрⷭ҇ть во́ лею свое́ю, восїѧ́въ на крⷭ҇тѣ̀, взыска́ти хотѧ̀ а҆да́ма. гл҃ѧ а҆́гг҃лѡмъ, сра́дꙋйте мисѧ, ꙗ҆́кѡ ѡ҆брѣ́тесѧ и҆зги́бшаѧ дра́х ма. и҆́же всѧ̀ мꙋ́дрѣ ᲂу҆стро́ивыи, гдⷭ҇и сла́ва  тебѣ̀.</p>

<p>К<red>ано́нъ, гла́съ, є҃. пѣ́снь, а҃. і҆рмо́съ. К</red>онѧ̀ и҆ вса́дники в̾ мо́ри чермнѣ́мъ, сокрꙋша́ѧ и҆ бра́ни мы́шцею высо́кою, хрⷭ҇то́съ и҆стрѧ́слъ є҆́сть, і҆и҃лѧ же спасѐ, побѣ́днꙋю пѣ́снь пою́ща.</p>

<p><red>запѣ́въ: С</red>т҃ы́и сщ҃енномч҃нче и҆ и҆спо вѣ́дниче а҆вва́кꙋме, молѝ бг҃а ѡ҆ на́съ <red>[покло́н̾].</red></p>

<p><red>А҆</red>вва́кꙋма вели́кагѡ страстоте́рпца, трꙋды̀ и҆ по́двиги ка́кѡ воз̾могꙋ̀ во спѣ́ти недосто́йныи а҆́зъ, но дерза́ю на сїѐ, надѣ́ѧсѧ хрⷭ҇тѐ, на твою̀ всеси́лнꙋю по́мощь.</p>

<p><red>В</red>еселѧ́тсѧ нб҃са̀, и҆ ра́дꙋетсѧ землѧ̀ в̾ па́мѧть и҆сповѣ́дника гдⷭ҇нѧ, побѣди́в шагѡ проти́вныѧ без̾мѣ́рною любо́вїю к̾бг҃ꙋ, и҆ мꙋче́нїемъ ра́ди сла́вы є҆гѡ̀.</p>

<p><red>сла́ва. В</red>оз̾люби́лъ є҆сѝ и҆́з̾млада хрⷭ҇та̀ бг҃а, є҆го́же за́повѣди соблюда́ѧ, спа́слъ є҆сѝ дще́рь вдови́цы ѿ наси́льства болѧ́ рина, нещадѧ̀ живота̀ своегѡ̀, а҆вва́кꙋ ме  бл҃годерзнове́нне.</p>

<p><red>и҆ ны́нѣ, боⷢ҇. С</red>н҃ъ бж҃їи сн҃ъ чл҃ческїи бы́сть тобо́ю прест҃а́ѧ, да на́съ, сыно́въ чл҃ческихъ сотвори́тъ сн҃ы бж҃їѧ по бл҃го да́ти, тѣ́мже тѧ̀ с̾ любо́вїю славосло́ вимъ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и сщ҃енномꙋ́чениче и҆ и҆сповѣ́дниче а҆вва́кꙋме, ꙗ҆́кѡ всѝ по́ бз҃ѣ к̾ тебѣ̀ при бѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмоⷭ҇. О</red>у҆тверже́и ни наче́мъ же зе́млю повелѣ́нїемъ сѝ, и҆ распро странѝ не ѡ҆держи́мꙋю тѧготꙋ̀, на не дви́жимомъ хрⷭ҇тѐ ка́мени заповѣде́й тѝ, цр҃ковь свою̀ ᲂу҆твердѝ, є҆ди́не бл҃же и҆ чл҃колю́бче.</p>

<p><red>А҆́</red>гньцꙋ бж҃їю, взе́млющемꙋ грѣхѝ ми́ра подо́бѧсѧ, ꙗ҆́кѡ а҆́гнецъ в̾ же́ртвꙋ при несѣ́сѧ ст҃е, жи́въ сожже́нъ ѿ ѕлочес ти́выхъ вѣ́ры ра́ди и҆ любвѐ хрⷭ҇тїѧ́нскїѧ.</p>

<p><red>К</red>аѧ̀ темни́ца не и҆мѣ̀ тебѐ ᲂу҆́зника, каѧ́ ли ѻ҆́бласть не и҆мѣ̀ тебѐ бл҃говѣ́ стника, ѿ за́пада бо до восто́ка, и҆ ѿ восто́ка до за́пада прехожда́ше, ᲂу҆тве ржа́ѧ вѣ́рныхъ.</p>

<p><red>сла́ва. О</red>у҆́мъ ѻ҆́гненныи и҆мѣ́ѧ, сщ҃енно мч҃нче, попали́лъ є҆сѝ те́рнїе є҆ресе́й ᲂу҆че́ нїи правосла́вными, и҆ чюдесы̀ пресла́в ными, и҆ житїе́мъ вои́стинꙋ бг҃оꙋго́д нымъ.</p>

<p><red>и҆ ны́нѣ, боⷢ҇. В</red>ъ чю́ждꙋю є҆гѵ́петскꙋю странꙋ̀ и҆збѣ́гшаѧ с̾ пред̾вѣ́чнымъ мла де́нцемъ ѿ и҆́рода, бцⷣе, сохранѝ и҆збѣ́г шихъ ѿ ѕлы́хъ гони́телей, покрыва́ѧ и҆́хъ покро́вомъ млⷭ҇ти своеѧ̀.</p>

<p><red>сѣда́лен̾. глаⷭ҇, в҃. М</red>ч҃нче добропобѣ́дне, а҆вва́кꙋме премꙋ́дре, ѡ҆бличи́выи ко́зни сопоста́та, ꙗ҆́снѡ и҆сповѣ́давыи трⷪ҇цꙋ не раздѣ́льнꙋю, ѿ напа́стей на́съ и҆зба́ви.</p>

<p><red>сла́ва, и҆ ны́нѣ, боⷢ҇. Б</red>жⷭ҇твеное прорече́ нїе, є҆́же сѣ́мѧ жены̀ сотре́тъ главꙋ̀ ѕмі́ѧ, и҆спо́лнисѧ на тебѐ прⷭ҇нѡ дв҃о, воплоти́выисѧ бо ѿ тебѐ без̾ мꙋ́жеска гѡ сѣ́мени, хрⷭ҇то́съ сотрѣ̀ главꙋ̀ ѕлона ча́льнагѡ ѕмі́ѧ, и҆ спасѐ ро́дъ чл҃ческїи ѿ прароди́тельнагѡ грѣха̀.</p>

<p><red>пѣ́снь, д҃. і҆рмо́съ. Б</red>жⷭ҇твенное твоѐ ра зꙋмѣ́въ смотре́нїе, дивѧ́сѧ а҆вва́кꙋмъ хрⷭ҇тѐ трѣ́петнѡ вопїѧ́ше тѝ, на спасе́ нїе лю́демъ сѝ, спастѝ бл҃гі́ѧ своѧ̀ прише́лъ є҆сѝ.</p>

<p><red>М</red>ы́сль свою̀ впери́въ к̾ бг҃ꙋ, и҆ ѡ҆чи́стив̾ дш҃ꙋ ѿ ти́ны грѣхо́вныѧ, ꙗ҆ви́лсѧ є҆сѝ сосꙋ́дъ бл҃года́ти бж҃їѧ, сщ҃енномч҃нче, моли́сѧ, да не ꙗ҆ви́мсѧ сосꙋ́ды гнѣ́ва бж҃їѧ.</p>

<p><red>А҆́</red>ще и҆ преда́ша тѧ̀ є҆ретицы̀ ѡ҆ѕлоблѣ́ нїѧмъ с̾ лю́тымъ, но не поколѣба́ша дх҃а твоегѡ̀ си́лꙋ, дх҃а бо ст҃а́гѡ и҆спо́л ненъ бы́лъ є҆сѝ ѡ҆би́льно.</p>

<p><red>сла́ва. С</red>ла́витъ тѧ̀ всѧ̀ рꙋ́с̾скаѧ страна̀, и҆ вѣ́рнїи тобо́ю ᲂу҆крѣплѧ́ютсѧ, цр҃кви́ же бж҃їѧ весели́тсѧ, а҆вва́кꙋме, просла влѧ́ѧ твоѧ̀ страда́нїѧ без̾чи́сленнаѧ.</p>

<p><red>и҆ ны́нѣ, боⷢ҇. Ч</red>ю́до ди́вное, ꙗ҆́кѡ носѧ́и всю̀ тва́рь рꙋко́ю свое́ю, рꙋка́ма дв҃ыѧ носи́мъ ꙗ҆ви́сѧ ꙗ҆́кѡ младе́нецъ, да спа се́тъ чл҃ка, младе́нствꙋюща грѣхо́мъ.</p>

<p><red>пѣ́снь, є҃. і҆рмо́съ. Ѡ҆</red>дѣѧ́исѧ свѣ́томъ ꙗ҆́кѡ ри́зою, к̾ тебѣ̀ ᲂу҆́треннюю, и҆ тебѣ̀ вопїю̀, дш҃ꙋ мою̀ просвѣтѝ ѡ҆мра́чнꙋю хрⷭ҇тѐ, ꙗ҆́кѡ млрⷭ҇дъ.</p>

<p><red>Л</red>ю́ди и҆ скоты̀ и҆сцѣлѧ́ше, и҆ бѣ́сы про гонѧ́ше, чюдеса̀ мно́га сотворѧ́ѧ въ сла́вꙋ хрⷭ҇та̀ бг҃а на́шегѡ ꙗ҆́кѡ слꙋжи́тель є҆гѡ̀ и҆ ᲂу҆го́дникъ вели́кїи.</p>

<p><red>А҆</red>пⷭ҇льскими трꙋды̀ и҆ по́двиги ᲂу҆краси́ лсѧ є҆сѝ, и҆ ꙗ҆зы́къ бг҃огла́сенъ стѧжа́лъ є҆сѝ, сщ҃енномч҃нче а҆вва́кꙋме, бл҃гоче́стїѧ свѣ́томъ просвѣща́ше лю́ди.</p>

<p><red>сла́ва. В</red>иті́йства сꙋемꙋ́дренныхъ посра ми́лъ простото́ю слове́съ, чюдесы̀ бжⷭ҇тве ными и҆ моли́твою бг҃опрїѧ́тною, є҆ю́же и҆ ны́нѣ сохранѝ на́съ ѿ всѣ́хъ и҆скꙋше́ нїй.</p>

<p><red>и҆ ны́нѣ, боⷢ҇. В</red>сѧ̀ ꙗ҆́же на тебѐ бы́вшаѧ та́инства непости́жима сꙋ́ть, пре́жде бо ржⷭ҇тва̀ дв҃а, и҆ в̾ ржⷭ҇твѣ̀ дв҃а, и҆ по ржⷭ҇твѣ̀ па́ки дв҃ою пребыва́еши, мт҃и хрⷭ҇та̀ бг҃а.</p>

<p><red>пѣ́снь, ѕ҃. і҆рмо́съ. В</red>олнѧ́щеесѧ бꙋ́рею дш҃етлѣ́нною, влⷣко хрⷭ҇тѐ, стрⷭ҇те́й мои́хъ мо́ре ᲂу҆кротѝ, и҆ и҆з̾ тлѝ воз̾веди́ мѧ, ꙗ҆́кѡ млрⷭ҇дъ.</p>

<p><red>И҆</red> восто́къ да́льнїи, и҆ сѣ́веръ хла́дныи, и҆ всѧ̀ рꙋ́с̾скаѧ страна̀ ѡ҆ст҃и́шасѧ стопа́ ми но́гъ твои́хъ, ѡ҆бте́клъ бо є҆сѝ а҆пⷭ҇льски зе́млю, просвѣща́ѧ лю́ди свѣ́ томъ є҆ѵⷢ҇а́лїѧ.</p>

<p><red>Т</red>ѧ̀ сла́вѧтъ ст҃ли со і҆єре́и, и҆ ве́сь со бо́ръ бл҃гочести́выхъ, въ животѣ́ бо сїѧ́лъ є҆сѝ чюдесы̀ преди́вными, и҆ ны́нѣ не ѡ҆ставлѧ́еши на́съ свое́ю по́мощїю.</p>

<p><red>сла́ва. Е҆</red>ѵⷢ҇а́льскою простото́ю и҆ ст҃остїю крѣ́пкѡ ѡ҆гради́всѧ, а҆вва́кꙋме, и҆ на нече́стїе ѡ҆полчи́всѧ, крѣ́пость є҆ресе́й низ̾ве́ргъ, тве́рдыи проповѣ́дникъ ꙗ҆ви́сѧ.</p>

<p><red>и҆ ны́нѣ, боⷢ҇. Х</red>ода́таицꙋ приво́димъ ти мт҃рь твою̀, хрⷭ҇тѐ, воз̾зрѝ млⷭ҇тивымъ сѝ ѻ҆́комъ на достоѧ́нїе своѐ, и҆ сохранѝ на́съ ѿ стра́ха и҆ бѣ́дствїй грѧдꙋ́щихъ на вселе́ннꙋю.</p>

<p><red>конда́к̾. гла́съ, д҃. Б</red>г҃одх҃нове́нагѡ и҆спо вѣ́дника а҆вва́кꙋма, претерпѣ́вшагѡ мꙋ́ки лю́тыѧ, и҆ жи́ва сожже́ннагѡ, прїѧ́лъ є҆сѝ гдⷭ҇и, ꙗ҆́кѡ же́ртвꙋ непоро́ чнꙋ, є҆ди́нъ сы́и прославлѧ́ѧи ст҃ы́хъ свои́хъ.</p>

<p><red>и҆́косъ. Ѡ҆</red>зарѝ ѡ҆мраче́нїе ᲂу҆ма̀ моегѡ̀ хрⷭ҇тѐ, ꙗ҆́кѡ да дерзнове́ннѡ ѿве́рзꙋ ᲂу҆ста̀ воспѣ́ти трꙋды̀ и҆ страда́нїѧ сщ҃ен номч҃нка твоегѡ̀, є҆го́же подвиго́мъ и҆ терпѣ́нїю ᲂу҆диви́шасѧ ви́димаѧ же съ неви́димыми, защища́ше бо ѡ҆би́ди мыхъ ѿ рꙋкѝ ѡ҆би́дѧщихъ, небоѧ́сѧ лица̀ си́льныхъ, и҆ и҆скоренѧ́ше ꙗ҆зы́че скїѧ ѡ҆бы́чаи и҆ кощꙋ́ны, ѡ҆блича́ше є҆́реси и҆ ᲂу҆твержа́ше правосла́вїе, и҆ пре терпѣ́въ ᲂу҆́зы, темни́цы, бїе́нїѧ, ра́ны, гла́дъ, и҆ мра́зъ, и҆ сме́рть во пла́мени ѻ҆́гненнемъ, и҆ просла́вилъ є҆сѝ є҆гѡ̀ по все́й землѝ, є҆ди́нъ сы́и прославлѧ́ѧи ст҃ы́хъ свои́хъ.</p>

<p><red>пѣ́снь, з҃. і҆рмоⷭ҇. П</red>ревозноси́мыи ѻ҆ц҃е́м̾ гдⷭ҇ь, пла́мень ᲂу҆гаси́въ, дѣ́ти же про хлади́лъ є҆́сть, є҆диногла́снѡ пою́ща, бж҃е бл҃гослове́нъ є҆сѝ.</p>

<p><red>В</red>ъ странѣ̀ си́бирстѣй многолѣ́тнѡ стра́нствꙋѧ в̾ полкꙋ̀ воєво́ды свирѣ́па гѡ, терпѣ́лъ є҆сѝ гла́дъ и҆ мра́зъ и҆ и҆стѧза́нїѧ мно́гаѧ за пра́вдꙋ бжⷭ҇тве нꙋю, поѧ̀, бж҃е, бл҃гослове́нъ є҆сѝ.</p>

<p><red>Е҆</red>рети́ческаѧ ѡ҆полче́нїѧ и҆ ко́зни бѣсо́ вскїѧ сокрꙋши́лъ є҆сѝ си́лою крⷭ҇тною и҆ мч҃нческими по́двиги, и҆ ꙗ҆ви́сѧ неѡ҆бо ри́маѧ крѣ́пость цр҃кви хрⷭ҇то́вы.</p>

<p><red>сла́ва. Р</red>е́вностїю и҆ любо́вїю бж҃їею под виза́емъ, ѡ҆блича́ше ѕлодѣ́йства бо лѧ́ръ и҆ воєво́дъ, защища́ѧ непови́н ныхъ, ꙗ҆́кѡ ѡ҆би́димымъ застꙋ́пникъ и҆ ни́щымъ помо́щникъ.</p>

<p><red>и҆ ны́нѣ, боⷢ҇. Д</red>а посра́мѧтсѧ не и҆сповѣ́ дꙋющїи тѧ и҆́стиннꙋю бцⷣꙋ, и҆ да веселѧ́ тсѧ всѝ вѣ́рнїи, и҆мꙋ́ще тѧ моли́твен ницꙋ неꙋсы́пнꙋю ко хрⷭ҇тꙋ̀ бг҃ꙋ.</p>

<p><red>пѣ́снь, и҃. і҆рмо́съ. Т</red>ебѣ̀ вседѣ́телю въ пещѝ ѻ҆́троцы, всеми́рныи ли́къ соста́ вльше поѧ́хꙋ, дѣ́ла всѧ́каѧ гдⷭ҇а по́йте, и҆ превозноси́те є҆гѡ̀ во́ вѣки.</p>

<p><red>Н</red>а сꙋди́ще непра́веднемъ дерзнове́нно защища́ше преда́нїѧ а҆пⷭ҇льскїѧ, є҆́же не терпѧ́ще ѿстꙋ́пницы и҆згна́шѧ тѧ въ заточе́нїе, и҆ во ѻ҆гнѝ сожго́ша.</p>

<p><red>И҆</red> даꙋ́рскаѧ страна̀, и҆ гра́дъ сто́льныи москва̀, и҆ сиби́рскаѧ тайга̀, и҆ пово́лж скїѧ вѣ́си, и҆ ѻ҆́бласти мо́рѧ стꙋде́нагѡ и҆мѧ́хꙋ тѧ па́стырѧ и҆ ᲂу҆чи́телѧ, и҆ наста́вника на пꙋ́ть спасе́нїѧ.</p>

<p><red>сла́ва. И҆</red>зво́лилъ є҆сѝ примѣта́тисѧ въ цр҃кви бж҃їи, не́же соѡ҆бща́тисѧ со ѿстꙋ́пники, и҆́же с̾сыла́хꙋ тѧ и҆ на восто́къ и҆ на сѣ́веръ, жесто́це и҆стѧзꙋ́ю ще, и҆сповѣ́дниче а҆вва́кꙋме.</p>

<p><red>и҆ ны́нѣ, боⷢ҇. О</red>у҆молѝ сн҃а своегѡ̀ хрⷭ҇та̀ бг҃а на́шегѡ просвѣти́ти ѡ҆держи́мыхъ тмо́ю невѣ́рїѧ, ᲂу҆тверди́ти правосла́вїе и҆ спастѝ дш҃ѧ на́шѧ.</p>

<p><red>пѣ́снь, ѳ҃. і҆рмо́съ. І҆</red>са́їе ликꙋ́й, дв҃аѧ бо и҆мѣ̀ во́ чревѣ, и҆ породѝ сн҃а є҆мманꙋ́ ила, бг҃а же и҆ чл҃ка, восто́къ и҆́мѧ є҆мꙋ̀. є҆го́же велича́юще, тебѐ дв҃о ᲂу҆бл҃жа́емъ.</p>

<p><red>В</red>о́лю бж҃їю и҆сполнѧ́ѧ прⷭ҇нѡ, ѱало́мски гл҃алъ є҆сѝ пра́вдꙋ и҆ пред̾ царѝ небоѧ́з неннѡ, ꙗ҆́кѡ і҆єре́й и҆́стинныи, тогѡ̀ ра́ди жи́ва сожго́ша тѧ̀.</p>

<p><red>С</red>т҃ꙋ́ю трⷪ҇цꙋ є҆диносꙋ́щнꙋю и҆сповѣ́далъ є҆сѝ ꙗ҆́снѡ, ꙗ҆́кѡ словесы̀, та́кѡ и҆ писа́ нїи, є҆́й же покланѧ́ющесѧ <red>[покло́н̾],</red> тѧ̀ сщ҃енномч҃нче ᲂу҆блажа́емъ.</p>

<p><red>сла́ва. И҆</red>стни́лъ є҆сѝ ꙗ҆́кѡ и҆споли́нъ є҆рети́ческаѧ ѡ҆полче́нїѧ, и҆ попра́лъ є҆сѝ ко́зни вра́жїѧ нога́ма трꙋдо́въ и҆ по́двигъ мч҃нческихъ, и҆ мо́лишисѧ ѡ҆ всѣ́хъ тѧ вѣ́рнѡ ᲂу҆блажа́ющихъ.</p>

<p><red>и҆ ны́нѣ, боⷢ҇. П</red>ред̾ста́тельнице тѣ́плаѧ, хода́таицѣ неꙋсы́пнаѧ, бцⷣе млрⷭ҇даѧ, моли́сѧ ѡ҆ на́съ гдⷭ҇ви со ст҃ы́мъ и҆сповѣ́ дникомъ а҆вва́кꙋмомъ, є҆го́же сла́вѧ пѣ́снь скончава́ю.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ сщ҃енномч҃нка и҆ и҆сповѣ́дника а҆вва́кꙋ ма, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>