Т=ропа́рь , бг҃оѧвле́нїю гдⷭ҇ню . гла́съ , а҃ .=

~Во і҆ѡрда́нѣ кр҃ща́ющꙋтисѧ гдⷭ҇и , трⷪ҇ческое ꙗ҆ви́сѧ поклонѧ́нїе , роди́телевъ бо гла́съ свидѣ́тельствоваше тѝ , возлю́бленнаго тѧ сн҃а и҆менꙋ́ѧ . и҆ дх҃ъ в̾ видѣ́нїи голꙋ би́нѣ , и҆звѣ́ствоваше словесѝ ᲂу҆тверже́ нїе . ꙗ҆вле́исѧ хрⷭ҇тѐ бж҃е , и҆ мі́ръ просвѣ ще́и сла́ва тебѣ̀ =[два́жды].=

=сла́ва , и҆ ны́нѣ , то́йже .=

К=ано́нъ , бг҃оѧвле́нїю гдⷭ҇а бг҃а и҆ сп҃са на́шегѡ і҆с҃а хрⷭ҇та̀ . гла́съ , в҃ . пѣ́снь , а҃ . і҆рмо́съ . Г=лꙋбинѣ̀ ѿкры́лъ є҆́сть дно̀ , и҆ по́сꙋхꙋ свои́х̾ и҆зво́дит̾ . в̾не́й погрꙋ́жь сопроти́вныѧ , крѣ́пкїи во бранѣ́хъ гдⷭ҇ь , ꙗ҆́кѡ просла́висѧ .

=запѣ́въ : С=ла́ва гдⷭ҇и бг҃оѧвле́нїю твоемꙋ̀ =[покло́н̾].=

~А҆да́ма и҆стлѣ́вшагѡ ѡ҆бновлѧ́етъ вода́ ми і҆ѡрда́нскими , и҆ ѕмїе́мъ главы̀ гнѣ здѧ́щымсѧ сокрꙋша́етъ , цр҃ь вѣкѡ́мъ гдⷭ҇ь , ꙗ҆́кѡ просла́висѧ .

~Ѻ҆гне́мъ бжⷭ҇тва̀ невеще́ственымъ , въ пло́ть веще́ственꙋ ѡ҆дѣ́ѧвсѧ . і҆ѡрда́н скою ѡ҆блага́етсѧ водо́ю , воплоще́исѧ ѿ дв҃ы гдⷭ҇ь , ꙗ҆́кѡ просла́висѧ .

~Скве́рнꙋ ѿмыва́ѧ чл҃кѡмъ , си́ми ѡ҆чи́ щьсѧ во і҆ѡрда́нѣ . и҆́мже восхотѣ́въ ᲂу҆подо́бисѧ , и҆́же бѧ́ше пребы́въ . сꙋ́щыѧ во тмѣ̀ просвѣща́етъ гдⷭ҇ь , ꙗ҆́кѡ просла́ висѧ .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . К=рѣ́пость даѧ́й цр҃ю на́шемꙋ гдⷭ҇ь , и҆ ро́гъ хрⷭ҇та̀ своегѡ̀ воз̾ носѧ̀ , ѿ дв҃ы ражда́етсѧ , грѧде́тъ же ко креще́нїю . тѣ́мъ вѣ́рнїи возопїе́мъ , нѣ́сть ст҃ъ ꙗ҆́коже бг҃ъ на́шъ .

~Непло́днаѧ дре́вле и҆ безча́днаѧ лю́тѣ , дне́сь весели́сѧ хрⷭ҇то́ва цр҃кви . водо́ю и҆ дх҃омъ , сн҃ове бо ти сѧ роди́ша , вѣ́рою взыва́юще , нѣ́сть ст҃ъ , ꙗ҆́коже бг҃ъ на́ш̾ .

~Ве́лїимъ гла́сомъ въ пꙋсты́ни вопїе́тъ прⷣтча , хрⷭ҇тꙋ̀ ᲂу҆гото́вайте пꙋтѝ , и҆ стезѝ бг҃ꙋ на́шемꙋ пра́вы содѣ́лайте , вѣ́рою взыва́юще , нѣ́сть ст҃ъ ꙗ҆́коже бг҃ъ на́ш̾ .

=ѵ҆пако́й . гла́съ , є҃ . Е҆=гда̀ ꙗ҆вле́нїемъ свои́мъ просвѣти́лъ є҆сѝ всѧ́ческаѧ , тогда̀ сла́вное невѣ́рїѧ мо́ре побѣжѐ . і҆ѡрда́нъ до́лѣ текі́и возврати́сѧ , къ нб҃сѝ возводѧ̀ на́съ . но высото́ю бжⷭ҇тве ныхъ за́повѣдей твои́хъ соблюдѝ хрⷭ҇тѐ бж҃е , мл҃твами бцⷣы , и҆ поми́лꙋй на́съ .

=пѣ́снь , д҃ . і҆рмо́съ . О=у҆слы́шахъ гдⷭ҇и гла́съ тво́й и҆́же речѐ , гла́съ вопїю́щаго в̾ пꙋ сты́ни , ꙗ҆́кѡ воз̾грѣмѣ̀ над̾ вода́ми мно́гими , твоемꙋ̀ свидѣ́тельствꙋѧ сы́нꙋ . ве́сь бы́въ сꙋ́щемꙋ , дх҃омъ же возопѝ , ты̀ є҆сѝ хрⷭ҇то́съ , бж҃їѧ мꙋ́дрость и҆ си́ла .

~Ѡ҆чища́емо сл҃нце кто̀ ви́дѣ , проповѣ́д никъ вопїе́тъ , пресвѣ́тлагѡ є҆стест во́мъ , да тебѐ вода́мъ сїѧ́нїе сла́вы ѻ҆́ч҃и , ѻ҆́бразъ присносꙋ́щагѡ ѡ҆мы́ю ; и҆ сѣ́но сы́и ѻ҆гню̀ прикоснꙋ́сѧ твоемꙋ̀ бжⷭ҇твꙋ̀ ; ты̀ є҆сѝ хрⷭ҇то́съ , бж҃їѧ мꙋ́дрость и҆ си́ла .

~Ꙗ҆ви́сѧ бжⷭ҇твеное , є҆́же и҆мѣ̀ бл҃гого вѣ́нїе мѡѷсе́й прилꙋ́чьсѧ тебѐ . ꙗ҆́кѡ бо в̾кꙋпинѣ́ тѧ возгла́шша разꙋмѣ̀ , а҆́бїе ѿвратѝ лицѐ . а҆́зъ же ка́кѡ тѧ̀ ви́жꙋ ꙗ҆́снѡ ; и҆лѝ ка́кѡ рꙋко́ю коснꙋ́ тѧ ; ты́ бо є҆сѝ хрⷭ҇то́съ , бж҃їѧ мꙋ́дрость и҆ си́ла .

~Дш҃е́вное сверша́ѧ мꙋ́дрѣ , и҆ сло́вомъ почита́емь , бездꙋ́шныхъ стыжꙋ́сѧ . а҆́ще бо крещꙋ́ тѧ , клеве́тна ми є҆́сть ѻ҆гне́мъ дымѧ́щаѧсѧ гора̀ . побѣ́гшее же мо́ре на́ двое , і҆ѡрда́нъ си́це возвра́ щьсѧ . ты́ бо є҆сѝ хрⷭ҇то́съ , бж҃їѧ мꙋ́д рость и҆ си́ла .

=пѣ́снь , є҃ . і҆рмо́съ . І҆=с҃ъ животꙋ̀ нача́ль никъ , разрѣши́ти ѡ҆сꙋжде́нїѧ прїи́де , а҆да́ма первозда́ннагѡ . ѡ҆чище́нїѧ же ꙗ҆́кѡ бг҃ъ нетре́бꙋѧ , па́дшагѡ ѡ҆чища́ет̾ во і҆ѡрда́нѣ , в̾ не́мже враждꙋ̀ ᲂу҆би́въ , преимꙋ́щь всѧ́къ ᲂу҆́мъ , мі́ръ подава́ет̾ .

~Сше́дшимсѧ без̾ числа̀ лю́демъ , ѿ і҆ѡа́нна крⷭ҇ти́тисѧ , са́мъ посредѣ̀ и҆́хъ ста̀ . провозгласи́ же пред̾стоѧ́щымъ , кто̀ показа̀ непокори́вїи , гнѣ́ва ва́мъ ᲂу҆клони́тисѧ , хотѧ́щагѡ бы́ти . плоды̀ досто́йны хрⷭ҇то́ви сотвори́те , настои́тъ бо ны́нѣ , и҆ мі́ръ подава́етъ .

~Дѣ́латель же и҆ зижди́тель посредѣ̀ стоѧ̀ , ꙗ҆́кѡ є҆ди́нъ всѣ́хъ срⷣца̀ и҆спы та́етъ , ѡ҆чище́нїѧ же лопа́тꙋ рꙋко́ю прїе́мъ , всеми́рное гꙋмно̀ премꙋ́дро раз лꙋча́ѧ , непло́дїе палѧ̀ , бл҃гопло́днымъ вѣ́чныи живо́тъ да́рꙋетъ .

=пѣ́снь , ѕ҃ . і҆рмо́съ . Г=ла́съ словесѐ , свѣти́ льникъ свѣ́та , денни́ца сл҃нцꙋ прⷣтча . в̾ пꙋсты́ни пока́йтесѧ всѣ́мъ вопїе́тъ лю́ демъ и҆ ѡ҆чи́ститесѧ , се́бо пред̾стои́тъ хрⷭ҇то́съ , ѿ тлѝ мі́ръ и҆збавлѧ́ѧй .

~Ро́ждьсѧ нетлѣ́ннѡ ѿ́ бг҃а и҆ ѻ҆ц҃а , ѿ дв҃ы кромѣ̀ скве́рны воплоща́етсѧ хрⷭ҇то́съ . є҆мꙋ́же встꙋ́гъ и҆́же ѿ на́съ словесѝ сочта́нїѧ , рѣши́ти неꙋдо́бь ᲂу҆чи́тъ прⷣтча , земноро́дныѧ ѿ льстѝ и҆збавлѧ́ѧ .

~Ѻ҆гне́мъ крⷭ҇ти́тъ коне́чнымъ хрⷭ҇то́съ проти́вныѧ , а҆ не бг҃а мꙋ́дрствꙋющихъ є҆гѡ̀ . дх҃омъ же ѡ҆бновлѧ́етъ водо́ю бл҃года́ти , разꙋ́мливыѧ бжⷭ҇тва̀ є҆гѡ̀ , ѿ прегрѣше́нїи и҆збавлѧ́ѧ .

=конда́къ . гла́съ , д҃ . Ꙗ҆=ви́лсѧ є҆сѝ дне́сь вселе́ннѣй , и҆ свѣ́тъ тво́й гдⷭ҇и зна́ме насѧ на на́съ , и҆́же в̾ ра́зꙋмѣ пою́щихъ тѧ̀ , прїи́де и҆ ꙗ҆ви́сѧ свѣ́тъ неприкосно ве́нныи .

=и҆́косъ . Г=алиле́йскꙋ ꙗ҆зы́кꙋ , завꙋло́нѣ странѣ̀ , и҆ нефѳали́млѣ землѝ . ꙗ҆́коже речѐ проро́къ , свѣ́тъ вели́къ восїѧ̀ хрⷭ҇то́съ . ѡ҆мраче́нымъ свѣтла̀ ꙗ҆ви́сѧ зарѧ̀ , и҆з̾ виѳлїе́ма ѡ҆блиста́ющи , па́че же и҆з̾ мр҃і́и гдⷭ҇ь , все́й вселе́ннѣй восїѧ́етъ зарѧ̀ сл҃нце пра́вды . тѣ́мже и҆́же ѿ а҆да́ма назі́и , прїиди́те всѝ ѡ҆бле че́мсѧ во́нь , да согрѣ́емсѧ , покрыва́етъ бо нагі́ѧ , и҆ просвѣща́ет̾ те́мныѧ , прїи́ де и҆ ꙗ҆ви́сѧ свѣ́тъ неприкоснове́нныи .

=пѣ́снь , з҃ . і҆рмо́съ . Ю҆́=ноши вѣ́рныѧ въ пе́щь ѻ҆́гненнꙋю влѣ́зша , шꙋмѧ́щь дх҃ъ хла́денъ невреди́мы сохранѝ , и҆ бж҃їѧ а҆́гг҃ла схожде́нїе . тѣ́мже въ пла́мени прохлажда́еми бл҃года́рственнѡ поѧ́хꙋ , препѣ́тыи ѻ҆ц҃е́мъ гдⷭ҇ь и҆ бг҃ъ бл҃госло ве́нъ є҆сѝ .

~Ꙗ҆́коже на́ нб҃си с̾ тре́петомъ и҆ чю́дом̾ , пред̾стоѧ́хꙋ во і҆ѡрда́нѣ си́лы а҆́гг҃ль скїѧ , смотрѧ́юще толи́ка бж҃їѧ схожде́ нїѧ . ꙗ҆́кѡ держа́и превы́шнихъ во́дъ соста́въ , въ вода́хъ плотоно́сецъ стоѧ́ ше , бг҃ъ ѻ҆ц҃ъ на́шихъ .

~Ѻ҆́блакъ дре́вле и҆ мо́ре , бжⷭ҇твенагѡ про ѡ҆бража́хꙋ креще́нїѧ чю́до . въ ни́хъ же дре́внїи крⷭ҇ти́шасѧ , и҆сходѧ́ще зако́ннїи лю́дїе . мо́ре же бѣ̀ ѻ҆́бразъ водѣ̀ . и҆ ѻ҆́блакъ дх҃ови . и҆́ми же соверша́еми пое́мъ , бл҃гослове́нъ є҆сѝ зовꙋ́ще , гдⷭ҇и бж҃е во́ вѣки .

~Всѝ вѣ́рнїи , ѡ҆ не́мже соверше́нїе прїѧ́ хомъ , бг҃осло́вѧще немо́лчно со а҆́гг҃лы , просла́вимъ ѻ҆ц҃а и҆ сн҃а и҆ дх҃а ст҃а́гѡ . се́ бо трⷪ҇ца соста́вми є҆диносꙋ́щнаѧ , є҆ди́н̾ же бг҃ъ . є҆мꙋ́же пое́мъ , бл҃гослове́нъ є҆сѝ гдⷭ҇и бж҃е во́ вѣки .

=пѣ́снь , и҃ . і҆рмо́съ . Т=а́йнꙋ пресла́внꙋ вавилѡ́нскаѧ показа̀ пе́щь , и҆сто́чшаѧ хла́дъ . ꙗ҆́кѡ стрꙋѧ̀ хотѧ́ше неприкосно ве́нныи ѻ҆́гнь , прїѧ́ти і҆ѡрда́нстей и҆ сте рпѣ́ти пло́тїю крⷭ҇ти́ма зижди́телѧ . є҆го́же бл҃гословѧ́тъ лю́дїе , и҆ превозно́ сѧтъ во всѧ̀ вѣ́ки .

~Ѿложѝ стра́хъ ве́сь , и҆зба́витель прⷣтчи и҆зречѐ . мнѣ́ же повини́сѧ , ꙗ҆́кѡ бл҃го́ мꙋ , мнѣ̀ пристꙋпѝ , се́бо є҆стество́мъ бы́хъ , мои́мъ повелѣ́нїемъ покори́сѧ , и҆ крⷭ҇ти́ мѧ сше́дшаго , є҆го́же бл҃гословѧ́т̾ лю́дїе , и҆ превозно́сѧтъ во всѧ̀ вѣ́ки .

~Гл҃ы ꙗ҆́коже ᲂу҆слы́ша крⷭ҇тль влⷣчни , съ тре́петомъ дла́нь простира́етъ . ѡ҆ба́че же рꙋко́ю коснꙋ́всѧ версѣ̀ зижди́телѧ свое гѡ̀ , кре́щшемꙋсѧ вопїѧ́ше , ѡ҆ст҃и́ мѧ , ты́ бо є҆сѝ бг҃ъ мо́й , є҆го́же бл҃госло вѧ́тъ лю́дїе , и҆ превозно́сѧтъ во всѧ̀ вѣ́ки .

~Трⷪ҇цы ꙗ҆вле́нїе во і҆ѡрда́нѣ бы́сть . та́мо бо пребжⷭ҇твеное є҆стество̀ ѻ҆ц҃ъ возгла сѝ , се́й креща́емыи сн҃ъ возлю́бленныи мо́й . дх҃ъ же прїи́де к̾ подо́бномꙋ , є҆го́же бл҃гословѧ́тъ лю́дїе , и҆ превозно́ сѧтъ во всѧ̀ вѣ́ки .

=пѣ́снь , ѳ҃ . і҆рмо́съ . Н=едоꙋмѣ́етъ всѧ́къ ꙗ҆зы́къ хвали́ти тѧ досто́йнѡ , низꙋ мѣ́етъ же ᲂу҆́мъ преми́рныи пѣ́ти тѧ бцⷣе . всѧ́ бо бл҃га́ѧ сꙋ́щи вѣ́рꙋ прїимѝ , и҆́бо любо́вь вѣ́си бж҃їю на́шꙋ . ты́ бо хрⷭ҇тїѧ́нѡмъ є҆сѝ застꙋ́пнице тѧ вели ча́емъ .

~Дв҃де прїидѝ дх҃омъ к̾ просвѣще́ннымъ . ны́нѣ пристꙋпи́те , по́й к̾ бг҃ꙋ вѣ́рою , гл҃ѧ , просвѣти́тесѧ . сѐ ни́щїи возва̀ , а҆да́мъ в̾ паде́нїи . и҆́бо тогѡ̀ ᲂу҆слы́ша гдⷭ҇ь , прише́дъ стрꙋѧ́ми і҆ѡрда́нскими , тлѣ́ннаго же ѡ҆бновѝ .

~И҆са́їѧ , и҆змы́йтесѧ и҆ ѡ҆чи́ститесѧ гл҃етъ , лꙋка́вствїѧ пре́д̾ гдⷭ҇емъ ѡ҆ста́ви те . жа́ждꙋщїи на́ водꙋ жи́вꙋ и҆ди́те , кропи́тъ бо водо́ю ѡ҆бновлѧ́ѧ хрⷭ҇то́съ , пристꙋпа́ющыѧ к̾немꙋ̀ вѣ́рою , и҆ к̾ живо тꙋ̀ нестарѣ́ющемꙋсѧ , креща́етъ дх҃омъ .

~Соблюда́емсѧ бл҃года́тїю вѣ́рнїи , и҆ печа́ тїю . ꙗ҆́кѡ бо гꙋби́телѧ бѣжа́ша пра́га жи́дове , дре́вле ѡ҆крова́влена . та́кѡ и҆ на́мъ , и҆схо́дное бжⷭ҇твеное сѐ , па́ки бытїѧ̀ ба́нѧ бꙋ́детъ . ѿ сю́дꙋ и҆ трⷪ҇цы ᲂу҆́зримъ свѣ́тъ незаходи́мыи .

=задосто́йникъ : В=елича́й дш҃е моѧ̀ , и҆́же во і҆ѡрда́не кре́щшагосѧ гдⷭ҇а .

~Велича́й дш҃е моѧ̀ , чⷭ҇тнѣ́йшꙋю нбⷭ҇ныхъ во́ин ствъ , дв҃ꙋ пречⷭ҇тꙋю бцⷣꙋ .

=ѽ= вы́ше ᲂу҆ма̀ ржⷭ҇тва́ ти чюде́съ , невѣ́ сто пречⷭ҇таѧ , мт҃и бл҃гослове́наѧ , є҆ю́же полꙋчи́вше соверше́нное спасе́нїе . досто́ йнѡ пое́мъ ꙗ҆́кѡ бл҃года́телю , да́ры носѧ́ще пѣ́нїе бл҃годаре́нїѧ =[покло́н̾ до землѝ].=

=ѿпꙋ́стъ : К=рⷭ҇ти́выисѧ ѿ і҆ѡа́нна во і҆ѡрда́ нѣ , гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ всѣ́хъ ра́ди ст҃ы́хъ , поми́лꙋй и҆ спасѝ

на́съ , ꙗ҆́кѡ бл҃гъ и҆

чл҃колю́бецъ .

