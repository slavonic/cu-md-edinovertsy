<document xmlns="http://www.ponomar.net/culiturgical">
<p>Т<red>ропа́рь, трїе́мъ ст҃лємъ: васи́лїю вели́комꙋ, григо́рїю бг҃осло́вꙋ, і҆ѡа́ннꙋ златоꙋ́стꙋ. гла́съ, д҃.</red></p>

<p><red>Ꙗ҆́</red>кѡ а҆пⷭ҇лѡмъ є҆динонра́внїи, и҆ вселе́н нѣй ᲂу҆чи́телїе, влⷣцѣ всѣ́хъ моли́тесѧ, ми́ръ вселе́ннѣй дарова́ти, и҆ дш҃а́мъ на́шимъ ве́лїю млⷭ҇ть <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти дш҃ѧ на́шѧ.</p>

<p>К<red>ано́нъ. гла́съ, в҃. пѣ́снь, а҃. і҆рмо́съ. Г</red>рѧди́те лю́дїе, пое́мъ пѣ́снь хрⷭ҇тꙋ̀ бг҃ꙋ, раз̾дѣ́льшемꙋ мо́ре, и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ, ꙗ҆́кѡ просла́висѧ.</p>

<p><red>запѣ́в̾: С</red>т҃і́и вели́цыи ст҃лїе, васи́лїе ве ли́кїи, григо́рїе бг҃осло́ве, и҆ і҆ѡа́нне зла тоꙋ́сте, моли́те бг҃а ѡ҆ на́съ <red>[покло́н̾].</red></p>

<p><red>К</red>о́е воздаѧ́нїе достолѣ́пнѡ, на́шимъ чл҃цы принесе́тсѧ ѿ на́съ бл҃года́телемъ, и҆́ми же во бл҃гобы́тїе приво́димсѧ.</p>

<p><red>В</red>иті́йстїи ꙗ҆зы́цы, и҆ хи́трости и҆ кова́рьства, и҆ всѧ̀ слове́съ си́ла, ны́нѣ в̾винꙋ̀ собра́шасѧ є҆ди́нꙋ, и҆ чтꙋ́щихъ ѧ҆̀ да почита́ютъ.</p>

<p><red>сла́ва. С</red>воегѡ̀ ᲂу҆́бѡ ничто́же и҆мꙋ́ще стѧжа́нїѧ, на землѝ нб҃омꙋ́дрїи. храни́ теле же ꙗ҆ви́шасѧ ѻ҆́бщаго и҆ пред̾ста́ тели, ѻ҆́бщым̾ пѣ́снем̾ да сподо́бѧтсѧ.</p>

<p><red>и҆ ны́нѣ, боⷢ҇. Т</red>ебѐ ѻ҆́бщꙋю любоче́стїѧ всенепоро́чнаѧ, на́шегѡ є҆стества̀ всѝ сла́вимъ. ᲂу҆стна̀ є҆ди́на бы́вше, и҆ є҆ди́но согла́сїе  сверша́юще.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и вели́цыи ст҃лїе, васи́лїе вели́ кїи, григо́рїе бг҃осло́ве и҆ і҆ѡа́нне златоꙋ́ сте, ꙗ҆́кѡ всѝ по́ бз҃ѣ к̾ ва́мъ прибѣ га́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>а ка́мени мѧ вѣ́ры ᲂу҆твердѝ, раз̾ширѝ ᲂу҆ста̀ моѧ̀ на врагѝ моѧ̀. воз̾весели́босѧ дх҃ъ мо́й воспѣ ва́ти, нѣ́сть ст҃а ꙗ҆́коже бг҃ъ на́шъ, и҆ нѣ́сть пра́ведна па́че тебѐ гдⷭ҇и.</p>

<p><red>Т</red>рꙋба̀ вели́каѧ цр҃ко́внаѧ, свѣти́лникъ просвѣща́ѧи вселе́ннꙋю. проповѣ́дникъ, и҆́же вѣща́нїемъ прїе́млѧ всѧ̀ концы̀. великоимени́тыи, сподвиза́етъ собо́ръ се́й васи́лїи.</p>

<p><red>С</red>вѣ́телъ ѿ слове́съ и҆ велѣ́нїи, ꙗ҆́сенъ ѿ житїѧ̀ и҆ дѣ́лъ, во всѣ́хъ ѡ҆свѣща́ѧ всѣ́хъ, ꙗ҆́кѡ дрꙋго́е ѕвѣзда́мъ со́лнце, многопѣ́тыи бг҃осло́въ, дне́сь ᲂу҆блажа́е тсѧ.</p>

<p><red>сла́ва. С</red>ѐ свѣ́тъ ми́рꙋ, ми́ръ просвѣ ща́етъ. сѐ земна́ѧ со́ль, и҆́же зе́млю сла ди́тъ. сѐ животꙋ̀ дре́во, без̾сме́ртїѧ плоды̀ пред̾лага́етъ златоꙋ́стыи. ᲂу҆́мре ти нехотѧ́щїи, прїиди́те напита́емсѧ.</p>

<p><red>и҆ ны́нѣ, боⷢ҇. И҆́</red>же всѧ̀ ѿ небы́тїѧ в̾ бы тїѐ сотворѝ, є҆стество̀ да́въ комꙋ́ждо бы́вшихъ. то́йже и҆ ча́ющымъ є҆стества̀ возда́нїе, вѣ́сть ꙗ҆́коже хо́щетъ. ѿ ню́дꙋ же слы́шитсѧ, и҆ дв҃а ро́ждьши, кто̀  недиви́тсѧ.</p>

<p><red>сѣда́ленъ. гла́съ, д҃. П</red>ремꙋ́дрїи ᲂу҆чи́телїе вселе́ннѣй, и҆́же бг҃а сла́вѧще дѣ́лы и҆ словесы̀ на землѝ, да возвели́чатсѧ дне́сь, ꙗ҆́кѡ спасе́нїю всѣ́мъ на́мъ пода́телїе.</p>

<p><red>сла́ва, и҆ ны́нѣ, боⷢ҇. П</red>ред̾ста́тельнице нера́тнаѧ, бг҃ороди́тельнице, и҆ мл҃твою гото́ваѧ притека́ющымъ к̾ тебѣ̀, ѿ бѣ́дъ мѧ и҆зба́ви, непре́зри менѐ, всѣ́х̾ застꙋпле́нїе.</p>

<p><red>пѣ́снь, д҃. і҆рмоⷭ҇. П</red>рише́ствовавъ ѿ дв҃ы, ни хода́тай ни а҆́гг҃лъ, но ты̀ са́мъ гдⷭ҇и вопло́щьсѧ, и҆ спасѐ всего́ мѧ чл҃ка, тѣ́мъ вопїю́ ти, сла́ва си́лѣ твое́й.</p>

<p><red>Р</red>азꙋ́мницы ѿ ни́жнїѧ мꙋ́дрости бы́в ше, снабдѣ́теле сла́вныѧ ѿ вы́шнїѧ стѧжа́сте. тѣ́мже ꙗ҆́кѡ рабꙋ̀ сїю̀, ѻ҆́ной премꙋ́дрости покори́сте <red>[два́жды].</red></p>

<p><red>сла́ва. Л</red>юбомꙋ́дрїи, мꙋ́дрыхъ люби́теле ᲂу҆мꙋ́дрити, и҆ глаго́лати наꙋчи́тесѧ всѝ, и҆́же словесе́мъ чюдѧ́щесѧ, дѣѧ́нїю и҆спыта́нїѧ, и҆ видѣ́нїю ѿ ѻ҆нꙋ́дꙋ возде ржа́щесѧ.</p>

<p><red>и҆ ны́нѣ, боⷢ҇. Ꙗ҆́</red>коже по́зденъ до́ждь в̾ послѣ́днихъ ра́ненъ, вода́мъ вѣ́чнымъ дѣ́латель, во́ чрево твоѐ всели́сѧ непо ро́чнаѧ. по́ временю хла́днꙋ ѡ҆скꙋдѣва́ю щымъ.</p>

<p><red>пѣ́снь, є҃. і҆рмо́съ. П</red>росвѣще́нїе во тмѣ̀ лежа́щымъ, и҆ спасе́нїе ненача́емымъ хрⷭ҇тѐ сп҃се мо́й, к̾ тебѣ̀ ᲂу҆́треннюю цр҃ю ми́рныи, просвѣти́ мѧ сїѧ́нїемъ си, и҆но́го бо ра́звѣ тебѐ бг҃а незна́емъ.</p>

<p><red>Т</red>ы̀ и҆сто́чникъ свои́хъ бл҃года́тей и҆спи́ ти ве́сь, да́лъ є҆сѝ чл҃колю́бче ст҃ы́мъ, ᲂу҆ма́ленъ ника́коже скꙋ́достїю. ми́ръ же ве́сь напои́въ, и҆́же ѿ чре́слъ и҆́хъ бжⷭ҇твеными  стрꙋѧ́ми.</p>

<p><red>Ч</red>то́ ми зла́то; что́ ми бога́тьство и҆ сла́ва и҆ могꙋ́тьство; ды́мъ расходѧ́щь сѧ по воз̾дꙋ́хꙋ, всѧ̀ ѡ҆бходѧ́щь пла́мы. всѧ̀ носѧ́щь. мнѣ̀ бога́тьство много лю́бно, ꙗ҆́же ᲂу҆чи́телемъ трⷪ҇ца вѣтꙋ́ю щаѧ.</p>

<p><red>сла́ва. Т</red>ече́тъ рѣка̀ наводнѧ́ема, то́ читъ а҆́лчющымъ без̾сме́ртное бра́шно, жа́ждꙋщымъ нетлѣ́нное пи́во. вода̀ жива̀ во́ вѣки, и҆ ѡ҆бдержа̀ жи́вы пїю́ щихъ, всѝ многотекꙋ́щыѧ жи́зни насы́ титесѧ.</p>

<p><red>и҆ ны́нѣ, боⷢ҇. И҆</red>мѧ́ше крѣ́пость на ны̀ ѕло́ба, но не в̾ коне́цъ. и҆з̾немо́же бо по ржⷭ҇твѣ̀ дв҃ыѧ. и҆́же крѣ́постїю си́лна гѡ, прише́дша не́мощїю плотьско́ю, и҆ си́лнагѡ  ѕло́бꙋ  ᲂу҆мертви́вша.</p>

<p><red>пѣ́снь, ѕ҃. і҆рмоⷭ҇. Б</red>е́здна грѣхо́в̾ ѡ҆бы́де мѧ послѣ́днѧѧ, но ꙗ҆́коже пррⷪ҇ка і҆ѡ́нꙋ, гдⷭ҇и гдⷭ҇и воз̾ведѝ ѿ тлѝ живо́тъ мо́й.</p>

<p><red>С</red>во́йства в̾ трⷪ҇цѣ трїѐ съ бг҃осло́вите, нерожде́нїе ѻ҆ц҃а, сло́ва рожде́нїе, дх҃а же и҆схожде́нїе  є҆ди́нагѡ.</p>

<p><red>Д</red>не́сь до́мꙋ семꙋ̀ ꙗ҆вле́но спасе́нїе, два́ бо и҆ трѝ соєдине́ныхъ, хрⷭ҇то́съ во́ и҆мѧ своѐ четы́и, посредѝ пред̾ста̀ си́хъ.</p>

<p><red>сла́ва. Н</red>еи҆спы́танна на землѝ глꙋбина̀, къ нбⷭ҇нѣй высотѣ̀. но ѿ землѝ ст҃ы́ѧ и҆знесѐ горѣ̀ нб҃съ, нбⷭ҇наѧ любо́вь.</p>

<p><red>и҆ ны́нѣ, боⷢ҇. Н</red>о́въ тѧ и҆сто́чникъ дв҃о, и҆ винꙋ̀ та́йнамъ и҆мꙋ́ще трїѐ бг҃огла́снїи, но́выми прило́ги но́во приво́дѧтъ сказа́нїе.</p>

<p><red>конда́къ. гла́съ, в҃. С</red>щ҃е́нныѧ и҆ бг҃овѣ ща́нныѧ проповѣ́датели, ве́рхъ ᲂу҆чи́те лей гдⷭ҇и, прїѧ́тъ в̾ наслажде́нїе бл҃ги́хъ твои́хъ поко́ѧ. трꙋды́ бо и҆́хъ и҆ болѣ́з ни прїѧ́тъ, па́че всѧ́кагѡ приноше́нїѧ, є҆ди́не  прославлѧ́ѧи  ст҃ы́хъ  свои́хъ.</p>

<p><red>и҆́косъ. К</red>то̀ дово́ленъ ᲂу҆стнѣ̀ ѿверстѝ, и҆ подви́гнꙋти ꙗ҆зы́къ, къ дыха́ющымъ ѻ҆́гнь си́лою сло́ва и҆ дх҃а; ѻ҆ба́че толи́ко рещѝ дерза́ю, ꙗ҆́кѡ всѧ́ко преидо́ша чл҃че є҆стество̀ трїѐ, мно́гими и҆ вели́кими бл҃года́тьми, дѣ́ломъ и҆ видѣ́нїемъ, ѻ҆бою́дꙋ свѣ́тлыхъ преше́дше. тѣ́мже вели́кихъ тѣ́хъ сподо́билъ є҆сѝ воздаѧ́ нїи, ꙗ҆́кѡ вѣ́рныѧ своѧ̀ рабы̀, є҆ди́не прославлѧ́ѧи  ст҃ы́хъ  свои́хъ.</p>

<p><red>пѣ́снь, з҃. і҆рмо́с̾. Б</red>г҃опроти́вно велѣ́нїе без̾зако́ннꙋюща мꙋчи́телѧ, высо́къ пла́мень воз̾несло̀ є҆́сть, хрⷭ҇то́съ же про сте́ръ бг҃очести́вымъ дѣ́темъ, хла́дъ дх҃о́вныи, сы́и бл҃гослове́нъ и҆ препросла́ вленъ.</p>

<p><red>П</red>обѣжда́етсѧ ѽ бл҃же́ннїи и҆ бѣ́гаетъ, ꙗ҆́же пре́жде непостоѧ́ннаѧ ꙗ҆́рость є҆́ресьскаѧ. во́скъ же та́етъ ѿ лица̀ ѻ҆гнѧ̀, и҆норожде́нно всѧ́ко велѣ́нїе, ва́ шими ѻ҆гнедыха́ющыми вѣща́нїи, пре ло́жно  ꙗ҆влѧ́етсѧ  <red>[два́жды].</red></p>

<p><red>сла́ва. Л</red>жꙋ̀ ᲂу҆́бѡ ᲂу҆клони́ша є҆́ллинских̾ ба́сней, ᲂу҆вѣре́нїемъ же томи́тельство є҆́же въ чл҃цѣхъ возлюби́ша, ѿ негѡ̀ и҆́стинꙋ трїѐ ᲂу҆ѧсни́вше. си́це всѧ́къ со́ньмъ вѣ́рныхъ, ᲂу҆твержа́ютъ словесы̀ и҆  ᲂу҆вѣрѧ́ютъ.</p>

<p><red>и҆ ны́нѣ, боⷢ҇. В</red>ъ тебѣ̀ всѧ́ко прорече́нїе почѝ, и҆ коне́цъ прїѧ́тъ, ᲂу҆дивлѧ́ѧи гл҃ющихъ. и҆з̾ тебе́ же и҆ свѣтлѣ́йшаѧ, и҆ прорече́ныхъ чюдеса̀ то́чатъ чи́стаѧ, мꙋдры̀  ꙗ҆влѧ́ѧ  сказа́тели.</p>

<p><red>пѣ́снь, и҃. і҆рмо́с̾. Ѡ҆</red> подо́бїи зла́тѣ, не брего́ша пресла́внїи ѻ҆́троцы, неи҆змѣ́н ныи живы́и бж҃їи ѻ҆́бразъ ви́дѣвше, средѝ пла́мени поѧ́хꙋ, ѡ҆сꙋ́щественнаѧ по́й гдⷭ҇а всѧ̀ тва́рь,  и҆ превозноша́й є҆гѡ̀  во́  вѣки.</p>

<p><red>П</red>ознава́емъ бл҃гоче́стнѡ, и҆ покланѧ́е мсѧ равноче́стнꙋ є҆ди́номꙋ є҆стествꙋ̀, неприкоснове́ннѣй си́лѣ. є҆ди́ницꙋ же и҆ трⷪ҇цꙋ, ꙗ҆́же всѝ сі́и словесы̀ ѡ҆корми́ша лꙋ́чшими. та́ко бо сла́вити трїѐ бг҃осло́ вцы преда́ша, с̾ ни́ми же поклонѧ́емсѧ є҆́й  во́  вѣки  <red>[два́жды].</red></p>

<p><red>сла́ва. С</red>нидо́шасѧ трїѐ бг҃опроповѣ́дни цы, соє҆дини́ша трⷪ҇цꙋ. и҆ нераздѣ́лнѡ всѣ́мъ, соблюдо́ша бж҃їе є҆стество̀. є҆ди́ нꙋ ѿ неѧ̀ прїе́мше нераздѣ́лнꙋ сла́вꙋ, в̾ хвалꙋ̀ є҆ди́нꙋ созыва́ющыѧ, превозно сѧ́щихъ  ю҆̀  во  всѧ̀  вѣ́ки.</p>

<p><red>и҆ ны́нѣ, боⷢ҇. П</red>рїе́мъ є҆́же по на́съ, воз̾ да́въ своѐ бл҃года́тель. ѿбѣжѐ є҆ди́наго, не пострада́ бо дв҃о, бг҃отвори́тъ же. но въ нетлѣ́нїе тлѣ́нїе претворѧ́етъ, па́че же и҆ стра́жетъ во́лею, стрⷭ҇тїю стра́сть рѣши́тъ, ꙗ҆́коже трїѐ ѻ҆ц҃ы на́съ та́йнѡ во́дѧтъ.</p>

<p><red>пѣ́снь, ѳ҃. і҆рмо́съ. Б</red>ез̾нача́льна роди́те лѧ сн҃ъ бг҃ъ и҆ гдⷭ҇ь, вопло́щьсѧ ѿ дв҃цы на́мъ ꙗ҆ви́сѧ, ѡ҆мраче́нныѧ просвѣти́ ти, и҆ собра́ти расточе́нныѧ. тѣ́мъ все хва́льнꙋю  бцⷣꙋ  велича́емъ.</p>

<p><red>С</red>ѐ ва́ше дѣ́ланїе и҆ па́ства, зане́же ве ли́ки болѣ́зни претерпѣ́сте, во є҆ди́но соше́дшесѧ вкꙋ́пѣ, тре́хъ ва́съ прїе́мше, ѻ҆́бщꙋ и҆́мать похвалꙋ̀, ва́ше сла́дкое собра́нїе.</p>

<p><red>Н</red>е ѡ҆бою́дꙋ ѻ҆́стръ ме́чь бл҃года́ть, но трегꙋ́бо ѻ҆́стръ на борю́щихъ тꙋ̀ пред̾ лага́етъ, є҆ди́нъ нб҃осокова́ненъ ме́чь, тремѝ зарѧ́ми наѡ҆щре́нъ прⷭ҇нѡ на́ брань, трисїѧ́ннагѡ є҆ди́нагѡ бжⷭ҇тва̀.</p>

<p><red>сла́ва. В</red>а́ше житїѐ на́ небесѣхъ бѧ́ше пресла́внїи, и҆ пло́ть носѧ́ще нескве́рнꙋ, и҆́же чи́стѡ ны́нѣ живꙋ́щїи на землѝ, мы̀ пита́ющесѧ, вы́шнѧѧ моли́те, и҆ мы́слити  и҆  дѣ́лати.</p>

<p><red>и҆ ны́нѣ, боⷢ҇. С</red>тѣснѧ́етъ мѧ широта̀ вели́чїи твои́хъ влⷣчце, подавлѧ́ю сло́во ѿ ча́стости, и҆ пресла́вно ми прихо́ дитъ, недовѣ́дати ѿ бл҃годꙋ́шьства, тѣ́мже и҆́же толи́ко тѧ возвели́чивша сла́вимъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ трїе́хъ ст҃лей, васи́лїѧ вели́кагѡ, григо́</p>

<p>рїѧ бг҃осло́ва, і҆ѡа́нна златоꙋ́стагѡ,</p>

<p>и҆ всѣ́хъ ст҃ы́хъ, поми́лꙋй и҆</p>

<p>спасѝ на́съ, ꙗ҆́кѡ бл҃гъ</p>

<p>и҆ чл҃колю́бецъ.</p>

</document>