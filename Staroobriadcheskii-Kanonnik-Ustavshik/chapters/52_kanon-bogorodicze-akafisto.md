Т=ропа́рь , бцⷣы а҆ка́ѳисто . гла́съ , д҃ .=

~Повелѣ́нное та́инство прїе́мъ в̾ ра́зꙋ мѣ , в̾ кро́вѣ і҆ѡ́сифовѣ тща́нїемъ пред̾ ста̀ беспло́тныи , гл҃ѧ неи҆скꙋ́снѣй бра́кꙋ , преклоне́и схожде́нїемъ нб҃са̀ , в̾мѣща́ етсѧ неи҆змѣ́ннѡ ве́сь в̾тѧ̀ . є҆го́же и҆ ви́дѧ в̾ ложесна́хъ твои́хъ прїи́мша ра́ бїи зра́къ , ᲂу҆жаса́юсѧ зва́ти ти , ра́дꙋисѧ невѣ́сто неневѣ́стнаѧ =[два́жды].=

=сла́ва , и҆ ны́нѣ , то́йже .=

К=ано́н̾ , бл҃года́рен̾ прест҃ѣ́й бцⷣѣ . гла́съ , д҃ . пѣ́снь , а҃ . і҆рмо́с̾ . Ѿ=ве́рзꙋ ᲂу҆ста̀ моѧ̀ , и҆ напо́лнѧтсѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тло торжес твꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Хрⷭ҇то́вꙋ кни́гꙋ ѡ҆дш҃евле́нꙋ , запечатлѣ́н нꙋ тѧ дх҃омъ , вели́кїи а҆рха́гг҃лъ чⷭ҇таѧ зрѧ̀ воз̾глаша́ше ти , ра́дꙋисѧ ра́дости прїѧ́телище , є҆ѧ́же ра́ди прама́тернѧѧ клѧ́тва разори́тсѧ .

~А҆да́мово и҆справле́нїе , ра́дꙋисѧ дв҃о бг҃о невѣ́сто , а҆́дово ᲂу҆мерщве́нїе . ра́дꙋисѧ всенепоро́чнаѧ , пола́то всѣ́хъ цр҃ѧ , ра́ дꙋисѧ прⷭ҇то́лѣ ѻ҆́гненыи вседержи́телѧ .

=сла́ва . Ц=вѣ́те не ᲂу҆вѧда́емыи , ра́дꙋисѧ є҆ди́на прозѧ́бшаѧ ꙗ҆́блоко бл҃гово́нное , ра́дꙋисѧ ро́ждьшаѧ бл҃гоꙋха́нїе є҆ди́наго цр҃ѧ . ра́дꙋисѧ неи҆скꙋсобра́чнаѧ , ми́рови спасе́нїе .

=и҆ ны́нѣ . Ч=истоты̀ сокро́вище , ра́дꙋисѧ є҆ю́же ѿпаде́нїѧ на́шегѡ воста́хомъ . ра́ дꙋисѧ сладкоꙋха́нныи кри́не влⷣчце , вѣ́р ныхъ бл҃гоꙋха́ѧ , кади́ло бл҃гово́нное , и҆ мѵ́рѡ многоцѣ́нное .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ къ тебѣ̀ при бѣга́емъ , ꙗ҆́кѡ къ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды с̾ покло́нами].=

=пѣ́снь , г҃ . і҆рмо́с̾ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ въ бжⷭ҇твеннѣй ти сла́вѣ , вѣнце́мъ сла́вы сподо́би .

~Кла́съ прозѧ́бшаѧ бжⷭ҇твеныи , ꙗ҆́кѡ ни́ва неѡ҆ра́ннаѧ ꙗ҆́вѣ . ра́дꙋисѧ ѡ҆дш҃е вле́ннаѧ трапе́зо , хлѣ́бъ живо́тныи вмѣ́щьшаѧ . ра́дꙋисѧ живо́тныѧ воды̀ и҆сто́чниче неи҆стоща́емыи влⷣчце .

~Ю҆́ница ю҆не́цъ ро́ждьши непоро́чныи , ра́дꙋисѧ вѣ́рнымъ . ра́дꙋисѧ а҆́гнице , ро́ ждьшаѧ бж҃їѧгѡ а҆́гньца , взе́млющагѡ ми́рꙋ всемꙋ̀ прегрѣше́нїѧ . ра́дꙋисѧ те́плое ѡ҆чи́стилище .

=сла́ва . О=у҆́тро свѣтлѣ́йшее , ра́дꙋисѧ є҆ди́ на , сл҃нца носѧ́щи хрⷭ҇та̀ , свѣ́тꙋ жили́ ще . ра́дꙋисѧ тмꙋ̀ разрꙋши́вши , и҆ мра́ч ныѧ бѣ́сы ѿ ню́дъ ѿгна́вши .

=и҆ ны́нѣ . Р=а́дꙋисѧ две́ри є҆ди́на , є҆ю́же сло́во про́йде є҆ди́но , ꙗ҆́же вереѧ̀ и҆ врата̀ а҆́дꙋ влⷣчце , ржⷭ҇тво́мъ свои́мъ сте́рши . ра́дꙋисѧ бжⷭ҇твеныи вхо́де , спаса́емымъ бг҃оневѣ́сто .

=пѣ́снь , д҃ . і҆рмо́съ . С=ѣдѧ́и во сла́вѣ , на прⷭ҇то́лѣ бжⷭ҇твенѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твеныи , ѿ пречⷭ҇тыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

~Во́гласѣхъ пѣ́нїи , вѣ́рою тебѣ̀ вопїе́мъ всепѣ́таѧ . ра́дꙋисѧ тꙋчна́ѧ горо̀ , и҆ ᲂу҆сыре́наѧ дх҃омъ . ра́дꙋисѧ свѣ́щниче , и҆ рꙋ́чко ма́ннꙋ носѧ́щи , ᲂу҆слажа́ющи всѣ́хъ бл҃гочести́выхъ чю́вствїѧ . ~Ѻ҆чи сти́лище ми́рꙋ , ра́дꙋисѧ пречⷭ҇таѧ влⷣчце . ра́дꙋисѧ лѣ́ствице , ѿ землѝ всѣ́хъ воз̾ вы́сивши бл҃года́тїю . ра́дꙋисѧ мо́сте вои́стинꙋ преводѧ́и всѣ́хъ ѿ сме́рти к̾ животꙋ̀ пою́щихъ тѧ̀ .

~Нб҃съ превы́шшаѧ , ра́дꙋисѧ земно́е ѻ҆с нова́нїе , в̾ свои́хъ ложесна́хъ пречⷭ҇таѧ нетрꙋ́днѡ поноси́вши . ра́дꙋисѧ червле ни́це , багрѧни́цꙋ бжⷭ҇твенꙋю ѡ҆мочи́вши ѿ крове́й твои́хъ , цр҃е́ви си́ламъ .

=сла́ва . З=аконода́вца ро́ждьшаѧ и҆́стин нагѡ , ра́дꙋисѧ влⷣчце , и҆́же без̾зако́нїѧ всѣ́хъ тꙋ́не ѡ҆чища́ющаго . недовѣ́до маѧ глꙋбино̀ , высото̀ не и҆зрече́ннаѧ . бра́кꙋ неи҆скꙋ́снаѧ , є҆́юже мы̀ ѡ҆божи́хо мсѧ .

=и҆ ны́нѣ . Т=ѧ̀ и҆спле́тшꙋю ми́рови нерꙋ коплете́нъ вѣне́цъ , пѣсносло́вѧще , ра́ дꙋисѧ тебѣ̀ дв҃о зове́мъ . храни́лище всѣ́хъ и҆ ѡ҆гражде́нїе , и҆ ᲂу҆тверже́нїе , и҆ сщ҃е́нное прибѣ́жище .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твенѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ ро дила̀ є҆сѝ без̾лѣ́тнагѡ сн҃а , всѣ́мъ вос пѣва́ющымъ тѧ̀ ми́ръ подава́юща .

~Пꙋ́ть поро́ждьшаѧ жи́зни , ра́дꙋисѧ пренепоро́чнаѧ , ꙗ҆́же ѿ пото́па грѣхо́в нагѡ ми́ръ спа́сшаѧ . ра́дꙋисѧ бг҃оневѣ́ сто , слы́шанїе и҆ гл҃анїе стра́шно . ра́дꙋ исѧ пребыва́нїе влⷣки всеѧ̀ тва́ри . ~Крѣ́ пость и҆ ᲂу҆тверже́нїе человѣ́кѡмъ . ра́дꙋисѧ влⷣчце , мѣ́сто ѡ҆сщ҃е́нїѧ сла́вы . ᲂу҆мерщве́нїе а҆́дово , черто́же всесвѣ́т лыи . ра́дꙋисѧ а҆́гг҃лѡмъ ра́дость . ра́дꙋисѧ помо́щнице вѣ́рнѡ молѧ́щымтисѧ .

~Ѻ҆гнеѡ҆бра́знаѧ колесни́це сло́вꙋ , ра́дꙋи сѧ влⷣчце , ѡ҆дш҃евле́ныи раю̀ . живо́тное дре́во , посредѣ̀ и҆мѣ́ѧ жи́зни гдⷭ҇а . є҆го́ же сла́дость ѡ҆живлѧ́етъ вѣ́рою прича ща́ющихсѧ , и҆ тлѝ под̾клони́вшихсѧ .

=сла́ва . О=у҆крѣплѧ́еми си́лою твое́ю , вѣ́ рнѡ вопїе́мъ ти . ра́дꙋисѧ гра́де всѣ́хъ цр҃ѧ , пресла́внаѧ и҆ достослы́шаннаѧ . ѡ҆ не́йже глаго́лана бы́ша ꙗ҆́вѣ , горо̀ несѣко́маѧ , ра́дꙋисѧ глꙋбино̀ неи҆змѣ́р наѧ .

=и҆ ны́нѣ . П=ростра́нно селе́нїе сло́вꙋ , ра́ дꙋисѧ пречⷭ҇таѧ , сосꙋ́де и҆́же бжⷭ҇твеныи би́сер̾ прои҆зве́дши . ра́дꙋисѧ вседи́внаѧ , всѣ́хъ к̾ бг҃ꙋ примире́нїе , бл҃жа́щихъ тѧ бцⷣе всегда̀ .

=пѣ́снь , ѕ҃ . і҆рмо́съ . Б=жⷭ҇твеное сѐ и҆ все чⷭ҇тно́е соверша́юще пра́зднество , бг҃омꙋ́ дрїи бж҃їѧ мт҃ре , прїиди́те рꙋка́ми во спле́щемъ , ѿ неѧ̀ ро́ждьшагосѧ вѣ́рою сла́вѧще .

~Черто́же сло́вꙋ нескве́рныи , вина̀ всѣ́хъ ѡ҆боже́нїѧ , ра́дꙋисѧ всечⷭ҇тна́ѧ пррⷪ҇кѡмъ ѡ҆глаше́нїе . ра́дꙋисѧ а҆пⷭ҇лѡмъ ᲂу҆добре́нїе .

=Ѿ= тебѐ роса̀ ᲂу҆ка́нꙋ , пла́мень многобо́ жїѧ ᲂу҆гаси́вши . тѣ́мъ вопїе́мъ ти , ра́ дꙋисѧ рꙋно̀ ѡ҆дш҃евле́ное , є҆́же гедеѡ́нъ дв҃о пре́жде ви́дѣ .

=сла́ва . С=ѐ тебѣ̀ дв҃о ра́дꙋисѧ зове́мъ , приста́нище на́мъ бꙋ́ди трꙋжа́ющымсѧ , и҆ ѻ҆ти́шїе в̾ пꙋчи́нѣ скорбе́й , и҆ собла́з новъ всѣ́хъ сопроти́вника .

=и҆ ны́нѣ . Р=а́дости вина̀ , ѡ҆бл҃года́ти на́шъ по́мыслъ , є҆́же зва́ти тебѣ̀ , ра́дꙋ исѧ неѡ҆пали́маѧ кꙋпино̀ , и҆ ѻ҆́блаче все свѣ́тлыи , ꙗ҆́же вѣ́рныхъ непреста́ннѡ ѡ҆сѣнѧ́ющїи .

=конда́къ , а҃ . В=збра́нной воево́дѣ побѣ ди́тельнаѧ , ꙗ҆́кѡ и҆зба́вльшесѧ ѿ ѕлы́хъ , бл҃года́рственаѧ восписꙋ́емъ ти рабѝ твоѝ бцⷣе . но ꙗ҆́кѡ и҆мꙋ́щи держа́вꙋ непобѣди́мꙋю , ѿ всѧ́кихъ на́съ бѣ́дъ свободѝ , да зове́мъ ти , ра́дꙋисѧ невѣ́ сто неневѣ́стнаѧ . =и҆́косъ . А҆́=гг҃лъ пред̾ста́ тель , съ нб҃сѐ по́сланъ бы́сть рещѝ бцⷣѣ , ра́дꙋисѧ . и҆ съ беспло́тнымъ гла́сомъ во площа́ема тѧ зрѧ̀ гдⷭ҇и , ᲂу҆жаса́шесѧ и҆ стоѧ́ше , зовы́и к̾ не́й такова́ѧ . ра́дꙋи сѧ є҆ѧ́же ра́ди ра́дость восїѧ́етъ . ра́дꙋи сѧ є҆ѧ́же ра́ди клѧ́тва и҆сче́знетъ . ра́дꙋ исѧ па́дшагѡ а҆да́ма воста́нїе , ра́дꙋисѧ сле́зъ є҆́ввинъ и҆збавле́нїе . ра́дꙋисѧ вы сото̀ неꙋдо́бь восходи́ма чл҃ческими по́ мыслы . ра́дꙋисѧ глꙋбино̀ неꙋдо́бь зри́ маѧ и҆ а҆́гг҃льскима ѻ҆чи́ма . ра́дꙋисѧ ꙗ҆́ко є҆сѝ цр҃е́во сѣда́лище . ра́дꙋисѧ ꙗ҆́кѡ но́ сиши носѧ́щаго всѧ̀ . ра́дꙋисѧ ѕвѣздо̀ ꙗ҆влѧ́ющаѧ со́лнце . ра́дꙋисѧ ᲂу҆тро́бо бжⷭ҇твенаго воплоще́нїѧ . ра́дꙋисѧ є҆ѧ́же ра́ди ѡ҆бновлѧ́етсѧ тва́рь . ра́дꙋисѧ є҆ѧ́ же ра́ди поклонѧ́емсѧ творцꙋ̀ . ра́дꙋисѧ невѣ́сто неневѣ́стнаѧ =[покло́н̾ земны́и].=

=конда́к̾ , в҃ . В=и́дѧщи ст҃а́ѧ себѐ в̾ чисто тѣ̀ , речѐ гаврїи́лꙋ де́рзостнѣ , пресла́вное твоегѡ̀ гла́са , неꙋдо́бь прїѧ́тнѡ ми дш҃и ꙗ҆влѧ́етсѧ , без̾сѣ́менна бо зача́ тїѧ ржⷭ҇тво̀ пред̾гл҃еши , зовы́и , а҆лли лꙋ́їѧ . =и҆́косъ . Р=а́зꙋмъ неразꙋ́менъ , разꙋ мѣ́ти дв҃аѧ и҆́щꙋщи , возопѝ к̾ слꙋжа́ щемꙋ . и҆́з̾бокꙋ чи́стꙋ , сн҃ꙋ ка́кѡ є҆́сть роди́тисѧ мо́щно , рцы́ ми ; к̾ не́й же ѻ҆́нъ речѐ со́ страхомъ , ѻ҆ба́че зовы́и си́ це . ра́дꙋисѧ совѣ́та неи҆зрече́ннагѡ та́й нѡ . ра́дꙋисѧ молча́нїемъ молѧ́щихсѧ вѣ́рою . ра́дꙋисѧ чюде́съ хрⷭ҇то́выхъ нача́ ло . ра́дꙋисѧ велѣ́нїемъ є҆гѡ̀ главо̀ . ра́дꙋ исѧ лѣ́ствице нбⷭ҇наѧ по не́й же сни́де бг҃ъ . ра́дꙋисѧ мо́сте преводѧ́и ѿ землѝ на́ нб҃о . ра́дꙋисѧ а҆́гг҃лѡмъ многосло́вѧ щее чю́до . ра́дꙋисѧ бѣсово́мъ многопла че́вныи стрꙋ́пе . ра́дꙋисѧ и҆́же свѣ́тъ не и҆зрече́ннѡ ро́ждьши . ра́дꙋисѧ є҆́же ка́ кѡ ни є҆ди́наго же наꙋчи́вши . ра́дꙋисѧ премꙋ́дрыхъ превосходѧ́щи ра́зꙋмы . ра́дꙋисѧ вѣ́рныхъ ѡ҆зарѧ́ющи смы́слы . ра́дꙋисѧ невѣ́сто неневѣ́стнаѧ .

=конда́къ , г҃ . С=и́ла вы́шнѧгѡ ѡ҆сѣнѝ тогда̀ , к̾ зача́тїю бра́кꙋ неи҆скꙋ́снѣй , и҆ бл҃гопло́днаѧ тоѧ̀ ложесна̀ , ꙗ҆́кѡ село̀ показа̀ сла́дко , всѣ́мъ хотѧ́щым̾ жа́ти спасе́нїе , внегда̀ пѣ́ти си́це , а҆ллилꙋ́їѧ . =и҆́косъ . И҆=мꙋ́щи бг҃опрїѧ́тнꙋ дв҃аѧ ᲂу҆тро́ бꙋ , востечѐ к̾ є҆лисаве́ти . младе́нецъ же ѻ҆́ноѧ а҆́бїе позна́въ сеѧ̀ цѣлова́нїе , ра́ довашесѧ , и҆ и҆гра́ньми ꙗ҆́кѡ пѣ́сньми , вопїѧ́ше к̾ бцⷣѣ . ра́дꙋисѧ ѿ́расли не ᲂу҆вѧда́емыѧ лозо̀ . ра́дꙋисѧ плода̀ без̾сме́ртнагѡ стѧжа́нїе . ра́дꙋисѧ дѣ́ла телѧ дѣ́лающи чл҃колю́бца . ра́дꙋисѧ сади́телѧ жи́зни на́шеѧ поро́ждьши . ра́дꙋисѧ браздо̀ растѧ́щаѧ гобзова́нїе щедро́тъ . ра́дꙋисѧ трапе́зо носѧ́щаѧ ѻ҆би́лїе ѡ҆чище́нїй . ра́дꙋисѧ ꙗ҆́кѡ ра́й пи́щныи процвѣта́еши . ра́дꙋисѧ ꙗ҆́кѡ приста́нище дꙋша́мъ гото́виши . ра́дꙋи сѧ прїѧ́тное мл҃твы кади́ло . ра́дꙋисѧ всего̀ ми́ра ѡ҆чище́нїе . ра́дꙋисѧ бж҃їе къ сме́ртнымъ бл҃говоле́нїе . ра́дꙋисѧ сме́рт ныхъ к̾ бг҃ꙋ дерзнове́нїе . ра́дꙋисѧ невѣ́ сто неневѣ́стнаѧ .

=конда́къ , д҃ . Б=ꙋ́рю внꙋ́трь и҆мѣ́ѧ помы шле́нїи невѣ́рныхъ цѣломꙋ́дреныи і҆ѡ́ сифъ , смꙋти́сѧ . пре́жде небра́чнꙋ тѧ̀ зрѧ̀ , и҆ бракоѡ҆кра́дованꙋ помышлѧ́ше непоро́чнаѧ . ᲂу҆вѣ́дѣвъ же твоѐ зача́тїе ѿ́ дх҃а ст҃а , речѐ , а҆ллилꙋ́їѧ . =и҆́косъ . С=лы́ шаша па́стырїе , а҆́гг҃лѡмъ пою́щымъ плотьско́е хрⷭ҇то́во прише́ствїе , и҆ те́кше ꙗ҆́кѡ къ па́стырю . ви́дѣша тогѡ̀ ꙗ҆́кѡ а҆́гньца непоро́чна во́ чревѣ мр҃і́инѣ па́с шасѧ , ю҆́же пою́ще и҆ рѣ́ша , ра́дꙋисѧ а҆́гньца и҆ па́стырѧ мт҃и . ра́дꙋисѧ дворѐ слове́сныхъ ѻ҆ве́цъ . ра́дꙋисѧ неви́димых̾ ѕвѣре́й мꙋче́нїе , ра́дꙋисѧ ра́йскимъ две́ ремъ ѿверзе́нїе . ра́дꙋисѧ ꙗ҆́кѡ нбⷭ҇наѧ с̾ра́дꙋютсѧ съ земны́ми , ра́дꙋисѧ ꙗ҆́кѡ земна́ѧ с̾ликоствꙋ́ютъ нбⷭ҇нымъ . ра́дꙋи сѧ а҆пⷭ҇лѡмъ немо́лчнаѧ ᲂу҆ста̀ , ра́дꙋисѧ стрⷭ҇тоте́рпцем̾ непобѣди́маѧ де́рзости . ра́дꙋисѧ тве́рдое вѣ́рѣ ѡ҆снова́нїе , ра́дꙋ исѧ свѣ́тлое бл҃года́ти позна́нїе . ра́дꙋи сѧ є҆ѧ́же ра́ди ѡ҆бнажи́сѧ а҆́дъ , ра́дꙋисѧ є҆ѧ́же ра́ди ѡ҆блеко́хомсѧ сла́вою . ра́дꙋи сѧ невѣ́сто неневѣ́стнаѧ .

=конда́къ , є҃ . Б=г҃оте́чнꙋю ѕвѣздꙋ̀ , ви́дѣ вше волсвѝ , и҆ тоѧ̀ послѣ́доваша зарѝ , и҆ ꙗ҆́кѡ свѣти́льника держа́ще ю҆̀ , то́ю и҆ска́хꙋ крѣ́пкагѡ цр҃ѧ . и҆ дости́гше недости́жимаго пора́довашасѧ є҆мꙋ̀ , во пїю́ще , а҆ллилꙋ́їѧ . =и҆́косъ . В=и́дѣша ѻ҆́тро цы халдѣ́йстїи нарꙋкꙋ̀ дв҃чꙋ , созда́вша го рꙋка́ма чл҃ки , и҆ влⷣкꙋ разꙋмѣва́юще є҆гѡ̀ , а҆́ще и҆ ра́бїи взѧ́тъ зра́къ , пот ща́шасѧ дармѝ ᲂу҆годи́ти є҆мꙋ̀ . и҆ возо пи́ти бл҃гослове́ннѣй , ра́дꙋисѧ ѕвѣзды̀ незаходи́мыѧ мт҃и . ра́дꙋисѧ зарѐ та́й нагѡ днѐ . ра́дꙋисѧ пре́лести пе́щь ᲂу҆га си́вши . ра́дꙋисѧ тро́йцꙋ ᲂу҆чени́къ хранѧ́ щи . ра́дꙋисѧ мꙋчи́телѧ неми́лостива и҆змѣта́ющи ѿнача́льства . ра́дꙋисѧ гдⷭ҇а чл҃колю́бца показа́вши хрⷭ҇та̀ . ра́дꙋисѧ ꙗ҆́же ва́рварскагѡ и҆збавлѧ́ющи слꙋже́ нїѧ . ра́дꙋисѧ скве́рныхъ и҆збавлѧ́ющаѧ дѣ́лъ . ра́дꙋисѧ ѻ҆гнѧ̀ покланѧ́нїе ᲂу҆гаси́ вши . ра́дꙋисѧ пла́мене стрⷭ҇тна́го и҆змѣ нѧ́ющи . ра́дꙋисѧ пе́рсѡмъ наста́внице цѣломꙋ́дрїѧ . ра́дꙋисѧ всѣ́хъ родѡ́въ весе́лїе , ра́дꙋисѧ невѣ́сто неневѣ́стнаѧ .

=конда́къ , ѕ҃ . П=роповѣ́дницы бг҃оно́снїи бы́вше волсвѝ , воз̾врати́шасѧ в̾ вави ло́нъ . сконча́вше ти проро́чество , и҆ проповѣ́давше тѧ хрⷭ҇та̀ всѣ́мъ . ѡ҆ста́ виша и҆́рода ꙗ҆́кѡ лжи́ва , невѣ́дꙋща пѣ́ти , а҆ллилꙋ́їѧ . =и҆́косъ . В=осїѧ̀ во є҆гѵ́п тѣ просвѣще́нїе и҆́стинѣ , ѿгна́лъ є҆сѝ лжѝ тмꙋ̀ . и҆́доли бо є҆гѡ̀ сп҃се нетерпѧ́ ще твоеѧ̀ крѣ́пости , падо́ша . си́хъ же и҆зба́вльшїисѧ вопїѧ́хꙋ к̾ бцⷣѣ , ра́дꙋисѧ и҆справле́нїе чл҃кѡмъ , ра́дꙋисѧ низ̾паде́ нїе бѣсѡ́мъ . ра́дꙋисѧ ꙗ҆́же пре́лести держа́вꙋ попра́вши , ра́дꙋисѧ и҆́дольскꙋю ле́сть ѡ҆бличи́вши . ра́дꙋисѧ ꙗ҆́кѡ мо́ре потопи́вши фараѡ́на мы́сленаго . ра́дꙋ исѧ ка́меню напои́вшїи жа́ждꙋщыѧ жи вота̀ . ра́дꙋисѧ ѻ҆́гненыи сто́лпе , настав лѧ́ѧи сꙋ́щихъ вотмѣ̀ . ра́дꙋисѧ покро́ве ми́рꙋ , ши́рши ѻ҆́блака . ра́дꙋисѧ пи́ще ма́нны прїе́мнице , ра́дꙋисѧ пи́щи ст҃ы́ѧ слꙋжи́телю . ра́дꙋисѧ землѐ ѡ҆бѣтова́н наѧ , ра́дꙋисѧ и҆з̾ неѧ́же тече́тъ ме́дъ и҆ млеко̀ , ра́дꙋисѧ невѣ́сто неневѣ́стнаѧ .

=конда́к̾ , з҃ . Х=отѧ́щꙋ симеѡ́нꙋ ѿ ны́нѣ шнѧгѡ вѣ́ка преста́витисѧ ѿ преле́с тнагѡ , вда́лсѧ є҆сѝ ꙗ҆́кѡ младе́нецъ томꙋ̀ но позна́лсѧ є҆сѝ є҆мꙋ̀ и҆ бг҃ъ сове рше́нъ . тѣ́мъ ᲂу҆́бѡ ᲂу҆диви́сѧ твое́й не и҆зрече́нѣй премꙋ́дрости , зовы́и , а҆лли лꙋ́їѧ . =и҆́косъ . Н=о́вꙋ показа̀ тва́рь , ꙗ҆́вль сѧ зижди́тель на́мъ , и҆́же ѿ негѡ̀ бы́вшимъ , и҆з̾ без̾сѣ́менныѧ прозѧ́бъ ᲂу҆тро́бы , и҆ сохрани́въ ю҆̀ ꙗ҆́коже бѣ̀ не тлѣ́нна . да чю́до ви́дѧще воспое́мъ є҆́й вопїю́ще , ра́дꙋисѧ цвѣ́те нетлѣ́нїѧ , ра́дꙋисѧ вѣнчѐ воз̾держа́нїѧ . ра́дꙋисѧ воскрⷭ҇нїѧ ѻ҆́браз̾ ѡ҆блиста́ющи , ра́дꙋисѧ а҆́гг҃льское житїѐ ꙗ҆влѧ́ющи . ра́дꙋисѧ дре́ во бл҃гоплодови́тое , ѿ него́же пита́ю тсѧ вѣ́рнїи . ра́дꙋисѧ дре́во бл҃госѣ́нно ли́ствено , и҆́мже покрыва́ютсѧ мно́зи . ра́дꙋисѧ ро́ждьшаѧ наста́вника заблꙋ́ ждьшимъ , ра́дꙋисѧ поро́ждьшаѧ и҆зба́ вителѧ плѣне́нымъ . ра́дꙋисѧ сꙋдїѝ пра́ веднагѡ ᲂу҆моле́нїе . ра́дꙋисѧ мно́гимъ согрѣше́нїи проще́нїе . ра́дꙋисѧ ѻ҆де́же наги́хъ дерзнове́нїѧ , ра́дꙋисѧ любы̀ всѧ́ко жела́нїе побѣжда́ющи . ра́дꙋисѧ невѣ́сто неневѣ́стнаѧ .

=конда́къ , и҃ . С=тра́нно ржⷭ҇тво̀ ви́дѣвше , ᲂу҆страни́мсѧ ми́ра , ᲂу҆́мъ на́ небо пре ло́жьше . сего́ бо ра́ди высо́кїи , на зе млѝ ꙗ҆ви́сѧ смире́нъ чл҃къ , хотѧ̀ привле щѝ к̾ высотѣ̀ , вопїю́щихъ є҆мꙋ̀ , а҆лли лꙋ́їѧ . =и҆́косъ . В=е́сь бѣ̀ в̾ ни́жнихъ , и҆ вы́шнихъ ника́коже ѿстꙋ́пль , неѡ҆пи́ санно сло́во . с̾хожде́нїе бо бжⷭ҇твено , немѣ́стно бы́сть прехожде́нїе , и҆ ржⷭ҇тво̀ ѿ дв҃ы бг҃опрїѧ́тны слы́шаще сїѧ̀ . ра́дꙋ исѧ бг҃а нев̾мѣсти́магѡ в̾мѣсти́лище . ра́дꙋисѧ честна́гѡ та́инства две́ри . ра́дꙋ исѧ невѣ́рныхъ вѣ́рное слы́шанїе . ра́дꙋ исѧ вѣ́рныхъ и҆звѣ́стнаѧ похвало̀ . ра́ дꙋисѧ колесни́це прест҃а́ѧ сꙋ́щагѡ на херꙋви́мѣхъ . ра́дꙋисѧ селе́нїе пресла́внѡ сꙋ́щагѡ на серафи́мѣхъ . ра́дꙋисѧ про ти́вныѧ в̾ то́же собра́вши . ра́дꙋисѧ ꙗ҆́же дв҃ство и҆ ржⷭ҇тво̀ сочета́вши . ра́дꙋисѧ є҆ѧ́же ра́ди разрѣши́сѧ престꙋпле́нїе . ра́ дꙋисѧ є҆ѧ́же ра́ди ѿве́рзесѧ ра́й . ра́дꙋи сѧ ключꙋ̀ црⷭ҇тва хрⷭ҇то́ва . ра́дꙋисѧ наде́же бла́гъ вѣ́чныхъ . ра́дꙋисѧ невѣ́сто нене вѣ́стнаѧ .

=конда́къ , ѳ҃ . В=сѧ́ко є҆стество̀ а҆́гг҃льское ᲂу҆диви́сѧ , вели́комꙋ твоегѡ̀ вочл҃ченїѧ дѣ́лꙋ . непристꙋ́пнагѡ бо ꙗ҆́кѡ бг҃а , зрѧ́ хꙋ всѣ́мъ пристꙋ́пна чл҃ка , на́мъ ᲂу҆́бѡ с̾пребыва́юща , и҆ слы́шаща ѿ всѣ́хъ , а҆л лилꙋ́їѧ . =и҆́косъ . В=иті́и многовѣща́нны , ꙗ҆́кѡ ры́бы без̾гла́сны ви́димъ ѡ҆ тебѣ̀ бцⷣе , недоꙋмѣ́ютъ бо глаго́лати , ка́кѡ дв҃ою пребыва́еши , и҆ роди́ти возмо́же . мы́ же та́инствꙋ дивѧ́щесѧ , вѣ́рнѡ во пїе́мъ , ра́дꙋисѧ премꙋ́дрости бж҃їѧ прїѧ́ телище . ра́дꙋисѧ промышле́нїѧ є҆гѡ̀ со кро́вище . ра́дꙋисѧ любомꙋдрецы̀ немꙋд ры̀ ꙗ҆влѧ́ющи . ра́дꙋисѧ хитрослове́сники без̾слове́сны ѡ҆бличи́вши . ра́дꙋисѧ ꙗ҆́кѡ ѡ҆бꙋѧ́ша лю́тыѧ в̾зыска́тели . ра́дꙋисѧ ꙗ҆́кѡ ᲂу҆вѧдо́ша баснотво́рцы . ра́дꙋисѧ а҆ѳине́йскїѧ плени́цы растерза́ющи . ра́дꙋ исѧ рыбаре́мъ мре́жи и҆сполнѧ́ющи . ра́дꙋ исѧ и҆з̾ глꙋбины̀ невѣ́дѣнїѧ и҆звлача́ щи . ра́дꙋисѧ мно́гихъ в̾ ра́зꙋмѣ про свѣща́ющи . ра́дꙋисѧ кораблю̀ хотѧ́щым̾ спасти́сѧ . ра́дꙋисѧ приста́нище жите́й скихъ пла́ванїи . ра́дꙋисѧ невѣ́сто нене вѣ́стнаѧ .

=конда́къ , і҃ . С=пастѝ хотѧ̀ ми́ръ , и҆́же всѣ́мъ ᲂу҆краси́тель , к̾ семꙋ̀ самоѡ҆бѣ́то ванъ прїи́де , па́стырь сы́и и҆ бг҃ъ . на́съ ра́ди ꙗ҆ви́сѧ по на́съ подо́бенъ . подо́б нымъ бо подо́бное призва́въ ꙗ҆́кѡ бг҃ъ , слы́шитъ ѿ всѣ́хъ , а҆ллилꙋ́їѧ . =и҆́косъ . С=тѣна̀ є҆сѝ дв҃амъ бцⷣе дв҃о , и҆ всѣ́мъ и҆́же к̾ тебѣ̀ прибѣга́ющымъ . и҆́бо нб҃ꙋ и҆ землѝ творе́цъ ᲂу҆стро́ивъ тѧ̀ пречⷭ҇таѧ , все́льсѧ во ᲂу҆тро́бꙋ твою̀ , и҆ наꙋчи́въ приглаша́ти тебѣ̀ всѣ́хъ . ра́дꙋисѧ тѣ́ло дв҃ства . ра́дꙋисѧ две́ри спасе́нїѧ . ра́дꙋисѧ нача́льнице мы́сленагѡ назда́нїѧ . ра́дꙋ исѧ пода́тельнице бжⷭ҇твеныѧ бл҃года́ ти . ра́дꙋисѧ ты́ бо ѡ҆бнови́ла є҆сѝ зача́ тыхъ стꙋ́дно . ра́дꙋисѧ ты́ бо наказа́ла є҆сѝ ѡ҆кра́деныѧ ᲂу҆мы̀ . ра́дꙋисѧ тли́те лѧ смы́сломъ ᲂу҆пражнѧ́ющи . ра́дꙋисѧ сѣ́ѧтелѧ чистотѣ̀ поро́ждьши . ра́дꙋ исѧ черто́же без̾се́меннагѡ ᲂу҆невѣ́ще нїѧ . ра́дꙋисѧ вѣ́рныхъ гдⷭ҇ви сочета́вши . ра́дꙋисѧ до́браѧ младопита́тельнице дв҃амъ . ра́дꙋисѧ дш҃а́мъ черто́жнице ст҃ы́хъ . ра́дꙋисѧ невѣ́сто неневѣ́стнаѧ .

=конда́къ , а҃і . П=ѣ́нїе всѧ́ко побѣжда́е тсѧ , простре́ти тща́щесѧ ко мно́же ствꙋ мно́гихъ щедро́тъ твои́хъ . равно чи́слены бо пѣска̀ ѱл҃мы̀ и҆ пѣ́сни , а҆́ще прино́симъ ти цр҃ю ст҃ы́и , ничто́же тво ри́мъ досто́йнѡ , и҆́хже да́лъ є҆сѝ тебѣ̀ вопїю́щымъ , а҆ллилꙋ́їѧ . =и҆́косъ . С=вѣто прїе́мнꙋю свѣщꙋ̀ , во тмѣ̀ сꙋ́щымъ ꙗ҆́вльшꙋюсѧ , зри́мъ ст҃ꙋ́ю дв҃ꙋ . невеще́ст веныи бо в̾жига́ющи ѻ҆́гнь , наставлѧ́ етъ к̾ ра́зꙋмꙋ бжⷭ҇твеномꙋ всѣ́хъ . заре́ю ᲂу҆́мъ просвѣща́ющи , зва́нїемъ же почи та́емꙋю си́мъ . ра́дꙋисѧ лꙋчѐ , разꙋ́мнаго сл҃нца . ра́дꙋисѧ свѣти́ло незаходи́маго свѣ́та . ра́дꙋисѧ мо́лнїе , дꙋ́ши ѡ҆свѣща́ ющи . ра́дꙋисѧ ꙗ҆́кѡ гро́мъ врагѝ ᲂу҆стра ша́ющи . ра́дꙋисѧ ꙗ҆́кѡ многосвѣ́тлое воз̾сїѧва́юши просвѣще́нїе . ра́дꙋисѧ ꙗ҆́кѡ многотекꙋ́щꙋю и҆сточа́еши рѣкꙋ̀ . ра́дꙋисѧ кꙋпѣ́ли живописꙋ́ющїи ѻ҆́браз̾ . ра́дꙋисѧ грѣхо́внꙋю ѿє҆́млющи скве́рнꙋ . ра́дꙋисѧ ба́не ѡ҆мыва́ющаѧ со́вѣсть . ра́дꙋисѧ ча́ше че́рплющаѧ ра́дость . ра́дꙋ исѧ ѡ҆бонѧ́нїе хрⷭ҇то́ва бл҃гоꙋха́нїѧ . ра́дꙋ исѧ животѐ та́йнагѡ весе́лїѧ . ра́дꙋисѧ невѣ́сто неневѣ́стнаѧ .

=конда́к̾ , в҃і . Б=л҃года́ть да́ти восхотѣ́въ , долго́мъ дре́внимъ , всѣ́хъ долго́въ рѣши́тель чл҃комъ гдⷭ҇ь . прїи́де бо собо́ю ко ѿше́дшимъ тогѡ̀ бл҃ода́ти , и҆ раз̾ дра́въ рꙋкописа́нїе , слы́шитъ ѿ всѣ́хъ си́це , а҆ллилꙋ́їѧ . =и҆́косъ . П=ою́ще твоѐ ржⷭ҇тво̀ , хва́лимъ тѧ̀ всѝ , ꙗ҆́кѡ ѡ҆дш҃е вле́нъ хра́мъ бцⷣе , в̾ твою́ бо всели́сѧ ᲂу҆тро́бꙋ , содержа́и всѧ̀ рꙋко́ю гдⷭ҇ь , ѡ҆ст҃ѝ и҆ просла́ви , и҆ наꙋчѝ вопи́ти тебѣ̀ всѣ́хъ . ра́дꙋисѧ селе́нїе бг҃а сло́ва . ра́дꙋ исѧ ст҃а́ѧ ст҃ы́хъ бо́льши . ра́дꙋисѧ ков че́же позлаще́нныи дх҃омъ . ра́дꙋисѧ со кро́вище животꙋ̀ неи҆стощи́мое . ра́дꙋ исѧ чⷭ҇тны́и вѣ́нче цр҃е́мъ бл҃гочести́ вымъ , ра́дꙋисѧ чⷭ҇тна́ѧ похвала̀ і҆єре́ѡм̾ бл҃гоговѣ́йнымъ . ра́дꙋисѧ цр҃кви непо колѣби́мыи столпѐ . ра́дꙋисѧ црⷭ҇твꙋ нерꙋши́маѧ стѣно̀ . ра́дꙋисѧ є҆ѧ́же ра́ди воз̾дви́жꙋтсѧ побѣ́ды . ра́дꙋисѧ є҆ѧ́же ра́ди низ̾па́даютъ вразѝ . ра́дꙋисѧ тѣ́ла моегѡ̀ врачева́нїе . ра́дꙋисѧ дꙋшѝ моеѧ̀ пред̾ста́тельнице . ра́дꙋисѧ невѣ́сто неневѣ́стнаѧ .

=конда́къ , г҃і . ѽ= всепѣ́таѧ мт҃и , ро́ждь шаѧ всѣ́хъ ст҃ы́хъ ст҃ѣ́йшее сло́во , ны́ нѣшнее приноше́нїе прїе́мши , ѿ всѧ́ кїѧ напа́сти и҆зба́ви всѣ́хъ , и҆ грѧдꙋ́ щыѧ и҆змѝ мꙋ́ки , вопїю́щыѧ ти , а҆лли лꙋ́їѧ =[три́жды , с̾ покло́ны земны́ми].=

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Пое́мъ тѧ вопїю́ще , ра́дꙋисѧ колесни́це сл҃нца разꙋ́мнагѡ , лозо̀ и҆́стиннаѧ , гро́здъ зрѣ́лыи воз̾дѣ́лавши , вино̀ и҆сточа́ющъ , є҆́же дꙋ́ши веселѧ́щее , вѣ́рою тѧ сла́вѧщихъ . ~Врача̀ всѣ́хъ поро́ждьшаѧ , ра́дꙋисѧ бг҃оневѣ́сто , же́зле та́йныи , цвѣ́тъ неꙋвѧда́емыи процвѣ́тши . ра́дꙋисѧ влⷣчце , є҆ѧ́же ра́ди ра́дости наполнѧ́емсѧ , и҆ жи́знь наслѣ́дꙋемъ .

~Витꙋ́ющїи немо́жетъ ꙗ҆зы́къ влⷣчце пѣ сносло́вити тѧ̀ , и҆́бо па́че серафи́мъ воз̾вы́сисѧ , ро́ждьши цр҃ѧ хрⷭ҇та̀ . є҆го́же молѝ , се́й гра́дъ тво́й спастѝ ѿ мно́ гихъ и҆скꙋше́нїи .

=сла́ва . Х=ва́лѧтъ блажа́ще тѧ концы̀ , и҆ любо́вїю зовꙋ́тъ ти . ра́дꙋисѧ сви́тче , в̾ не́мже пе́рстом̾ ѻ҆́ч҃имъ написа́сѧ сло́во чи́стаѧ . є҆го́же молѝ в̾ кни́ги живо́т ныѧ рабо́мъ ти написа́тисѧ бцⷣе .

=и҆ ны́нѣ . М=о́лимъ рабѝ твоѝ , и҆ прекло нѧ́емъ колѣ́на срⷣца на́шегѡ , приклонѝ ᲂу҆́хо твоѐ чⷭ҇таѧ , и҆ спасѝ рабы̀ своѧ̀ погрꙋжа́емыѧ прⷭ҇нѡ , и҆ соблюдѝ ѿ всѧ́ кого вра́жїѧ плѣне́нїѧ тво́й гра́дъ бцⷣе .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бо ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

~Ложесны̀ сло́во прїѧ́ла є҆сѝ , и҆́же всѧ̀ носѧ́щагѡ понесла̀ є҆сѝ , и҆ млеко́мъ пита́ла є҆сѝ , ма́нїемъ пита́ющагѡ вселе́ннꙋю всю̀ чⷭ҇таѧ . є҆мꙋ́же пое́мъ , гдⷭ҇а воспѣва́йте дѣ́ла , и҆ превозноси́те є҆гѡ̀ во́ вѣки . ~Моисе́й разꙋмѣ̀ въ кꙋпинѣ̀ вели́кое та́инство ржⷭ҇тва̀ твоегѡ̀ , ѻ҆́троцы же проѡ҆брази́ша сѐ ꙗ҆́вьстве но , посредѣ̀ ѻ҆гнѧ̀ стоѧ́ще и҆ неѡ҆палѧ́ еми , нетлѣ́ннаѧ чи́стаѧ дв҃о . тѣ́мже тѧ̀ пое́мъ , и҆ превозно́симъ во́ вѣки .

~И҆́же пре́жде ле́стїю ѡ҆бнаже́ни бы́вше , въ ри́зꙋ нетлѣ́нїѧ ѡ҆блеко́хомсѧ ржⷭ҇тво́мъ твои́мъ , и҆ сѣдѧ́щїи во тмѣ̀ прегрѣше́нїи , свѣ́тъ ви́дѣхомъ , свѣ́тꙋ жили́ще ѻ҆трокови́це . тѣ́мъ тѧ̀ пое́м̾ , и҆ превозно́симъ во́ вѣки .

=сла́ва . М=е́ртвїи тебѐ ра́ди ѡ҆живлѧ́ю тсѧ , жи́знь бо соста́внꙋю родила̀ є҆сѝ . нѣ́мїи пре́жде , ны́нѣ бл҃гоглаго́ливи быва́ютъ , прокаже́ннїи ѡ҆чища́ютсѧ , не дꙋ́зи ѿгонѧ́ютсѧ , и҆ дꙋхо́въ воздꙋ́ш ныхъ мно́жества побѣжда́ютсѧ , дв҃о чл҃кѡмъ спасе́нїе .

=и҆ ны́нѣ . Ꙗ҆́=же ми́рꙋ ро́ждьши спасе́нїе , є҆ѧ́же ра́ди ѿ землѝ на высотꙋ̀ взѧ́ти бы́хомъ . ра́дꙋисѧ всебл҃гослове́наѧ , по кро́ве и҆ держа́во , стѣно̀ и҆ ᲂу҆тверже́нїе , пою́щымъ чⷭ҇таѧ , гдⷭ҇а воспѣва́йте дѣ́ла , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . В=сѧ́къ зе́менъ , да взыгра́етсѧ дх҃омъ просвѣща́емъ . да ликовствꙋ́етъ же , беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре . и҆ да пое́тъ , ра́дꙋйсѧ пребла же́ннаѧ , бцⷣе чи́стаѧ прⷭ҇нѡ дв҃о .

~Да тебѣ̀ вѣ́рнїи ра́дꙋисѧ зове́мъ , и҆́же тобо́ю ра́дости прича́стницы бы́вше присносꙋ́щнѣй . спасѝ на́съ ѿ напа́стей , и҆ ва́рварскагѡ плѣне́нїѧ , и҆ ѿ всѧ́кїѧ и҆ны́ѧ ра́ны , за мно́жество ѻ҆трокови́ це прегрѣше́нїи , находѧ́щыѧ чл҃кѡмъ согрѣша́ющымъ . ~Ꙗ҆ви́ласѧ є҆сѝ просвѣ ще́нїе на́ше и҆ ᲂу҆тверже́нїе . тѣ́мже вопїе́мъ ти , ра́дꙋисѧ ѕвѣздо̀ незахо ди́маѧ , в̾водѧ́щи въ ми́ръ вели́кое сл҃нце . ра́дꙋисѧ є҆де́мъ ѿве́рзши заклю че́ныи чⷭ҇таѧ . ра́дꙋисѧ сосꙋ́де , мѵ́рѡ не и҆стощи́мое натѧ̀ и҆з̾лїѧ́нное прїе́мши .

~Ста́немъ бл҃гоговѣ́йно в̾ домꙋ̀ бг҃а на́шегѡ , и҆ возопїе́мъ , ра́дꙋисѧ ми́рꙋ влⷣчце . ра́дꙋисѧ мр҃і́е гжⷭ҇е всѣ́хъ на́съ . ра́дꙋисѧ є҆ди́на непоро́чнаѧ в̾ жена́хъ и҆ до́браѧ . ра́дꙋисѧ сто́лпе ѻ҆́гненыи , в̾водѧ́щїи в̾ вы́шнюю жи́знь чл҃чество .

=сла́ва . Г=олꙋ́бице ꙗ҆́же млⷭ҇тиваго роди́в ши , ра́дꙋисѧ при́снѡ дв҃о . ра́дꙋисѧ прпⷣбныхъ всѣ́хъ похвало̀ , ра́дꙋисѧ стра да́льцемъ вѣнча́нїе . ра́дꙋисѧ всѣ́хъ пра́ ведныхъ бжⷭ҇твеное ᲂу҆добре́нїе , и҆ на́мъ вѣ́рнымъ спасе́нїе .

=и҆ нн҃ѣ . П=ощадѝ бж҃е наслѣ́дїѧ твоего̀ , грѣхѝ на́шѧ всѧ̀ презрѣ́въ ны́нѣ . на сѐ и҆мѣ́ѧ молѧ́щꙋю тебѐ , и҆́же на землѝ без̾ сѣ́мене ро́ждьшꙋю тѧ , вели́кїѧ ра́ ди млⷭ҇ти , восхотѣ́вша воѡ҆брази́тисѧ хрⷭ҇тѐ в̾ чл҃чество .

=мл҃тва , прест҃ѣ́й бцⷣѣ похвалы̀ .=

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

=Ѽ= прест҃а́ѧ гжⷭ҇е влⷣчце бцⷣе , вы́шши є҆сѝ всѣ́хъ а҆́гг҃лъ и҆ а҆рха́гг҃лъ , и҆ всеѧ̀ тва́ри честнѣ́йши . помо́щница є҆сѝ ѡ҆би́ди мымъ , ненадѣ́ющымсѧ надѣ́ѧнїе , ᲂу҆бо́ гимъ застꙋ́пница , печа́льнымъ ᲂу҆тѣ ше́нїе , а҆́лчꙋщымъ корми́тельница , на ги́мъ ѻ҆дѣѧ́нїе , больны́мъ и҆сцѣле́нїе , грѣ́шнымъ спасе́нїе , хрⷭ҇тїѧ́нѡмъ всѣ́мъ поможе́нїе , и҆ застꙋпле́нїе . ѽ всемлⷭ҇ти ваѧ гжⷭ҇е дв҃о бцⷣе влⷣчце , млⷭ҇тїю свое́ю спасѝ и҆ поми́лꙋй , странꙋ̀ на́шꙋ россі́й скꙋю . спасѝ гжⷭ҇е и҆ поми́лꙋй ра́бъ свои́х̾ , гдⷭ҇и́на на́шегѡ преѡ҆сщ҃е́ннейшегѡ кор ни́лїѧ , митрополи́та моско́вскагѡ и҆ всеѧ̀ рꙋсі́и . и҆ а҆рхїєпкⷭ҇пы , и҆ є҆пкⷭ҇пы , и҆ ве́сь сщ҃е́нническїи , и҆ и҆́ноческїи чи́нъ . и҆ хрⷭ҇толюби́вое во́инство , и҆ доброхо́ты , и҆ всѧ̀ правосла́вныѧ хрⷭ҇тїѧ́ны , ри́зою свое́ю честно́ю защитѝ , и҆ ᲂу҆молѝ гжⷭ҇е и҆зъ тебѐ без̾сѣ́мене воплоти́вшагосѧ хрⷭ҇та̀ бг҃а на́шегѡ , да препоѧ́шетъ на́съ си́лою свое́ю свы́ше , на неви́димыѧ и҆ ви́димыѧ врагѝ на́шѧ . ѽ всемлⷭ҇тиваѧ гжⷭ҇е влⷣчце бцⷣе , воздви́гни на́съ и҆з̾ глꙋбины̀ грѣхо́вныѧ , и҆ и҆зба́ви на́съ ѿ гла́да и҆ гꙋби́тельства , ѿ трꙋ́са и҆ пото́ па , ѿ ѻ҆гнѧ̀ и҆ меча̀ , ѿ нахожде́нїѧ и҆ноплеме́нных̾ и҆ межꙋᲂу҆со́бныѧ бра́ни , и҆ ѿ напра́сныѧ сме́рти , и҆ ѿ нападе́нїѧ вра́жїѧ , и҆ ѿ тлетво́рныхъ вѣ́тръ , и҆ ѿ смертоно́сныѧ ꙗ҆́звы , и҆ ѿ всѧ́когѡ ѕла̀ . пода́ждь гжⷭ҇е ми́ръ и҆ здра́вїе рабо́мъ свои́мъ , всѣ́мъ правосла́внымъ хрⷭ҇тїѧ́нѡмъ . и҆ просвѣтѝ и҆́мъ ᲂу҆́мъ , и҆ ѻ҆́чи серде́чнїи є҆́же ко спасе́нїю . и҆ спо до́би ны̀ грѣ́шныѧ рабы̀ твоѧ̀ , црⷭ҇твїю сн҃а твоегѡ̀ хрⷭ҇та̀ бг҃а на́шегѡ , ꙗ҆́кѡ держа́ва є҆гѡ̀ бл҃гослове́на и҆ препросла́ влена , со без̾нача́льнымъ є҆гѡ̀ ѻ҆ц҃е́мъ , и҆ с̾ прест҃ы́мъ и҆ бл҃ги́мъ и҆ животво рѧ́щымъ є҆гѡ̀ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾ до землѝ].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ ти мт҃ре , честны́ѧ и҆ сла́в ныѧ є҆ѧ̀ похвалы̀ , и҆ всѣ́хъ ст҃ы́хъ ...

