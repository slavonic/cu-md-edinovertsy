<document xmlns="http://www.ponomar.net/culiturgical">
<p>Т<red>ропа́рь, мч҃нцѣ. гла́съ, д҃.</red></p>

<p><red>А҆́</red>гница твоѧ̀ і҆с҃е <red>і҆мⷬ҇къ,</red> зове́тъ ве́лїимъ гла́сомъ, тебѐ женишѐ мо́й лю́бѧщи, и҆ и҆́щꙋщи страждꙋ̀, и҆ сраспина́юсѧ и҆ спо греба́юсѧ кр҃ще́нїемъ твои́м̾, и҆ страждꙋ̀ тебѐ ра́ди, и҆ ᲂу҆мира́ю наде́ждꙋ и҆мѣ́ѧ на тѧ̀, ꙗ҆́кѡ да црⷭ҇твꙋю с̾ тобо́ю, и҆ живꙋ̀ ᲂу҆ тебѐ. но ꙗ҆́кѡ же́ртвꙋ непоро́чнꙋ прїи ми́ мѧ, с̾ любо́вїю поже́ршꙋютисѧ. тоѧ̀ мл҃твами хрⷭ҇тѐ бж҃е спасѝ дш҃ѧ на́шѧ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. П</red>ое́мъ гдⷭ҇еви, прове́дшемꙋ лю́ди своѧ̀, сквозѐ чермно́е мо́ре, ꙗ҆́кѡ є҆ди́нъ сла́вно бо просла́висѧ.</p>

<p><red>запѣ́в̾: С</red>т҃а́ѧ мч҃нце <red>і҆мⷬ҇къ,</red> молѝ бг҃а ѡ҆ на́съ <red>[покло́н̾].</red></p>

<p><red>В</red>лече́тъ к̾ пѣ́нїю преми́рнаѧ вѡ́инства, и҆ чл҃ческїѧ ли́ки, прехва́льнаѧ ѻ҆троко ви́ца чюдесы̀ свои́ми.</p>

<p><red>Д</red>обро́тѣ вожделѣ́въ прекра́снагѡ ти срⷣца всехва́льнаѧ влⷣка всѣ́хъ, нбⷭ҇нагѡ черто́га сподо́билъ тѧ є҆́сть.</p>

<p><red>сла́ва. Н</red>а ка́зни и҆ болѣ́зни, и҆ на ра́ны многоѡбра́зныѧ, не ᲂу҆страшена̀ мч҃нце вмѣсти́сѧ. поспѣша́ющꙋ бо и҆́маши бл҃года́ть сп҃совꙋ возмога́ющꙋю тѧ.</p>

<p><red>и҆ ны́нѣ, боⷢ҇. П</red>речⷭ҇таѧ бцⷣе ро́ждьшаѧ пло́тїю, присносꙋ́щное и҆ пребл҃гослове́н ное сло́во, хрⷭ҇та̀ бг҃а, прⷭ҇нѡ дв҃аѧ пое́мъ тѧ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃а́ѧ мч҃нце <red>і҆мⷬ҇къ,</red> ꙗ҆́кѡ всѝ по́ бз҃ѣ къ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Т</red>ы̀ є҆сѝ ᲂу҆тверже́нїе, притека́ющымъ тѝ гдⷭ҇и, ты́ же свѣ́тъ ѡ҆мраче́ннымъ, и҆ пое́тъ тѧ̀ дх҃ъ мо́й.</p>

<p><red>Ꙗ҆</red>ви́ласѧ є҆сѝ на сꙋди́щи прехва́льнаѧ, мꙋжеꙋ́мнꙋ и҆мꙋ́щи дш҃ꙋ, и҆ врага̀ ꙗ҆́кѡ нехра́бра сꙋ́ща побѣди́ла є҆сѝ.</p>

<p><red>П</red>оро́ка в̾ добро́тѣ твое́й не бы́сть, ни скве́рны въ дꙋшѝ твое́й. сегѡ̀ ра́ди тѧ̀ хрⷭ҇то́съ ꙗ҆́кѡ невѣ́стꙋ, в̾ нетлѣ́нныѧ черто́ги причта̀.</p>

<p><red>сла́ва. И҆</red>сцѣлѝ прехва́льнаѧ дꙋшѝ моеѧ̀ стрꙋ́пы, мч҃нце хрⷭ҇то́ва <red>і҆мⷬ҇къ,</red> и҆ ᲂу҆толѝ мл҃твами сѝ живота̀ моегѡ̀ молвꙋ̀.</p>

<p><red>и҆ ны́нѣ, боⷢ҇. Т</red>ебѐ всѝ стѧжа́хомъ при бѣ́жище и҆ стѣ́нꙋ на́шꙋ хрⷭ҇тїѧ́не. тебѐ славосло́вимъ немо́лчнѡ, мт҃и без̾невѣ́ стнаѧ.</p>

<p><red>сѣда́ленъ. гла́съ, и҃. К</red>рове́й твои́хъ стрꙋѧ́ми мч҃нце хрⷭ҇то́ва, пото́ки бл҃гоче́ стїѧ вы́нꙋ содѣва́еши прехва́льнаѧ. ѡ҆дожде́нїемъ же бл҃года́тнымъ слове́с ныѧ ни́вы напоѧ́еши, благода́тїю въ ни́хъ прозѧба́еши кла́сы вѣ́рѣ. тѣ́мже пресла́вна и҆ по сме́рти ꙗ҆ви́сѧ, точа́щи живо́тъ мꙋче́нїѧ ра́ди, страстоте́рпице прехва́льнаѧ <red>і҆мⷬ҇къ,</red> молѝ хрⷭ҇та̀ бг҃а, согрѣше́нїемъ ѡ҆ставле́нїе дарова́ти, чтꙋ́щым̾ любо́вїю ст҃ꙋ́ю па́мѧть твою̀.</p>

<p><red>сла́ва, и҆ ны́нѣ, боⷢ҇. Ꙗ҆́</red>кѡ дв҃ꙋ є҆ди́нꙋ в̾ жена́хъ, тѧ̀ без̾ сѣ́мене ро́ждьшꙋю бг҃а пло́тїю, всѝ ᲂу҆бл҃жа́емъ ро́ди чл҃честїи, ѻ҆́гнь бо всели́сѧ в̾ тѧ̀ бжⷭ҇твеныи, и҆ ꙗ҆́кѡ младе́нца дои́ши зижди́телѧ и҆ гдⷭ҇а. тѣ́мже а҆́гг҃льскїй собо́ръ, и҆ чл҃че скїи ро́дъ, досто́йнѡ сла́вимъ прест҃о́е ржⷭ҇тво̀ твоѐ, и҆ согла́снѡ вопїе́мъ ти, молѝ хрⷭ҇та̀ бг҃а, согрѣше́нїемъ ѡ҆ставле́ нїе дарова́ти, воспѣва́ющымъ досто́й нѡ  сла́вꙋ  твою̀.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и смо тре́нїѧ твоегѡ̀ та́инство, разꙋмѣ́хъ дѣ́ла твоѧ̀, и҆ просла́вихъ твоѐ бжⷭ҇тво̀.</p>

<p><red>Н</red>ескве́рное зерца́ло бжⷭ҇твеныхъ ᲂу҆мо́въ себѐ сотво́рши, ꙗ҆́кѡ ѕвѣзда̀ прекра́с наѧ, посредѝ страстоте́рпецъ мч҃нце воз̾сїѧ́ла є҆сѝ.</p>

<p><red>М</red>ра́чнымъ бѣсѡ́мъ непринесла̀ є҆сѝ же́ртвꙋ, мч҃нце непобѣди́маѧ <red>і҆мⷬ҇къ,</red> живоно́сныи же возлюби́ла є҆сѝ коне́цъ прїѧ́ти бл҃говѣ́рїѧ ра́ди.</p>

<p><red>сла́ва. Ꙗ҆́</red>кѡ тве́рдо и҆мꙋ́щи тѣ́ло в̾ стра да́нїи сѝ, непоро́чнаѧ мч҃нце, ра́нами непосты́дна пребы́сть, любвѐ ра́ди бж҃їѧ вѣ́ры.</p>

<p><red>и҆ ны́нѣ, боⷢ҇. Ѡ҆</red>чище́нїе на́мъ да́рꙋй пре грѣше́нїемъ ꙗ҆́кѡ пребла́гъ, и҆ ᲂу҆мирѝ ми́р̾ сво́й бж҃е, мл҃твами ро́ждьшїѧ тѧ̀.</p>

<p><red>пѣ́снь, є҃. і҆рмо́с̾. О</red>у҆́треннююще вопїе́мъ тѝ гдⷭ҇и спаси́ ны, ты́ бо є҆сѝ бг҃ъ на́шъ, ра́звѣ бо тебѐ и҆но́гѡ незна́емъ.</p>

<p><red>Д</red>не́ви ми́ра сопроти́внагѡ разꙋмѣ́в ши, люби́ти невосхотѣ́ла є҆сѝ, любобо ри́тельнагѡ бѣ́са.</p>

<p><red>М</red>нѣ́въ ᲂу҆клони́ти твою̀ бжⷭ҇твенꙋю любо́вь, мч҃нце <red>і҆мⷬ҇къ,</red> смѣ́хꙋ ꙗ҆ви́сѧ с̾ хꙋдо́жествы свои́ми прелꙋка́вый.</p>

<p><red>сла́ва. П</red>ода́ждь ми просвѣще́нїе и҆ ми́ръ прехва́льнаѧ, и҆ разрѣшѝ мл҃твами сѝ многомѧте́жное моѐ нечаѧ́нїе.</p>

<p><red>и҆ ны́нѣ, боⷢ҇. Д</red>в҃ою по ржⷭ҇твѣ̀ пое́мъ тѧ̀ бцⷣе, ты́ бо бг҃а сло́ва ми́рови пло́тїю родила̀ є҆сѝ.</p>

<p><red>пѣ́снь, ѕ҃. і҆рмо́съ. Р</red>и́зꙋ ми пода́ждь свѣ́тлꙋ, ѡ҆дѣѧ́исѧ свѣ́томъ ꙗ҆́кѡ ри́ зою, многомлⷭ҇тиве хрⷭ҇тѐ бж҃е на́шъ.</p>

<p><red>М</red>ꙋ́жескꙋю в̾ же́нстѣй пло́ти дш҃е́внꙋю мꙋ́дрость, и҆мꙋ́щи пресла́внаѧ, водны́хъ ѕвѣре́й небрегла̀ є҆сѝ.</p>

<p><red>П</red>обѣди́ла є҆сѝ мꙋчи́тельскꙋю горды́ню, неврежде́на пребы́сть мч҃нце непобѣди́ маѧ, и҆ вѣне́цъ побѣ́ды прїе́мши.</p>

<p><red>сла́ва. Ꙗ҆́</red>кѡ добрꙋ̀, и҆ ꙗ҆́кѡ краснꙋ̀, ꙗ҆́кѡ че́стнꙋ, и҆ ꙗ҆́кѡ дв҃ства зарѧ́ми сїѧ́ющꙋ, тебѐ жени́хъ гдⷭ҇ь себѣ̀ приво́дитъ пре сла́внаѧ.</p>

<p><red>и҆ ны́нѣ, боⷢ҇. И҆́</red>же є҆ди́на сло́вомъ пло́ тїю сло́ва ро́ждьшаѧ, и҆зба́ви моли́т вами твои́ми, ѿ сѣте́й вра́жїихъ дш҃ѧ на́шѧ.</p>

<p><red>конда́къ. гла́съ, в҃. Х</red>ра́мъ тво́й всечест ны́и, ꙗ҆́кѡ цѣльбꙋ̀ дш҃е́внꙋю ѡ҆брѣ́тше всѝ вѣ́рнїи, и҆ велегла́снѡ вопїе́мъ ти, дв҃о мꙋ́ченице <red>і҆мⷬ҇къ,</red> великои҆мени́таѧ, хрⷭ҇та̀ бг҃а молѝ непреста́ннѡ ѡ҆ всѣ́хъ на́съ.</p>

<p><red>и҆́косъ. О</red>у҆невѣ́стившꙋюсѧ хрⷭ҇то́ви мꙋче́ нїемъ, <red>і҆мⷬ҇къ,</red> соше́дшесѧ почте́мъ досто́йнѡ, ꙗ҆́кѡ да тоѧ̀ моли́твами дш҃етлѣ́нныѧ па́гꙋбы и҆зба́вльшесѧ, и҆ гꙋби́тельства,  трꙋ́са и҆ паде́жа,  житїѐ во смире́нїи препрово́димъ, сподо́бльше сѧ со всѣ́ми ст҃ы́ми, и҆́же ѿ́ вѣка бг҃ꙋ бл҃гоꙋгоди́вшими ходи́ти во́ свѣтѣ, и҆ пѣ́ти с̾ си́ми. ᲂу҆диви́лъ є҆сѝ сп҃се своеѧ̀ млⷭ҇ти, всѣ́мъ чл҃кѡмъ вѣ́рою хва́лѧ щымъ ю҆̀. тѣ́мже зове́мъ є҆́й, молѝ непреста́ннѡ ѡ҆ всѣ́хъ на́съ.</p>

<p><red>пѣ́снь, з҃. і҆рмо́съ. И҆́</red>же ѿ і҆юде́и, доше́ дше ѻ҆́троцы в̾ вавило́нъ дре́вле, вѣ́рою ᲂу҆тверже́нїи, пла́мень пе́щныи попра́ вше гл҃юще, ѻ҆ц҃ъ на́шихъ бж҃е бл҃госло ве́нъ є҆сѝ.</p>

<p><red>П</red>а́че ᲂу҆ма̀ ꙗ҆ви́шасѧ бж҃їѧ мч҃нцы под виза́нїѧ. зижди́тель бо всѣ́хъ, тва́рь повинꙋ́лъ є҆́сть є҆́й во страда́нїихъ зо вꙋ́щей, ѻ҆ц҃ъ на́шихъ бж҃е блгⷭ҇ве́нъ є҆сѝ.</p>

<p><red>Х</red>ꙋ́лѧщаѧ мꙋчи́тельскаѧ ᲂу҆ста̀, заграж да́етъ пресла́внаѧ дв҃ца, и҆ же́ртвы без̾ зако́нныѧ, дх҃омъ ст҃ы́мъ, бжⷭ҇твенѡ воспѣва́ющи, ѻ҆ц҃ъ на́шихъ бж҃е бл҃го слове́нъ є҆сѝ.</p>

<p><red>сла́ва. Т</red>ро́ица ѻ҆́трокъ прпⷣбныхъ, раз же́гшихъ пе́щь дре́вле попали́ша. нн҃ѣ же мч҃нца живоно́снꙋю трⷪ҇цꙋ пою́щи, слꙋгѝ привлечѐ пѣ́ти, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>и҆ ны́нѣ, боⷢ҇. Н</red>а́ше спасе́нїе ꙗ҆́коже вос хотѣ̀ сп҃се ᲂу҆стро́ити, во́ чрево дв҃ыѧ всели́сѧ, ю҆́же ми́рꙋ застꙋ́пницꙋ показа̀, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>пѣ́снь, и҃. і҆рмо́съ. Ц</red>р҃ѧ нбⷭ҇нагѡ, є҆го́же пою́тъ вѡ́и а҆́гг҃льстїи. хвали́те и҆ пре возноси́те є҆гѡ̀ во́ вѣки.</p>

<p><red>П</red>ребога́таѧ в̾ жена́хъ, вы́шшꙋю бл҃го да́ть вмѣ́стѡ бога́тства и҆мꙋ́щи, во пїѧ́ше пою́щи хрⷭ҇та̀ во́ вѣки.</p>

<p><red>О</red>у҆крѣпленꙋ̀ и҆мꙋ́щи мы́сль, женихо́вою невеще́ственною любо́вїю, тѣ́ло своѐ предала̀ є҆сѝ сме́рти. тѣ́мъ живе́ши во́ вѣки.</p>

<p><red>сла́ва. Т</red>а́йнѡ жени́хъ ко пречⷭ҇тѣй невѣ́ стѣ, в̾ пе́щь прише́дъ, дх҃о́вною росо́ю ѻ҆́ч҃имъ бл҃говоле́нїемъ спа́слъ є҆́сть, пою́щꙋ хрⷭ҇та̀ во́ вѣки.</p>

<p><red>и҆ ны́нѣ, боⷢ҇. П</red>о́мощи ꙗ҆́же ѿ тебѐ тре́бꙋющихъ непре́зри дв҃о, пою́щихъ и҆ превозносѧ́щихъ хрⷭ҇та̀ во́ вѣки.</p>

<p><red>пѣ́снь, ѳ҃. і҆рмо́с̾. Т</red>ѧ̀ браконеи҆скꙋси́мꙋю мт҃рь бг҃а вы́шнѧгѡ, тѧ̀ па́че ᲂу҆ма̀ ро́ждьшꙋю сло́во сꙋ́щагѡ бг҃а, и҆ вы́ш шꙋ пречⷭ҇тыхъ си́лъ, немо́лчными славо словле́нїи велича́емъ.</p>

<p><red>И҆</red>збавле́нїе живоно́сною тѝ кро́вїю, и҆́с тинное зна́менїе нетлѣ́нныѧ жи́зни, тобо́ю дарова́сѧ свы́ше мч҃нце пресла́в наѧ, и҆ и҆сцѣле́нїемъ сокро́вище неѡ҆скꙋ́ днѡ вѣ́рою почерпа́ющымъ показа́сѧ.</p>

<p><red>П</red>рикоснꙋ́сѧ тебѣ̀ сме́рть, є҆стество́мъ зако́ннымъ бг҃омꙋ́драѧ, в̾ живоно́снꙋю же ме́ртвость без̾сме́ртнѡ ѡ҆блече́сѧ, ꙗ҆́кѡ дꙋшѝ ра́ди тѣ́ло своѐ положи́вши пречⷭ҇тно́е. тѣ́мже живе́ши нетлѣ́ннѡ, и҆ послꙋшествꙋ́ютъ чюдеса̀ твоѧ̀.</p>

<p><red>сла́ва. Ꙗ҆́</red>кѡ сл҃нечнꙋю лꙋчю̀ ѡ҆зарѧ́ющꙋ всѧ̀, и҆ ꙗ҆́кѡ невѣ́стꙋ хрⷭ҇то́вꙋ предобрꙋ̀, ꙗ҆́кѡ го́рлицꙋ чистолюби́вꙋю, и҆ ꙗ҆́кѡ ма́слицꙋ, ꙗ҆́кѡ ке́дръ, ꙗ҆́кѡ сꙋ́щꙋю и҆збра́ннꙋю голꙋ́бицꙋ хва́лимъ тѧ̀ всѝ, <red>і҆мⷬ҇къ</red> бг҃ои҆мени́таѧ.</p>

<p><red>и҆ ны́нѣ, боⷢ҇. Н</red>евѣ́сто браконеискꙋ́снаѧ, сосꙋ́де бл҃гоꙋха́нїѧ, тебѐ ꙗ҆́кѡ и҆́стиннꙋю и҆ непоро́чнꙋю, и҆ бж҃їѧ свѣ́та ѻ҆́блакъ, прїи́мшꙋю нбⷭ҇ный до́ждь во́ чревѣ твое́мъ, мт҃и дв҃о велича́емъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́ѧ мч҃нцы <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>