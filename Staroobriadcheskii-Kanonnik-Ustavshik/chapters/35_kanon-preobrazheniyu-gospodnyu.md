Т=ропа́рь , преѡбраже́нїю гдⷭ҇ню . гла́съ , з҃ .=

~Преѡбрази́сѧ на горѣ̀ хрⷭ҇тѐ бж҃е , пока за́въ ᲂу҆ченико́мъ свои́мъ сла́вꙋ свою̀ , ꙗ҆́коже можа́хꙋ . да восїѧ́етъ и҆ на́мъ грѣ́шнымъ свѣ́тъ тво́й прⷭ҇носꙋ́щныи , мл҃твами бцⷣы , свѣтода́вче сла́ва тебѣ̀ =[два́жды]. сла́ва , и҆ ны́нѣ , то́йже .=

К=ано́нъ , преѡбраже́нїю гдⷭ҇а на́шегѡ і҆с҃а хрⷭ҇та̀ . гла́съ , д҃ . пѣ́снь , а҃ . і҆рмо́съ . Л=и́цы і҆зра́ильтестїи невла́жными стопа́ми , по́нта чермна́гѡ морскꙋ́ю глꙋбинꙋ̀ про гна́вше . вса́дники тристоѧ́ща врагѝ ви́дѧщи в̾ не́й погрꙋже́ны , с̾ весе́лїемъ поѧ́хꙋ , пое́мъ бг҃ꙋ на́шемꙋ , ꙗ҆́кѡ просла́висѧ .

=запѣ́въ : С=ла́ва гдⷭ҇и преѡбраже́нїю твоемꙋ̀ =[покло́н̾].=

~Глаго́лы живо́тныѧ дрꙋго́мъ хрⷭ҇то́съ , и҆ ѡ҆ бжⷭ҇твенѣмъ наказꙋ́ѧ црⷭ҇твїи , речѐ , во мнѣ̀ ѻ҆ц҃а позна́йте , свѣ́томъ ꙗ҆́кѡ ѡ҆блиста́ѧ непристꙋ́пнымъ , въ ра́дости пою́ще , пое́мъ бг҃ꙋ на́шемꙋ , ꙗ҆́кѡ просла́висѧ =[два́жды].=

=сла́ва . С=и́лою ꙗ҆зы́къ ѡ҆блече́тесѧ дрꙋ́зи и҆ ᲂу҆ченицы̀ , чю́дни же бꙋ́дете в̾ бога́т ствѣ и҆́хъ , ꙗ҆́кѡ сла́вы напо́лнитесѧ . ꙗ҆́кѡ ꙗ҆влю́сѧ свѣтле́е сл҃нца ѡ҆блиста́ѧ , в̾ ра́дости пою́ще , пое́мъ бг҃ꙋ на́шемꙋ , ꙗ҆́кѡ просла́висѧ .

=и҆ ны́нѣ . Д=не́сь хрⷭ҇то́съ на горѣ̀ ѳаво́р стѣй просїѧ́въ , ꙗ҆́снѡ бжⷭ҇твеною заре́ю ꙗ҆́коже ѡ҆бѣща́сѧ , ᲂу҆ченико́мъ ѡ҆бна жа́ѧ зра́ка . лꙋчено́сныѧ же напо́лнь шесѧ бжⷭ҇твеныѧ зарѝ , въ ра́дости поѧ́хꙋ , пое́мъ бг҃ꙋ на́шемꙋ , ꙗ҆́кѡ просла́висѧ .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Л=ꙋ́къ си́льныхъ и҆знемо́же , а҆ не́мощнїи препоѧ́сашасѧ си́лою . сегѡ̀ ра́ди воз̾весели́сѧ , ѡ҆́ гдⷭ҇ѣ срⷣце моѐ .

~Во всего̀ а҆да́ма ѡ҆бле́ксѧ хрⷭ҇тѐ , ѡ҆чернѣ́в шее и҆змѣни́въ просвѣти́лъ є҆сѝ дре́вле є҆стество̀ , и҆змѣне́нїемъ зра́ка твоегѡ̀ бг҃осодѣ́лалъ є҆сѝ =[два́жды].=

=сла́ва . С=толпо́мъ ѻ҆гнезра́чнымъ , и҆ ѻ҆́блакомъ дре́вле , и҆́же в̾ пꙋсты́ни і҆и҃лѧ веды́и , дне́сь на горѣ̀ ѳавѡ́рстѣй , не и҆зрече́ннѡ во́ свѣтѣ хрⷭ҇то́съ просїѧ̀ .

=и҆ ны́нѣ . С=толпо́мъ ѻ҆гнезра́чнымъ , и҆ ѻ҆́блакомъ дре́вле , и҆́же в̾ пꙋсты́ни і҆и҃лѧ веды́и , дне́сь на горѣ̀ ѳавѡ́рстѣй , не и҆зрече́ннѡ во́ свѣтѣ хрⷭ҇то́съ просїѧ̀ .

=сѣда́ленъ . гла́съ , д҃ . Ч=л҃ческое премѣне́ нїе . є҆́же со сла́вою твое́ю сп҃се на вто рѣ́мъ и҆ стра́шнѣмъ твое́м̾ прише́ствїи показа́въ , на горѣ̀ ѳавѡ́рстѣй преѡбра зи́сѧ . и҆лїѧ̀ и҆ мѡѷсе́й гл҃аста с̾ тобо́ю . и҆ трѝ ѿ ᲂу҆чени́къ спризва̀ , и҆ ви́дѣвше сла́вꙋ влⷣко блиста́нїѧ твоегѡ̀ ᲂу҆жасо́ шасѧ . и҆́же тогда̀ си́мъ свѣ́тъ сво́й ѡ҆сїѧ́выи , просвѣтѝ дш҃ѧ на́шѧ .

=пѣ́снь , д҃ . і҆рмо́съ . О=у҆слы́шахъ сла́вное смотре́нїе твоѐ хрⷭ҇тѐ бж҃е , ꙗ҆́кѡ роди́сѧ ѿ дв҃ы , да ѿ ле́сти и҆зба́виши вопїю́щыѧ ти , сла́ва си́лѣ твое́й гдⷭ҇и .

~Зако́нъ в̾ сѷна́и писа́нїемъ воѡбража́ѧ хрⷭ҇тѐ бж҃е , во ѻ҆́блацѣ и҆ ѻ҆гнѝ и҆ мра́цѣ , и҆ в̾ ви́хрѣ ꙗ҆ви́лсѧ є҆сѝ носи́мъ . сла́ва си́лѣ твое́й гдⷭ҇и .

~Да ᲂу҆вѣ́риши сла́вное смотре́нїе своѐ хрⷭ҇тѐ бж҃е , ꙗ҆́кѡ сы́и пре́жде вѣ́къ , и҆ то́й же на ѻ҆́блацѣ восхожде́нїе поло́жь . на ѳавѡ́рѣ неи҆зрече́ннѡ просїѧ́лъ є҆сѝ .

=сла́ва . С=оглаго́люще пред̾стоѧ́хꙋ , рабо лѣ́пнѡ тебѣ̀ влⷣцѣ хрⷭ҇тꙋ̀ , к̾ ни́мъ же па́рою ѻ҆гнѧ̀ и҆ мра́ка , и҆ то́нкимъ хла́ домъ бесѣ́довалъ є҆сѝ . сла́ва си́лѣ твое́й гдⷭ҇и .

=и҆ нн҃ѣ . В=озвѣща́хꙋ сла́вное крⷭ҇та̀ ра́ди твоегѡ̀ , на ѳавѡ́ръ прише́дша , и҆́же во ѻ҆гни́ тѧ и҆ кꙋпинѣ̀ дре́вле , пред̾ви́дѣ мѡѷсе́й , и҆ взѧ́тыи на колесни́цѣ ѻ҆́гненѣй и҆лїѧ̀ хрⷭ҇тѐ .

=пѣ́снь , є҃ . і҆рмо́съ . Ѿ= свѣ́та ѿгна́выи перворо́днагѡ па́гꙋбꙋ . ꙗ҆́кѡ во́ свѣтѣ дѣ́ла пою́тъ тѧ хрⷭ҇тѐ содѣ́телѧ , во́ свѣ тѣ твое́мъ пꙋтѝ на́шѧ напра́ви .

~Пред̾ лице́мъ ти го́ры ᲂу҆клони́шасѧ , свѣ́тъ бо и҆ пред̾ нога́ма , нб҃оте́чныѧ лꙋчѝ хрⷭ҇тѐ сл҃нце прїи́де , зра́къ зе́мленъ ꙗ҆́кѡ прїѧ́ти бл҃говоли́лъ є҆сѝ .

~Сѐ сп҃съ вопїѧ́хꙋ мѡѷсе́й и҆ и҆лїѧ̀ ᲂу҆ченикѡ́мъ , на горѣ̀ ст҃ѣ́й ѳавѡ́рстѣй ѡ҆глаша́емымъ , хрⷭ҇то́съ , є҆го́же дре́вле провозвѣсти́хомъ сꙋ́щагѡ бг҃а .

=сла́ва . Н=еи҆змѣ́нное є҆стество̀ , чл҃ческо мꙋ примѣ́шьсѧ , ѡ҆би́льнѡ невеще́стве нагѡ бжⷭ҇тва̀ , свѣ́тъ и҆з̾ѡ҆бнажи́въ а҆пⷭ҇лѡмъ , неи҆зрече́ннѡ восїѧ̀ .

=и҆ ны́нѣ . Т=ѧ̀ невеще́ственое сїѧ́нїе во ѻ҆те́честѣй сла́вѣ , ᲂу҆ченицы̀ ꙗ҆́кѡ ви́дѣ вше восїѧ́вша хрⷭ҇тѐ , тебѣ̀ вопїѧ́хꙋ , во́ свѣтѣ твое́мъ пꙋтѝ на́шѧ напра́ви .

=пѣ́снь , ѕ҃ . і҆рмо́съ . В=негда̀ скорбѣ́хъ , во зопи́хъ ко́ гдⷭ҇ꙋ , и҆ ᲂу҆слы́ша мѧ бж҃е спасе́нїѧ моегѡ̀ .

~Сїѧ́нїѧ па́че сл҃нца , свѣ́тъ ꙗ҆снѣ́йшїи , сп҃съ просїѧ̀ на ѳавѡ́рѣ , на́съ просвѣ ти́лъ є҆́сть =[два́жды].=

=сла́ва . В=озше́дъ на́ горꙋ ѳавѡ́рскꙋю , преѡбрази́сѧ хрⷭ҇тѐ , и҆ ле́сть всю̀ ѡ҆мра чи́въ , на́съ просвѣти́лъ є҆сѝ .

=и҆ ны́нѣ . Т=ѧ̀ бг҃а позна́вше сла́внїи а҆пⷭ҇ли . на ѳавѡ́рѣ же хрⷭ҇тѐ ᲂу҆ди́вльшесѧ , колѣ́ни преклони́ша .

=конда́къ . гла́съ , з҃ . Н=а горѣ̀ преѡбрази́ сѧ , ꙗ҆́коже вмѣща́хꙋ ᲂу҆ченицы̀ твоѝ , сла́вꙋ твою̀ хрⷭ҇тѐ бж҃е ви́дѣвше . да є҆гда́ тѧ ᲂу҆́зрѧтъ распина́ема , стрⷭ҇ть ᲂу҆́бѡ разꙋмѣ́ютъ во́льнꙋю , ми́рови же пропо вѣ́дѧтъ , ꙗ҆́кѡ ты̀ є҆сѝ вои́стинꙋ ѻ҆́ч҃ее сїѧ́нїе .

=и҆́косъ . В=оста́ните лѣни́вїи , и҆́же всегда̀ ни́зꙋ пони́кшїи въ зе́млю , дш҃и моеѧ̀ по́мыслы . возми́тесѧ и҆ возвы́ситесѧ на высотꙋ̀ бжⷭ҇твенагѡ восхожде́нїѧ . притеце́мъ к̾ петрꙋ̀ и҆ к̾ зеведе́ѡвыма , и҆ в̾кꙋ́пѣ со ѻ҆́нѣми ѳавѡ́рскꙋю го́рꙋ дости́гнемъ , да ви́димъ с̾ ни́ми сла́вꙋ бг҃а на́шегѡ . гла́са же ᲂу҆слы́шимъ , и҆́же свы́ше слы́шаша , и҆ проповѣ́даша ѻ҆́ч҃ее сїѧ́нїе .

=пѣ́снь , з҃ . і҆рмо́съ . А҆=враа́мстїи дре́вле в̾ вавѷлѡ́нѣ ѻ҆́троцы , в̾ пещѝ пла́мень попра́вше хвала́ми вопїю́ще , ѻ҆ц҃ъ на́шихъ бж҃е бл҃гослове́нъ є҆сѝ .

~Ѡ҆блиста́вшесѧ свѣ́томъ непристꙋ́п ныѧ сла́вы , на ѳавѡ́рстѣй горѣ̀ а҆пⷭ҇ли , хрⷭ҇то́ви вопїѧ́хꙋ , ѻ҆ц҃ъ на́шихъ бж҃е бл҃гослове́нъ є҆сѝ .

~Сїѧ́нїемъ бжⷭ҇твенагѡ шꙋ́ма , и҆ росода́ тельнымъ ѻ҆́блакомъ хрⷭ҇тѐ , и҆ заре́ю твое́ю наслажда́еми , а҆пⷭ҇ли поѧ́хꙋ , ѻ҆ц҃ъ на́шихъ бж҃е бл҃гослове́нъ є҆сѝ .

=сла́ва . В=ъ непристꙋ́пнѣ свѣ́тѣ , ꙗ҆́кѡ ви́дѣ тѧ пе́тръ , на ѳавѡ́рстѣй горѣ̀ ѡ҆блиста́вша хрⷭ҇тѐ , возопѝ , ѻ҆ц҃ъ на́ шихъ бж҃е бл҃гослове́нъ є҆сѝ .

=и҆ ны́нѣ . С=ъ нача́льникомъ жи́зни хрⷭ҇то́мъ сꙋ́ще , дѣ́ти зеведе́ѡвы , ꙗ҆́кѡ и҆спꙋстѝ зра́къ свѣ́та , возгремѣ́ша , ѻ҆ц҃ъ на́шихъ бж҃е бл҃гослове́нъ є҆сѝ .

=пѣ́снь , и҃ . і҆рмо́съ . В=ъ вавѷлѡ́нѣ ѻ҆́тро цы , бжⷭ҇твенною ѡ҆палѧ́еми ре́вностїю , мꙋчи́телѧ и҆ пла́мене преще́нїе мꙋ́жески попра́вше , и҆ посредѝ ѻ҆гнѧ̀ вве́ржени , прохлажда́еми поѧ́хꙋ , бл҃гослови́те всѧ̀ дѣ́ла гдⷭ҇нѧ гдⷭ҇а .

~Манове́нїемъ всѧ̀ носѧ́и , нога́ма пречи́ стыма , на́ горꙋ взы́де хрⷭ҇то́съ , на не́й же па́че со́лнечныѧ лꙋчѝ ѡ҆блиста̀ лице́мъ . и҆́же зако́нꙋ старѣ́йшїѧ и҆ бл҃года́ти , показа̀ пою́щыѧ , бл҃гослови́те всѧ̀ дѣ́ла гдⷭ҇нѧ гдⷭ҇а . ~Непристꙋ́пною сла́вою , на горѣ̀ ꙗ҆́вльсѧ неи҆зрече́ннѡ ѳавѡ́рстѣй . неѡ҆держи́мыи и҆ незаходи́ мыи свѣ́тъ , ѻ҆́ч҃ее сїѧ́нїе , тва́рь ᲂу҆ѧсни́въ , чл҃ки ѡ҆божѝ пою́щыѧ , бл҃гослови́те всѧ̀ дѣ́ла гдⷭ҇нѧ гдⷭ҇а .

~Сщ҃еннолѣ́пнѡ стоѧ́ще , мѡѷсе́й же и҆ и҆лїѧ̀ на горѣ̀ ѳавѡ́рѣ , бжⷭ҇твенагѡ начерта́нїѧ ꙗ҆́снѡ соста́въ ви́дѣвше хрⷭ҇та̀ , во ѻ҆те́честѣй ѡ҆блиста́вша сла́ вѣ , воспѣва́хꙋ , бл҃гослови́те всѧ̀ дѣ́ла гдⷭ҇нѧ гдⷭ҇а .

=сла́ва . И҆́=же во́ мрацѣ бжⷭ҇твенагѡ ра́ди ꙗ҆вле́нїѧ , лицѐ просла́висѧ и҆ногда̀ мѡѷ се́ово . хрⷭ҇то́съ же ꙗ҆́кѡ ри́зою свѣ́томъ и҆ сла́вою ѡ҆дѣва́етсѧ . свѣ́тъ бо самодѣ́ теленъ сы́и , ѡ҆зарѧ́етъ пою́щыѧ , бл҃го слови́те всѧ̀ дѣ́ла гдⷭ҇нѧ гдⷭ҇а .

=и҆ ны́нѣ . Ѿ= свѣторо́дна ѻ҆́блака , хрⷭ҇та̀ ᲂу҆ченицы̀ носи́ма , зрѧ́ще на ѳавѡ́рѣ , и҆ ни́цы на́ землю па́дше , ᲂу҆́мъ просвѣ́щ ше , со ѻ҆ц҃е́мъ сегѡ̀ поѧ́хꙋ и҆ дх҃омъ . бл҃гослови́те всѧ̀ дѣ́ла гдⷭ҇нѧ гдⷭ҇а .

=пѣ́снь , ѳ҃ . і҆рмо́съ . Р=жⷭ҇тво́ ти нетлѣ́нно ꙗ҆ви́сѧ , бг҃ъ и҆з̾ бокꙋ̀ твое́ю про́йде . пло́ть носѧ̀ ꙗ҆ви́сѧ на землѝ , съ чл҃ки по́жилъ є҆́сть , тѧ̀ бцⷣе тѣ́мъ всѝ велича́емъ .

~Оу҆жа́сни но́вымъ свѣтоли́тїем̾ , внеза́ пꙋ ᲂу҆ченицы̀ ѡ҆свѣ́щшесѧ , дрꙋ́гъ дрꙋ́га зрѧ́хꙋ . ᲂу҆ди́вльшежесѧ , и҆ к̾ землѝ пре кло́ньшесѧ , тебѣ̀ влⷣцѣ всѣ́хъ покло ни́шасѧ .

~Шꙋ́мъ и҆з̾ ѻ҆́блака посыла́шесѧ бг҃огла́ сенъ , и҆звѣствꙋ́ѧ чю́до . ѻ҆ц҃ъ бо свѣ́ том̾ , се́й є҆́сть сн҃ъ возлю́бленныи мо́й , а҆пⷭ҇лѡмъ вопїѧ́ше , тогѡ̀ послꙋ́шайте .

=сла́ва . Н=о́ваѧ ви́дѣвше и҆ пресла́внаѧ , гла́съ ѻ҆те́ческїи внꙋши́вше , на ѳаво́рѣ словесѐ слꙋгѝ , ѿ и҆з̾ преѡбраже́нїѧ пер воѡбра́знагѡ . се́й є҆́сть вопїѧ́хꙋ сп҃съ на́шъ .

=и҆ нн҃ѣ . Ѻ҆́=бразе непремѣ́нныи сꙋ́щагѡ , недви́жима печа́ть . неи҆змѣ́нне сн҃е , сло́ве , мꙋ́дросте и҆ мы́шце , десни́це , вы́шнѧгѡ си́ло , тѧ̀ воспѣва́емъ со ѻ҆ц҃е́мъ же и҆ дх҃омъ .

=задосто́йникъ : В=елича́й дш҃е моѧ̀ , и҆́же на ѳавѡ́рѣ , преѡбрази́вшагосѧ гдⷭ҇а .

~Велича́й дш҃е моѧ̀ , и҆́же на ѳавѡ́рѣ , показа́вшагѡ сла́вꙋ , своегѡ̀ бжⷭ҇тва̀ .

~Ржⷭ҇тво́ ти нетлѣ́нно ꙗ҆ви́сѧ , бг҃ъ и҆з̾ бокꙋ̀ твое́ю про́йде . пло́ть носѧ̀ ꙗ҆ви́сѧ на землѝ , съ чл҃ки по́жилъ є҆́сть , тѧ̀ бцⷣе тѣ́мъ всѝ велича́емъ =[покло́н̾ до землѝ].=

=ѿпꙋ́стъ : П=реѡбрази́выисѧ во сла́вꙋ велелѣ́пнꙋю на горѣ̀ ѳавѡ́рстѣй пред̾ ᲂу҆ченикѝ свои́ми . гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ ти мт҃ре , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

