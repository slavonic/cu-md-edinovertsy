Т=ропа́рь , трⷪ҇цѣ . гла́съ , и҃ .=

~Бл҃гослове́нъ є҆сѝ хрⷭ҇тѐ бж҃е на́шъ , и҆́же премꙋ́дрыѧ ловцы̀ ꙗ҆вле́и , посла́въ и҆́мъ дх҃ъ ст҃ы́и , и҆ тѣ́ми ᲂу҆ловле́и вселе́ннꙋю , чл҃колю́бче сла́ва тебѣ̀ =[два́жды].=

=сла́ва , и҆ ны́нѣ , то́йже .=

К=ано́нъ , ст҃ѣ́й и҆ живонача́лнѣй трⷪ҇цѣ . гла́съ , д҃ . пѣ́снь , а҃ . і҆рмо́съ . Б=жⷭ҇твенымъ покрове́нъ бы́въ медленноѧзы́чныи мра́комъ , и҆зве́ствова бг҃опи́санныи за ко́нъ . ти́нꙋ бо ѿрѧсѐ , ѻ҆чесѐ разꙋ́мна гѡ . ви́дитъ сꙋ́щаго , и҆ гада́етъ дх҃омъ , ра́зꙋмъ хвалѧ̀ бжⷭ҇твенными пѣ́сньми .

=запѣ́в̾ : П=рⷭ҇та́ѧ трⷪ҇це бж҃е на́шъ , ᲂу҆слы́ ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Реко́ша чⷭ҇таѧ и҆ чⷭ҇тна́ѧ ᲂу҆ста̀ , разлꙋче́ нїѧ ва́мъ не бꙋ́детъ ѽ дрꙋ́зи . а҆́зъ бо на ѻ҆́ч҃емъ вы́шнѣмъ прⷭ҇то́лѣ съ ни́мъ сѣдѧ̀ , и҆злїю̀ ѿ́дх҃а , восїѧ́ти лю́бѧщым̾ , бл҃года́ть неѡскꙋ́днꙋю .

~Предѣ́лъ преше́дъ и҆́стиннѣйшеє сло́во , тихоѻ҆бра́знѡ соверша́етъ срⷣца̀ . дѣ́ло бо сконча́въ , возвеселѝ дрꙋ́ги , дыха́нїемъ бꙋ́рнымъ и҆ ѻ҆́гнеными ꙗ҆зы́ки , по́давъ дх҃ъ хрⷭ҇то́съ , ꙗ҆́коже ѡ҆бѣща́сѧ .

=катава́сїѧ : С=охранѝ ѿ бѣ́дъ рабы̀ своѧ̀ , прⷭ҇та́ѧ трⷪ҇це бж҃е на́шъ , ꙗ҆́кѡ ᲂу҆се́рднѡ к̾ тебѣ̀ прибѣга́емъ к̾ млⷭ҇тивомꙋ и҆зба́ви телю , и҆ всѣ́хъ влⷣцѣ гдⷭ҇ꙋ бг҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . Р=азве́рзе ᲂу҆тро́бꙋ неча́ дѧщꙋю дѣте́й , хꙋлꙋ́же ѕлꙋ̀ прїе́млемꙋ , бл҃гоча́дѧщыѧ є҆ди́на мл҃тва прⷪ҇ро́чицы дре́вле а҆́нны , носѧ́щи дх҃ъ сокрꙋше́нъ , къ си́льномꙋ бг҃ꙋ ра́зꙋмомъ .

~Непости́жима є҆́сть бг҃онача́льнаѧ , виті́и бо показа̀ безкни́жныѧ ры́бари премꙋ́дры , претѧ́ща сло́вомъ , и҆ ѿ глꙋ бо́кїѧ но́щи и҆зима́юща лю́ди без̾чи́сле ны , сїѧ́нїемъ дх҃а .

~Бѧ́ше и҆схо́денъ ѿ нерожде́нна свѣ́та , всеси́льныи сїѧ́ющїи свѣ́тъ . и҆́же съ сн҃омъ ѻ҆́ч҃ескою во́лею ны́нѣ ꙗ҆влѧ́ютъ , сра́слено ѡ҆заре́нїе , ѻ҆́гненыи гла́съ въ сїѡ́нѣ ꙗ҆зы́кѡмъ .

=сѣда́ленъ . гла́съ , д҃ . П=ра́здника преполо ве́нїе , и҆ коне́чныи пра́здникъ пра́зднꙋ емъ вѣ́рнїи свѣ́тлѡ , є҆́же є҆́сть пѧтьде сѧ́тница , ѡ҆бѣща́нїѧ и҆сполне́нїе и҆ люб вѐ , в̾ се́й бо ѻ҆́гнь ᲂу҆тѣ́шителевъ сни́де на́ землю , ꙗ҆́кѡ в̾ видѣ́нїи ꙗ҆зы́къ , и҆ ᲂу҆ченикѝ просвѣтѝ , и҆ си́хъ нбⷭ҇ныѧ таи́нники показа̀ . свѣ́тъ бо прїи́де ᲂу҆тѣ́шителѧ , и҆ ми́ръ просвѣтѝ .

=пѣ́снь , д҃ . і҆рмо́съ . Ц=р҃ь цр҃е́мъ , а҆́ки и҆ ста̀ кого́же є҆ди́нъ сло́во произше́дъ , и҆з̾ ѻ҆ц҃а вино́внагѡ . равноси́льнаго твоегѡ̀ дх҃а , а҆пⷭ҇лѡмъ и҆́стиннѡ воз̾сїѧ̀ , ꙗ҆́кѡ бл҃года́тель пою́щымъ , сла́ва держа́вѣ твое́й гдⷭ҇и .

~Ба́ню бжⷭ҇твенꙋю па́ки бытїѧ̀ , сло́ве срастворе́ныи сложе́нома є҆стество́ма , дожде́внꙋю ми тꙋ́чꙋ , ѿ нетлѣ́нна прободе́на ти ребра̀ , ѽ бж҃їе сло́во , запечатлѣ́й теплото́ю дх҃а .

~Прекланѧ́ютсѧ ᲂу҆тѣ́шителеви всѧ̀ кѡ лѣ́на , и҆ сн҃ꙋ ѻ҆́ч҃ꙋ , ѻ҆ц҃ꙋ сра́сленомꙋ , въ ли́цѣхъ бо вѣ́дꙋще тро́е , сꙋ́щество же вои́стинꙋ неприкоснове́нно , без̾лѣ́тно є҆ди́но , воз̾сїѧ́ бо свѣ́тъ бл҃года́ть дх҃а .

~Да и҆спо́лнѧтсѧ всѝ бг҃онача́льнымъ си́мъ , є҆ли́цы слꙋжи́телїе трисїѧ́нномꙋ сꙋ́ществꙋ . па́че є҆стества́ бо соверша́ет̾ , ꙗ҆́кѡ бл҃годѣ́тель , бл҃гоѡбразꙋ́етъ хрⷭ҇то́съ во спасе́нїе , всю̀ ꙗ҆влѧ́ѧ бл҃года́ть дх҃а .

=пѣ́снь , є҃ . і҆рмо́съ . И҆=збавле́нїе и҆ ѡ҆чище́ нїе грѣхо́въ , ѻ҆гнедꙋхнове́ннꙋю прїими́ те дх҃о́внꙋю ро́сꙋ , ѽ ча́да свѣтоѻбра́з наѧ цр҃ко́внаѧ , нн҃ѣ ѿ сїѡ́на бо и҆зы́де зако́нъ . ꙗ҆зы́къ свѣтоѻбра́знаѧ , дх҃а бл҃года́ть .

~Ꙗ҆́коже бл҃гоизво́ли самовла́стнѡ , влⷣчнѣ и҆схо́дитъ дх҃ъ ѿ ѻ҆ц҃а . ᲂу҆мꙋдрѧ́ѧ во ꙗ҆зы́цѣхъ а҆пⷭ҇лы , печатлѣ́ѧ живоно́ сное сло́во ѿ ѻ҆ц҃а соѡбра́знꙋ си́лꙋ , є҆́же сп҃съ речѐ .

~Да и҆сцѣли́тъ ᲂу҆́бѡ смы́слъ ѿ грѣ́хъ , ѡ҆ се́мъ ᲂу҆страѧ́ше а҆пⷭ҇лы бг҃ъ сло́во всена ча́льныи , пречи́стъ до́мъ . въ не́мъ же є҆диномо́щнаго и҆ сꙋ́щественаго , ны́нѣ вселѧ́етъ дх҃а сїѧ́нїе .

=пѣ́снь , ѕ҃ . і҆рмо́съ . Ѡ҆=чище́нїе на́мъ хрⷭ҇тѐ и҆ спасе́нїе , влⷣко воз̾сїѧ̀ ѿ дв҃ы . да ꙗ҆́кѡ пррⷪ҇ка ѿ ѕвѣ́рѧ морска́гѡ , ѿ пе́рсей і҆ѡ́нꙋ , ѿ тлѝ и҆схи́ти , всего̀ а҆да́ма все ро́дна па́дшаго .

~И҆́стиненъ на́мъ пра́въ , во ᲂу҆тро́бахъ вѣ́чнѡ прїе́млющымъ , дх҃ъ ѡ҆бновлѧ́ю щїи , ѿ ѻ҆ц҃а и҆зхо́денъ , и҆ всесовокꙋ пле́нъ , ти́нъ ме́рзскихъ пали́теленъ скве́рнъ , ка́ла же смы́сломъ чисти́телен̾ вседержи́телю .

~Жела́тельное достоѧ́нїе а҆пⷭ҇лѡмъ , сїо́нѧ нѡмъ ча́ющымъ твоѐ прише́ствїе , поз на́нїемъ дх҃а ѿ ѻ҆ц҃а , рожде́нне сло́ве , рѣ́чь жесто́кꙋю , ю҆́же ꙗ҆зы́кѡмъ ᲂу҆кро ще́нїе , ско́рѡ показа́въ , ѻ҆гнедохнове́н нѡ ᲂу҆твержа́еши .

=конда́къ . гла́съ , и҃ . Е҆=гда̀ соше́дъ ꙗ҆зы́ки размѣсѝ , раздѣлѧ́ше плѣмена̀ вы́ш нїи . є҆гда́ же ѻ҆́гненныѧ ꙗ҆зы́ки раз даѧ̀ , в̾ совокꙋпле́нїе всѧ̀ призва̀ , є҆ди ногла́снѡ сла́вити всест҃ы́и дх҃ъ .

=и҆́косъ . С=ко́ро и҆ тве́рдо да́рꙋй ᲂу҆тѣше́нїе рабѡ́мъ свои́мъ і҆с҃е , внегда̀ ᲂу҆ныва́ти дх҃омъ на́шимъ , не ѿлꙋча́йсѧ ѿ дш҃ъ на́шихъ в̾ ско́рбѣхъ , и҆ не ᲂу҆далѧ́йсѧ ѿ смы́слъ на́шихъ в̾ напа́стехъ , но прⷭ҇нѡ на́съ предварѝ , и҆ прибли́жисѧ къ на́мъ . прибли́жисѧ и҆́же вездѣ̀ сы́и , ꙗ҆́коже а҆пⷭ҇лѡмъ твои́мъ спребыва́лъ є҆сѝ все гда̀ , та́кѡ и҆ лю́бѧщымъ тебѐ , соєдинѝ себѐ ще́дре , да совокꙋ́плени тебѐ пое́мъ , и҆ сла́вимъ всест҃ы́и дх҃ъ .

=пѣ́снь , з҃ . і҆рмо́съ . С=огла́снѡ ᲂу҆страшѝ пища́льскаѧ пѣ́снь , по́чести златосо творе́нныи бездꙋ́шныи ѻ҆́бразъ . ᲂу҆тѣ́ шителева же свѣтоно́снаѧ бл҃года́ть , почествова́ти є҆́же вопи́ти , трⷪ҇це є҆ди́ наѧ равноси́льнаѧ , без̾нача́льнаѧ бл҃го слове́на є҆сѝ .

~Гла́съ прⷪ҇роковѣща́тельныи не разꙋмѣ́ вше , гл҃ахꙋ безꙋ́мнїи , вино́мъ сотво ре́но пїѧ́нство , рѣ́чи ꙗ҆́кѡ стра́нны слы́ шаша ѿ а҆пⷭ҇лъ . бл҃гочести́вїи же тебѣ̀ вопїе́мъ бжⷭ҇твенѡ , ѡ҆бнови́телю всѣ́хъ , бл҃гослове́нъ є҆сѝ .

~Бжⷭ҇твенѡ ᲂу҆че́нїе воз̾гремѣ̀ ви́дѧи ви дѣ́нїѧ бжⷭ҇твеныи і҆ѡ́иль бг҃онача́льна гѡ . и҆́мже и҆злїю̀ ꙗ҆́коже сло́вꙋ ре́кшꙋ ѿ́дх҃а моегѡ̀ , и҆ совозопїю́тъ дрꙋ́зи , тресвѣ́тло свѣ́тлыи , бл҃гослове́нъ є҆сѝ .

~Тро́ичнꙋ ᲂу҆́бѡ раздѣлѝ зрѧ̀ бл҃года́ть , ꙗ҆́кѡ да ꙗ҆ви́тъ трѝ соста́вы почита́ти въ простотѣ̀ вла́сти . но во є҆ди́номъ ны́нѣ днѝ гдⷭ҇ьскомъ , ѻ҆́ч҃е и҆ сн҃е и҆ д́ш҃е , бл҃гослове́нъ є҆сѝ .

=пѣ́снь , и҃ . і҆рмо́съ . Р=азрѣша́етъ ᲂу҆́зы , и҆ прохлажда́етъ пла́мень , трисвѣ́тлыи бг҃онача́льствїѧ ѻ҆́бразъ . пою́тъ дѣ́ти , бл҃гослови́тъ же є҆ди́нагѡ сп҃са и҆ содѣ́ телѧ , ꙗ҆́кѡ бл҃года́телѧ сотворе́наѧ всѧ́ ческаѧ тва́рь .

~Па́мѧть хрⷭ҇то́съ чл҃коспасе́ныхъ слове́с̾ , ꙗ҆́же ѿ ѻ҆ц҃а слы́шавъ а҆пⷭ҇лѡмъ речѐ , дх҃ъ ᲂу҆строѧ́етъ ꙗ҆зыкоѡ́гненымъ видѣ́ нїемъ сѣдѧ́и . бл҃гослове́нїемъ ᲂу҆своѧ́ѧ ᲂу҆чюже́ныѧ , є҆го́же пое́тъ всѧ̀ тва́рь .

~Спаси́тельнѣ самовлады́ченъ є҆ди́нъ , свѣ́тъ самосїѧ́теленъ и҆ пода́теленъ свѣ́ та сы́и , прише́лъ є҆сѝ насыща́ѧ а҆пⷭ҇лы . че́сть ꙗ҆́кѡ бг҃ъ твои́мъ рабо́мъ , ᲂу҆тѣ́ шительныи тво́й дх҃ъ подава́еши .

~Поѧ́хꙋ прⷪ҇ро́къ дх҃онасыще́наѧ ᲂу҆ста̀ , твоѐ тѣле́сное ѽ цр҃ю прише́ствїе , и҆ дх҃ъ ѿ нѣ́дръ ѻ҆́ч҃ихъ произше́дшїи , не со́зданъ но созда́тель , сопрⷭ҇то́ленъ тебѣ̀ . и҆ тѧ̀ є҆ди́нагѡ в̾ соста́вѣ вочл҃че нїѧ вѣ́рнымъ возвѣща́ѧ честѝ .

=пѣ́снь , ѳ҃ . і҆рмо́съ . Р=а́дꙋйсѧ цр҃це , мт҃ремъ и҆ дв҃амъ сла́ва : всѧ́ка бо добро гла́сна бл҃гогл҃ива ᲂу҆ста̀ , мꙋдрѧ́щаѧсѧ немо́гꙋтъ тебѐ воспѣ́ти досто́йнѡ . ни доꙋмѣ́етъ же ра́зꙋмъ всѧ́къ , твоегѡ̀ ржⷭ҇тва̀ разꙋмѣ́ти . тѣ́мже тѧ̀ согла́снѡ сла́вимъ .

~Пѣ́ти подоба́ше живоєсте́ственꙋю дв҃ꙋ , є҆ди́на бо во́ чревѣ и҆ в̾ та́йнѣ сло́во прїѧ́тъ , недꙋ́гꙋющеє па́дшеє чл҃ческое є҆стество̀ , ѡ҆деснꙋ́ю стра́ннымъ сѣдѣ́ нїемъ ны́нѣ ᲂу҆твердѝ , и҆ ѿ ѻ҆ц҃а посла̀ бл҃года́ть дх҃о́внꙋю .

~Е҆ли́цѣмъ дохнꙋ̀ бг҃ото́чнаѧ бл҃года́ть , и҆ свѣтѧ́щесѧ блиста́юще , и҆змѣнѧ́еми стра́ннымъ и҆змѣне́нїемъ бл҃голѣ́пнѣй шимъ , равноси́льствꙋющꙋю несѣко́мꙋю ᲂу҆вѣ́дѣвше премꙋ́дрость , тресвѣ́тлое сꙋ́щество сла́вимъ .

=задосто́йник̾ : В=елича́й дꙋшѐ моѧ̀ , ѻ҆ц҃а и҆ сн҃а и҆ дх҃а прⷭ҇та́го , въ трїе́хъ ли́цѣхъ нераздѣ́льное , є҆ди́но бжⷭ҇тво̀ . ~Велича́й дꙋшѐ моѧ̀ , и҆́же ѿ ѻ҆ц҃а и҆сходѧ́щаго прест҃а́гѡ дх҃а .

~Ра́дꙋйсѧ цр҃це , мт҃ремъ и҆ дв҃амъ сла́ва : всѧ́ка бо добрѡгла́сна бл҃гогл҃ива ᲂу҆ста̀ , мꙋдрѧ́щаѧсѧ немо́гꙋтъ тебѐ воспѣ́ти досто́йнѡ . ни доꙋмѣ́етъ же ра́зꙋмъ всѧ́къ , твоегѡ̀ ржⷭ҇тва̀ разꙋмѣ́ти . тѣ́м̾ же тѧ̀ согла́снѡ сла́вимъ =[покло́н̾ до землѝ].=

=ѿпꙋ́ст̾ : И҆́=же в̾ видѣ́нїи ѻ҆́гненых̾ ꙗ҆зы́к̾ низ̾посла́въ прест҃ы́и дх҃ъ в̾ дн҃ь пѧть десѧ́тныи , на ст҃ы́ѧ своѧ̀ ᲂу҆ченикѝ и҆ а҆пⷭ҇лы , гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ ди пречⷭ҇тыѧ тѝ мт҃ре , и҆ ст҃ы́хъ сла́в ныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

