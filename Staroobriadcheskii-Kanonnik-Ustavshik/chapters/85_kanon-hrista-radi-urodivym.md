Т=ропа́рь , хрⷭ҇та̀ ра́ди ᲂу҆ро́дивым̾ . глаⷭ҇ , а҃ .=

~Гла́съ а҆пⷭ҇ла твоегѡ̀ па́вла ᲂу҆слы́шавъ глаго́лющъ , мы̀ ᲂу҆ро́ди хрⷭ҇та̀ ра́ди , ра́бъ тво́й хрⷭ҇тѐ бж҃е , =і҆мⷬ҇къ ,= ᲂу҆ро́дъ бы́сть на землѝ тебѐ ра́ди . тѣ́мже па́мѧть є҆гѡ̀ почита́юще , тебѐ мо́лимъ гдⷭ҇и , спасѝ дш҃ѧ на́шѧ =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , д҃ . пѣ́снь , а҃ . і҆рмо́съ . М=о́рѧ чермна́гѡ пꙋчи́нꙋ , немо́крыми стопа́ми дре́вле ше́ствовавъ і҆и҃ль , крⷭ҇то ѡбра́зно мѡѷсе́ѡвыма рꙋка́ма , а҆мали́ ковꙋ си́лꙋ в̾ пꙋсты́ни побѣди́лъ є҆́сть .

=запѣ́въ : С=т҃ы́и пра́ведныи =і҆мⷬ҇къ ,= молѝ бг҃а ѡ҆ на́съ =[покло́н̾].=

~Прича́стїемъ и҆́же к̾ бг҃ꙋ прпⷣбне бы́лъ є҆сѝ свѣ́тъ , и҆ к̾ немꙋ̀ ѿлꙋчи́сѧ , =і҆мⷬ҇къ= бл҃же́нне . жела́нїемъ кра́йним̾ , бл҃ги́мъ наде́ждамъ свои́мъ и҆сполне́нїе ѻ҆́ч҃е прїѧ́лъ є҆сѝ .

~Жела́нїемъ и҆́же к̾ бг҃ꙋ распала́ем̾ , ми́ръ ѡ҆ста́вилъ є҆сѝ . и҆ наста́вника ѡ҆брѣ́те хрⷭ҇та̀ , ѻ҆́ч҃е =і҆мⷬ҇къ= сла́вне . ѡ҆ не́мже стезю̀ спасе́ннꙋю прои҆зше́лъ є҆сѝ ра́дꙋѧсѧ .

=сла́ва . Ѡ҆=богати́сѧ и҆́миже ника́коже и҆стоща́емыми , возжелѣ́въ бога́тство нбⷭ҇ное . сла́вꙋ же вре́меннꙋю мꙋ́дре , и҆ пи́щꙋ мимотекꙋ́щꙋю , и҆ мирско́е досто ѧ́нїе доблемꙋ́дреннѡ ѿри́нꙋлъ є҆сѝ .

=и҆ ны́нѣ , боⷢ҇ . К=ра́снꙋю и҆ и҆збра́ннꙋю и҆ всечестнꙋ́ю , разꙋмѣ́въ тѧ бж҃їй сн҃ъ , все непоро́чнаѧ , тво́й сн҃ъ и҆ бг҃ъ бы́сть . сн҃ы сотворѝ бл҃года́ти , бцⷣꙋ чтꙋ́щыѧ тѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и пра́ведныи =і҆мⷬ҇къ ,= ꙗ҆́кѡ всѝ по́бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . В=есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи , ты́ ми крѣ́ пость гдⷭ҇и , и҆ прибе́жище и҆ ᲂу҆тверже́нїе .

~Оу҆се́рднѡ къ мы́сленнымъ совлече́сѧ дѣѧ́нїемъ , побѣжда́ѧ вра́жїѧ полкѝ , посо́бїемъ бжⷭ҇твенагѡ дх҃а .

~Ра́нами моли́твенными и҆ воз̾держа́ нїемъ , и҆ бїе́нїемъ , прпⷣбне , стра́сти мир скі́ѧ , ѻ҆́ч҃е =і҆мⷬ҇къ ,= ᲂу҆ѧзви́лъ є҆сѝ .

=сла́ва . О=у҆мори́въ врага̀ , бл҃же́нныи тво́й і҆с҃е , =і҆мⷬ҇къ ,= ᲂу҆мерщве́нїе твоѐ влⷣко живо но́сное , ра́достнѡ возжелѣ́въ .

=и҆ ны́нѣ , боⷢ҇ . И҆=збавлѧ́ющагѡ чл҃ки ѿ преслꙋша́нїѧ и҆ лю́тагѡ паде́нїѧ , и҆́же всѣ́мъ бл҃ги́мъ вино́внаго , чи́стаѧ и҆ всенепоро́чнаѧ родила̀ є҆сѝ .

=сѣда́ленъ . гла́съ , є҃ . С=огла́сїемъ бжⷭ҇тве нымъ ѡ҆зарѧ́емъ , в̾ пꙋтѝ ведꙋ́щыѧ к̾ жи́зни , бжⷭ҇твенымъ сїѧ́нїемъ ходи́въ вѣ́рнѡ , вра́жїихъ ѿбѣ́гъ прило́гъ , и҆ сы́нъ свѣ́тꙋ и҆ днѝ ꙗ҆ви́лсѧ є҆сѝ , ѻ҆́ч҃е , =і҆мⷬ҇къ= бг҃обл҃же́нне .

=сла́ва , и҆ нн҃ѣ , боⷢ҇ . М=т҃и бж҃їѧ пречⷭ҇таѧ , гра́де хрⷭ҇тїѧ́нскїй , и҆зба́ви лю́ди своѧ̀ ѿ бѣ́дъ прилѣ́жнѡ зовꙋ́щихъ . и҆ проти́ висѧ враго́мъ го́рдымъ мы́сленнымъ , да вопїе́мъ ти , ра́дꙋйсѧ бл҃гослове́ннаѧ .

=пѣ́снь , д҃ . і҆рмо́с̾ . В=оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ , ста̀ в̾ чинꙋ̀ свое́мъ , досто́йнѡ взыва́ ющи , сла́ва си́лѣ твое́й гдⷭ҇и .

~Соедини́всѧ в̾стезѝ пра́вды бг҃оно́сне , в̾ бжⷭ҇твеныи гра́дъ вни́де , бл҃же́нне =і҆мⷬ҇къ ,= спасе́ннымъ сїѧ́нїемъ ѡ҆богати́всѧ .

~Е҆диноѡбра́зенъ , прпⷣбне =і҆мⷬ҇къ ,= в̾ смы́сл̾ бг҃оно́сныхъ мꙋже́й бл҃же́нне вни́де , бжⷭ҇твеными повѣстьмѝ , бжⷭ҇твеною ѻ҆де́ждею ѡ҆дѣ́ѧвсѧ .

=сла́ва . С=е́рдце твоѐ скрижа́ль ѡ҆чище́нꙋ , дх҃а ст҃а́гѡ бл҃года́ть ѡ҆брѣ́тши , ѻ҆́ч҃е =і҆мⷬ҇къ ,= и҆ написа̀ соверше́нно без̾стрⷭ҇тїе , вѣ́рꙋ и҆ любо́вь нелицемѣ́рнꙋ .

=и҆ ны́нѣ , боⷢ҇ . С=ѣдѧ́и на прⷭ҇то́лѣ превоз несе́нѣ херꙋви́мстѣмъ , ꙗ҆́кѡ прⷭ҇то́лъ тѧ и҆мѣ́ѧ мр҃і́е бг҃оневѣ́сто , на рꙋкꙋ̀ твое́ю почи́въ , препросла́вленный бг҃ъ на́шъ .

=пѣ́снь , є҃ . і҆рмо́съ . Т=ы̀ гдⷭ҇и ми свѣ́тъ в̾ ми́ръ прише́лъ є҆сѝ , свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ , вѣ́рою воспѣва́ющыѧ тѧ .

~Пресвѣ́тлꙋю зарю̀ , =і҆мⷬ҇къ= блаже́нне прїи́мъ , ꙗ҆́кѡ сл҃нце ꙗ҆ви́лсѧ є҆сѝ , бѣсо́в скꙋю тмꙋ̀ ѿгна́въ достосла́вне .

~Твои́мъ жела́нїемъ хрⷭ҇тѐ , ѡ҆крили́всѧ бл҃же́нныи =і҆мⷬ҇къ ,= жела́нїе тѣле́сное ꙗ҆́ко же и҆згре́бїе ме́рзское мꙋ́дрѣ ѿтрѧсѐ .

=сла́ва . С=и́лою бжⷭ҇твеною ᲂу҆крѣпи́всѧ , в̾ ми́ръ всели́сѧ , ѡ҆пꙋстѣва́ѧ стра́сти , ѻ҆́ч҃е бг҃омꙋ́дре =і҆мⷬ҇къ .=

=и҆ ны́нѣ , боⷢ҇ . Т=ече́нїе преста̀ тлѣ́нное , дв҃аѧ бо нетлѣ́ннѡ родѝ бг҃а сло́ва , вы́ ше є҆стества̀ и҆ сло́ва , пребы́вши дв҃ою .

=пѣ́снь , ѕ҃ . і҆рмо́съ . П=ожрꙋ́ти со́ гласомъ хвале́нїѧ гдⷭ҇и , цр҃кви вопїе́тъ ти , ѿ бѣсо́вскїѧ кро́ви ѡ҆чи́щшисѧ , млⷭ҇тїю ѿ ре́бръ и҆сте́кшею ти кро́вїю .

~Оу҆́мъ сво́й ве́сь к̾ бг҃ꙋ простира́ѧ , непре ста́нными поꙋче́ньми , плотьскꙋ́ю любо́вь непощадѣ̀ , бл҃ги́мъ хода́тай ствомъ , =і҆мⷬ҇къ= присвоѧ́емъ .

~Ни скве́рны ни вра́ски прїѧ́тъ бл҃же́нне , посредѝ ми́ра тебѣ̀ живꙋ́щꙋ . ча́стыми же мольба́ми си ѡ҆чища́еши дꙋ́ши ѿ скве́рны , притека́ющихъ к̾ ра́цѣ моще́й твои́хъ .

=сла́ва . Т=ы̀ плотьски́хъ мꙋдрова́нїй и҆з бѣ́гъ , вы́шнимъ по́мысломъ ᲂу҆ѧзви́сѧ , посредѝ же́нъ ѡ҆бнажа́емь , без̾стра́стїѧ бо ѻ҆де́ждею , =і҆мⷬ҇къ= ѡ҆блече́сѧ .

=и҆ ны́нѣ , боⷢ҇ . О=у҆сты̀ и҆ по́мысломъ и҆ се́рдцемъ , пречⷭ҇таѧ , тѧ̀ бцⷣꙋ проповѣ́ дꙋемъ , тобо́ю бо бг҃ови примири́хомсѧ , ѿринове́ннїи пе́рвѣе престꙋпле́нїемъ пра́ѻ҆ц҃а .

=конда́къ . гла́съ , и҃ . В=ы́шнїѧ красоты̀ жела́ѧ , и҆ ни́жнїѧ сла́сти тѣле́сныѧ то́щнѡ ѡ҆ста́вилъ є҆сѝ . нестѧжа́нїемъ сꙋ́етнагѡ ми́ра , а҆́гг҃льское житїѐ прохо дѧ̀ , сконча́всѧ , =і҆мⷬ҇къ= бл҃же́нне . с̾ ни́ми же хрⷭ҇та̀ бг҃а молѝ непреста́ннѡ ѡ҆ всѣ́хъ на́съ .

=и҆́косъ . К=а́кѡ возмогꙋ̀ грѣ́шныи а҆́зъ , и҆ скве́рный дш҃е́ю в̾кꙋ́пѣ и҆ тѣ́ломъ , и҆спи са́ти є҆́же во́ плоти сы́й , равноа́гг҃льное житїѐ твоѐ , и҆ пресла́внаѧ чюдеса̀ . а҆́ще ᲂу҆́бѡ мно́зи премꙋ́дрїи недости́гнꙋтъ и҆сповѣ́дати , мно́гаго твоего̀ терпѣ́нїѧ и҆ смире́нїѧ , и҆ те́плыѧ є҆́же ко хрⷭ҇тꙋ̀ любвѐ , но ѻ҆ба́че надѣ́ѧсѧ на твоѐ без̾ ѕло́бїе , ѽ бл҃же́нне , си́це вопїю́ ти , ра́ дꙋисѧ пресвѣ́тлаѧ ѕвѣздо̀ , ѿ восто́ка добродѣ́телей воз̾сїѧ́вшаѧ , и҆ вселе́ннꙋю чюдесы̀ ѡ҆зари́вшаѧ . ра́дꙋисѧ вознена ви́дѣвыи роди́тельскꙋю любо́вь , хрⷭ҇та́ же є҆ди́наго над̾ всѣ́ми сꙋ́щаго бг҃а всѣ́мъ срⷣцемъ возлюби́выи , и҆ томꙋ̀ невозвра́ тнымъ жела́нїемъ послѣ́довалъ є҆сѝ . ра́дꙋисѧ ꙗ҆́кѡ бꙋ́йственнѡ и҆ ю҆ро́дст веннѡ по а҆пⷭ҇лꙋ жи́тельство и҆збра́выи . ра́дꙋисѧ премѣни́вый тлѣ́ннаѧ и҆ несто ѧ́щаѧ , наде́ждею бꙋ́дꙋщихъ бл҃гъ . ра́дꙋ исѧ и҆́же дре́внемꙋ і҆́ѡвꙋ ᲂу҆подо́бивыисѧ терпѣ́нїем̾ . ра́дꙋисѧ стрⷭ҇тоте́рпче хрⷭ҇то́въ непобѣди́мый , но при́снѡ побѣжда́ѧй дїѧ́вола свои́мъ смире́нїемъ . ра́дꙋисѧ и҆́же ꙗ҆́кѡ дре́внїй ѻ҆́нъ ла́зарь ни́щїй , ны́нѣ почива́ѧ в̾ ло́нѣ а҆враа́мли . ра́дꙋ исѧ и҆́же по ѿше́ствїи ѿ́мира сегѡ̀ , сꙋ́щымъ въ бѣда́хъ и҆ и҆скꙋше́нїихъ гото́въ ѡ҆брѣта́ешисѧ пред̾ста́тель и҆ застꙋ́пникъ . ра́дꙋисѧ и҆́же вездѣ̀ при зыва́ющихъ тѧ̀ , быстрѡ̀ пред̾варѧ́ѧй . ра́дꙋисѧ , бг҃омꙋ́дре =і҆мⷬ҇къ .=

=пѣ́снь , з҃ . і҆рмо́съ . В=ъ пещѝ а҆враа́мскїѧ си дѣ́ти перси́дстѣй , любо́вїю бл҃говѣ́ рїѧ па́че не́жели пла́менемъ ѡ҆палѧ́еми взыва́хꙋ , бл҃гослове́нъ є҆сѝ в̾ цр҃кви сла́вы твоеѧ̀ гдⷭ҇и .

~Ѿдержи́мъ хрⷭ҇топодо́бною , ѻ҆́ч҃е =і҆мⷬ҇къ= бл҃гоꙋро́дне , бжⷭ҇твеною любо́вїю дрꙋги́хъ спастѝ , ра́достнѡ вопїѧ̀ сп҃сꙋ зовы́и , бл҃гослове́нъ бг҃ъ ѻ҆ц҃ъ на́шихъ .

~Съ нб҃сѐ пода́ннꙋю тебѣ̀ , ѻ҆́ч҃е =і҆мⷬ҇къ ,= прїе́мъ пи́щꙋ , и҆ се́ю препитѣ́в̾ всѧ̀ , и҆́же бл҃гопоко́рнѡ прїе́млющыѧ твоѧ̀ повелѣ́ нїѧ , и҆ до́лꙋ влекꙋ́щїй грѣ́хъ ѡ҆ста влѧ́ющихъ бл҃же́нне .

=сла́ва . П=ослѣ́довавъ ѻ҆те́ческимъ преда́ нїемъ , ѻ҆́ч҃е =і҆мⷬ҇къ= мꙋ́дре па́гꙋбы ѻ҆риге́ новы бѣ́гати заповѣ́да , зовы́й , бл҃го слове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . В=ы́шнѧгѡ ѡ҆сщ҃е́нно бж҃їе селе́нїе ра́дꙋисѧ , тобо́ю бо даде́сѧ ра́до сть бцⷣе вопїю́щым̾ тѝ , бл҃гослове́на ты̀ въ жена́хъ всенепоро́чнаѧ влⷣчце .

=пѣ́снь , и҃ . і҆рмо́съ . Р=ꙋ́цѣ распросте́ръ данїи́лъ , льво́ва зїѧ́нїѧ в̾ ро́вѣ затчѐ , ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ , и҆́же бл҃гоче́стїѧ люби́ тели ѻ҆́троцы взыва́юще , бл҃гослови́те всѧ̀ дѣ́ла гдⷭ҇нѧ гдⷭ҇а .

~Всесвѣ́тлаѧ ѕвѣзда̀ , сꙋ́щихъ в̾ ти́нѣ страсте́й приводѧ̀ к̾ животꙋ̀ , твори́ши бо жены̀ нечи́стыѧ , цѣломꙋ́дреннѡ жи́ти , и҆ ѿго́ниши дꙋ́хи лꙋка́выѧ , и҆ недꙋ́ги лю́тыѧ , вопїѧ̀ , бл҃гослови́те всѧ̀ дѣ́ла гдⷭ҇нѧ гдⷭ҇а .

~Ты̀ цѣ́лъ ᲂу҆мо́мъ в̾кро́вѣ чю́дныхъ мꙋ́ дре , мно́ги ᲂу҆лови́лъ є҆сѝ ᲂу҆ро́дствовати гдⷭ҇а ра́ди . вѣ́дыи нарꙋга́емъ бы́ти , во пїѧ̀ чистѣ́йшею дш҃е́ю , =і҆мⷬ҇къ= бл҃же́нне , бл҃гослови́те всѧ̀ дѣ́ла гдⷭ҇нѧ гдⷭ҇а .

=сла́ва . С=оверше́нъ є҆ди́нъ гдⷭ҇ь , и҆́же свои́хъ сѝ сла́вѧй по достоѧ́нїю , и҆зно си́ма и҆ гро́бꙋ посыла́ема блаже́нне , а҆́гг҃льскими свѣтлослове́ньми почи та́етъ , зовꙋ́ща , бл҃гослови́те всѧ̀ дѣ́ла гдⷭ҇нѧ гдⷭ҇а .

=и҆ ны́нѣ , боⷢ҇ . И҆=збавлѧ́ѧй на́съ воз̾сїѧ̀ и҆з̾ тебѐ гдⷭ҇ь , дв҃о чⷭ҇таѧ . є҆го́же молѝ влⷣчце , спастѝ пою́щыѧ тѧ̀ , и҆ ѿ ѡ҆бстоѧ́ нїѧ и҆зба́вити на́съ , вопїю́щыѧ , бл҃госло ви́те всѧ̀ дѣ́ла гдⷭ҇нѧ гдⷭ҇а .

=пѣ́снь , ѳ҃ . і҆рмо́съ . К=а́мень нерꙋкосѣ́ч ныѧ горы̀ , ѿ несѣко́мыѧ тѧ дв҃цы краеꙋго́льныи ѿсѣче́сѧ хрⷭ҇то́съ , совокꙋ пи́въ раз̾стоѧ́щаѧсѧ є҆стества̀ . тѣ́мъ веселѧ́щесѧ , тѧ̀ бцⷣе велича́емъ .

~Всѣ́мъ срⷣцемъ , =і҆мⷬ҇къ ,= трⷪ҇цѣ ᲂу҆се́рднѡ пред̾ложи́всѧ , и҆ ѿ неѧ̀ лꙋчѝ бг҃одѣ́льно прїе́мъ , свѣтови́денъ бы́въ , и҆ со а҆́гг҃лы ликꙋ́еши .

~Жела́нїемъ бжⷭ҇твенымъ прїедини́всѧ , и҆ воздержа́нїемъ просвѣща́емъ , бꙋ́дꙋщих̾ бл҃гъ в̾ прича́стїи ᲂу҆́же бы́въ , =і҆мⷬ҇къ= бг҃о бл҃же́нне , и҆ в̾ наслажде́нїи .

=сла́ва . Т=воѧ̀ болѣ́зни и҆ по́ты прїѧ́тъ весе́лїе ника́коже конца̀ и҆мꙋ́щее , в̾ не́м же пита́ѧсѧ , =і҆мⷬ҇къ= пребл҃же́нне , и҆ на́съ непреста́ннѡ помина́й .

=и҆ ны́нѣ , боⷢ҇ . С=паси́ мѧ ро́ждьшаѧ всѣ́хъ и҆зба́вителѧ и҆ бл҃года́телѧ , разо рѝ дꙋшѝ моеѧ̀ мра́чный ѻ҆́блак̾ , свѣ́тꙋ ѻ҆́блаче ст҃а́ѧ влⷣчце , и҆ си́льна содѣ́лай на́ страсти борю́щыѧ мѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сы́не бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ бл҃же́ннагѡ =і҆мⷬ҇къ ,= и҆́же тебѐ ра́ди

ᲂу҆ро́дивагѡ , и҆ всѣ́хъ ст҃ы́хъ ,

поми́лꙋй и҆ спасѝ на́съ ,

ꙗ҆́кѡ бл҃гъ и҆ чл҃ко

лю́бецъ .

