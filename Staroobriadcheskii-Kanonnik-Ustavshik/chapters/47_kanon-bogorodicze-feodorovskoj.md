Т=ропа́рь , ꙗ҆вле́нїю бцⷣѣ ѳеѡ́доровской .=

~Дне́сь свѣ́тлѡ красꙋ́етсѧ гра́дъ костро ма̀ , и҆ всѧ̀ россі́йскаѧ страна̀ , созыва́ю щи к̾ весе́лїю всѧ̀ бг҃олюби́выѧ хрⷭ҇тїѧ́н скїѧ наро́ды , на пресла́вное торжество̀ бж҃їѧ мт҃ре , чюдотво́рнаго є҆ѧ̀ и҆ много цѣле́бнаго ѻ҆́браза прише́ствїѧ . дне́сь бо ꙗ҆ви́сѧ на́мъ пресвѣ́тлое вели́кое сл҃нце . прїидѣ́те всѝ бг҃ои҆збра́ннїи лю́дїе , но́выи і҆и҃ль , ко и҆сто́чникꙋ цѣльбоно́с номꙋ , и҆сточа́етъ бо на́мъ неѡ҆скꙋ́дныѧ млⷭ҇ти пречⷭ҇таѧ бцⷣа , и҆збавлѧ́етъ всѧ̀ гра́ды и҆ страны̀ хрⷭ҇тїѧ́нскїѧ невреди́мы ѿ всѣ́хъ навѣ́тъ вра́жїихъ . но ѽ все млⷭ҇тиваѧ гжⷭ҇е дв҃о бцⷣе влⷣчце , сохранѝ странꙋ̀ на́шꙋ и҆ митрополи́та , и҆ всѧ̀ лю́ди твоегѡ̀ достоѧ́нїѧ . ѿ всѧ́кихъ бѣ́дъ , по вели́цѣй твое́й млⷭ҇ти , да зо ве́мъ ти , ра́дꙋисѧ дв҃о хрⷭ҇тїѧ́нѡмъ похвало̀ =[двⷤа]. сла́ва , и҆ ны́нѣ , то́йже .=

К=ано́нъ , прест҃ѣ́й бцⷣѣ ѳеѡ́доровской . гла́съ , д҃ . пѣ́снь , а҃ . і҆рмоⷭ҇ . Ѿ=ве́рзꙋ ᲂу҆ста̀ моѧ̀ , и҆ напо́лнѧтсѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тлѡ торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Ѿве́рземъ ᲂу҆ста̀ чл҃цы , и҆ ꙗ҆зы́къ ᲂу҆ѧсни́мъ в̾ наро́читыи дн҃ь пра́здника на́шегѡ , ꙗ҆вле́нїѧ бж҃їѧ мт҃ре , чю́днагѡ є҆ѧ̀ ѻ҆́браза прише́ствїѧ . и҆ воскли́кнем̾ ра́дꙋющесѧ , воспѣва́юще є҆ѧ̀ пресла́внаѧ чюдеса̀ .

~Ѿве́рзите врата̀ дш҃е́внаѧ , и҆ слꙋ́хи разꙋ́мныѧ , дще́ри россі́йскїѧ , и҆зы́дите на срѣ́тенїе бж҃їѧ мт҃ре ѻ҆́браза ꙗ҆вле́ нїе . ѡ҆дѣва́етъ бо нагі́ѧ , и҆ просвѣща́ет̾ те́мныѧ , подава́ющи всѣ́мъ вѣ́рнымъ цѣле́бныѧ млⷭ҇ти .

=сла́ва . Ѿ=ве́рземъ со́нъ лѣ́ности , и҆ грѣ ха̀ тѧ́гость ѿло́жимъ . ѡ҆чи́стивше со́ вѣсть и҆ ᲂу҆́мъ , вни́демъ во врата̀ і҆єрⷭ҇ли́ма , прекра́снагѡ цр҃кви бж҃їѧ , и҆ ᲂу҆́зримъ нбⷭ҇нꙋю зарю̀ , чю́днꙋю и҆ко́нꙋ бж҃їѧ мт҃ре , всѣ́мъ подаю́щи бога́тыѧ млⷭ҇ти .

=и҆ ны́нѣ . Ѿ=ве́рзи нѣ́дра своѧ̀ бж҃їѧ цр҃кви , и҆ воспрїимѝ в̾ сокро́вище всегѡ̀ свѣ́та , зарю̀ чю́днꙋю , бж҃їѧ мт҃ре и҆ко́ нꙋ . се́бо созыва́етъ вѣ́рныѧ , и҆сцѣлѧ́ етъ болѧ́щыѧ , и҆ прогонѧ́етъ ѿ чл҃къ дх҃и лꙋка́выѧ , и҆ твори́тъ вѣ́рнымъ пре сла́внаѧ чюдеса̀ .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ къ тебѣ̀ при бѣга́емъ , ꙗ҆́кѡ къ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ въ бжⷭ҇твеннѣй ти сла́вѣ , вѣнце́мъ сла́вы сподо́би .

~Твои́мъ пѣвце́мъ бцⷣе , млⷭ҇ти твоеѧ̀ да́рꙋй , сохранѧ́ѧ на́съ ѿ всѣ́хъ бѣ́дъ и҆ напа́стей , твои́ми мт҃рьними моли́тва ми , к̾ ро́ждьшемꙋсѧ и҆з̾ тебѐ хрⷭ҇тꙋ̀ бг҃ꙋ на́шемꙋ , да спасе́тъ дш҃ѧ на́шѧ ѿвсѣ́хъ навѣ́тъ вра́жїихъ , и҆ пода́стъ на́мъ ве́ лїю млⷭ҇ть .

~Чю́днагѡ своегѡ̀ ѻ҆́браза ꙗ҆вле́нїемъ , твоегѡ̀ ѻ҆́браза прише́ствїемъ бцⷣе дв҃о , всѧ́ческаѧ ра́дости и҆спо́лнила є҆сѝ , вы́ шнѧѧ и҆ ни́жнѧѧ ты̀ совокꙋпи́ла є҆сѝ , а҆́гг҃лѡмъ и҆ чл҃кѡмъ є҆ди́на бы́сть цр҃ца . мо́лимтисѧ прилѣ́жнѡ , влⷣчце посѣтѝ на́шѧ не́мощи . и҆сцѣлѝ болѣ́зни дш҃е́в ныѧ же и҆ тѣле́сныѧ .

=сла́ва . Т=во́й ѻ҆́бразъ бцⷣе дв҃о , ѡ҆бновле́ нїе на́ше прїи́де к̾ на́мъ , и҆ свѣ́тъ и҆́стинныи ꙗ҆ви́сѧ на́мъ , просвѣща́ѧ ѡ҆мраче́нныѧ , и҆сцѣлѧ́ѧ болѧ́щыѧ . и҆ всѣ́мъ в̾ нꙋ́ждахъ ско́раѧ помо́щница и҆ застꙋпле́нїе , є҆ѧ́же мы̀ ꙗ҆́кѡ животꙋ̀ на́шемꙋ хода́таицꙋ , и҆ тве́рдое хрⷭ҇тїѧ́ нѡмъ ѡ҆гражде́нїе велича́емъ .

=и҆ ны́нѣ . Т=воегѡ̀ ѻ҆́браза чю́дномꙋ ꙗ҆вле́нїю влⷣчце бцⷣе , ᲂу҆диви́шасѧ костро мсті́и жи́телїе , ви́дѧще пресла́внаѧ и҆ ᲂу҆ми́льнѡ ѡ҆блобыза́юще , созыва́юще всѧ̀ ро́ды хрⷭ҇тїѧ́нскїѧ . прїиди́те бг҃ои҆з бра́ннїи лю́дїе , дх҃о́внѡ воз̾весели́тесѧ , пою́ще хрⷭ҇та̀ бг҃а дарова́вшагѡ на́мъ та ково́е многоцѣ́нное сокро́вище , хрⷭ҇тїѧ́ нское тве́рдое ѡ҆гражде́нїе .

=сѣда́ленъ . гла́съ , г҃ . С=ше́дыи с̾ нб҃сѐ і҆с҃е до́брыи па́стырю , хрⷭ҇тѐ бж҃е на́шъ , на взыска́нїе на́съ заблꙋ́ждьшихъ . дне́сь же ꙗ҆ви́лъ є҆сѝ на́мъ , чю́днꙋю и҆ко́нꙋ мт҃ре своеѧ̀ ѻ҆́бразъ . є҆ѧ̀ ди́внымъ при ше́ствїемъ , всѧ̀ лю́ди своѧ̀ воз̾весели́ла є҆сѝ , ꙗ҆́кѡ тве́рдое ѻ҆рꙋ́жїе на врагѝ дарова́ла є҆сѝ , гра́дꙋ твоемꙋ̀ костромѣ̀ , и҆ все́й россі́йской странѣ̀ , вели́каѧ похвала̀ и҆ ᲂу҆тверже́нїе .

=пѣ́снь , д҃ . і҆рмо́съ . С=ѣдѧ́и во сла́вѣ , на прⷭ҇то́лѣ бжⷭ҇твенѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твеныи , ѿ пречⷭ҇тыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

~Сѣдѧ́и во сла́вѣ , хвалꙋ̀ прїе́млетъ ѿ а҆́гг҃лъ . посла́лъ є҆сѝ гдⷭ҇и к̾ на́мъ ѻ҆́бразъ мт҃ре своеѧ̀ . воз̾весели́сѧ дне́сь всѧ̀ тва́рь , во́здꙋхъ же и҆ мо́ре да кропѧ́тъ ра́дость , ꙗ҆́кѡ прише́ствїемъ преми́р нымъ цр҃и́цына ѻ҆́браза , пресла́внѡ всѝ ѡ҆ст҃и́шасѧ , подаю́щи вѣ́рнымъ цѣле́б ныѧ млⷭ҇ти .

~Сы́и влⷣко чл҃колю́бче , сѣдѧ́и на престо́ лѣ высо́цѣ , бл҃говоли́лъ є҆сѝ ꙗ҆ви́ти пречⷭ҇тны́и ѻ҆́бразъ мт҃ре своеѧ̀ . дне́сь да воз̾веселѧ́тсѧ правосла́вныхъ собо́ри , є҆рети́ческїи же по́лкъ да посрами́тсѧ , ви́дѧщи поклонѧ́емꙋю вѣ́рными . про гонѧ́етъ бо та̀ дꙋ́хи лꙋка́выѧ , и҆ подае́тъ болѧ́щымъ здра́вїе , и҆ дш҃а́мъ на́шимъ спасе́нїе .

=сла́ва . С=емꙋ̀ чю́дномꙋ бж҃їѧ мт҃ре ѻ҆́бра зꙋ , а҆́гг҃льстїи чи́нове раболѣ́пнѡ слꙋ́ жатъ , почита́юще воспѣва́ют̾ тѧ , цр҃цꙋ и҆ бцⷣꙋ . мы́ же ка́кѡ тебѣ̀ воспое́мъ недосто́йнїи , и҆лѝ коѐ тебѣ̀ принесе́мъ похвале́нїе , за мно́гое твоѐ къ на́мъ млрⷭ҇дїе . ꙗ҆́кѡ ꙗ҆вле́нїемъ твоегѡ̀ чю́дна гѡ ѻ҆́браза , прїи́де всѧ̀ ѡ҆зарѧ́ющи , и҆ подаю́щи всѣ́мъ разрѣше́нїе .

=и҆ нн҃ѣ . С=ироты̀ и҆ вдови́цы непла́чите , ра́дость ва́ша прїи́де дне́сь , ме́ртвымъ живо́тъ восїѧ̀ , слѣпы́мъ свѣ́тъ ѡ҆бли ста̀ , немощны́мъ врачевство̀ ѿве́рзесѧ , и҆ всѣ́мъ вѣ́рнымъ спасе́нїе содѣ́ѧсѧ . бж҃їѧ мт҃рь чю́днаго ѻ҆́браза ꙗ҆вле́нїемъ , подава́етъ бо всѣ́мъ и҆сцѣле́нїе .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твенѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ ро дила̀ є҆сѝ без̾лѣ́тнагѡ сн҃а , всѣ́мъ вос пѣва́ющымъ тѧ̀ ми́ръ подава́юща .

~Оу҆диви́шасѧ всѧ̀ ви́димаѧ и҆ неви́ди маѧ созда́нїѧ . стра́нствꙋетъ ᲂу҆́мъ чл҃че скїи , бжⷭ҇твеныѧ и҆ко́ны чю́дномꙋ ꙗ҆вле́ нїю . и҆сто́чникъ бо животекꙋ́щїи ꙗ҆ви́ сѧ на́мъ , и҆сцѣле́нїѧ во́ды и҆сточа́ющи всенепоро́чнаѧ , и҆ приста́нище в̾ лю́тых̾ небꙋ́рное , и҆ всѣ́мъ в̾ нꙋ́ждахъ гото́вое спасе́нїе , печа́льнымъ ᲂу҆тѣше́нїе .

~Оу҆диви́шасѧ всѧ̀ нбⷭ҇наѧ во́инства , ра́дꙋ ютжесѧ хрⷭ҇тїѧ́нскїѧ ро́ды , воз̾весели́ шасѧ пресла́вномꙋ прише́ствїю и҆ко́ны бж҃їѧ мт҃ре . и҆ гаврїи́ловъ гла́съ воспрїи́ мше всѝ . ра́дꙋисѧ ра́дости а҆́гг҃лѡвъ и҆ чл҃кѡвъ , сла́вѧщихъ тѧ̀ вои́стинꙋ , ты́ бо ра́дости хода́таица , и҆ всѣ́мъ вѣ́р нымъ спасе́нїе .

=сла́ва . О=у҆дивлѧ́етъ бо всѧ́къ гра́дъ и҆ страны̀ , и҆ ᲂу҆жаса́етъ но́вагѡ і҆и҃лѧ , на ро́ды россі́йскїѧ , притека́ющыѧ к̾ твое́й млⷭ҇ти , дв҃о бцⷣе . ѻ҆́чи серде́цъ воз̾пꙋща́ю щихъ тебѣ̀ пречⷭ҇таѧ , непре́зри на́шегѡ воз̾дыха́нїѧ , с̾ пла́чем̾ тебѣ̀ вопїю́щыѧ , и҆ колѣ́ни к̾ землѝ преклонѧ́ющихсѧ . мо́лимтисѧ всепѣ́таѧ , бꙋ́ди на́мъ все гда̀ покро́въ и҆ помо́щница во́ вѣки .

=и҆ нн҃ѣ . О=у҆диви́сѧ черто́же бж҃їѧ цр҃кви ст҃а́ѧ , воспрїимѝ и҆ ра́дꙋисѧ со дще́рьми россі́йскими , цр҃цꙋ нбⷭ҇нꙋю , и҆ всеѧ̀ все ле́нныѧ помо́щницꙋ . застꙋ́пница бо на́шѧ прїи́де к̾ на́мъ , ди́внымъ ꙗ҆вле́ нїемъ своегѡ̀ чю́днагѡ ѻ҆́браза , всѣ́хъ на́съ на дх҃о́вное весе́лїе созыва́ющи . ѡ҆дѣва́етъ бо нагі́ѧ и҆ просвѣща́етъ те́мныѧ , пита́етъ а҆́лчꙋщыѧ и҆ напаѧ́ет̾ жа́ждꙋщыѧ , и҆ всѣ́мъ просѧ́щымъ дае́тъ поле́знаѧ .

=пѣ́снь , ѕ҃ . і҆рмо́съ . Б=жⷭ҇твеное сѐ и҆ все чⷭ҇тно́е соверша́юще пра́зднество , бг҃омꙋ́ дрїи бж҃їѧ мт҃ре , прїиди́те рꙋка́ми во спле́щемъ , ѿ неѧ̀ ро́ждьшагосѧ вѣ́рою сла́вѧще .

~Бжⷭ҇твеное є҆́сть ѕѣлѡ̀ честно́е торже ство̀ бж҃їѧ мт҃ре , созыва́ющи на весе́лїе вѣ́рныѧ . ѡ҆бновлѧ́етбосѧ всѧ́къ пристꙋ па́ѧи с̾ вѣ́рою , скве́рны бо та̀ всѧ́кїѧ чисти́тельна є҆́сть . сщ҃е́нницы в̾ пра́вдꙋ всѝ ѡ҆блецы́тесѧ , и҆ прпⷣбнїи воз̾ра́дꙋй тесѧ , мꙋ́жи и҆ жены̀ , ю҆́ноши и҆ дв҃ы воз̾весели́тесѧ , и҆ всѝ рабѝ бг҃а на́шегѡ воспо́йте . почте́мъ чи́стꙋю в̾ чистотѣ̀ бцⷣꙋ , подае́тъ бо на́мъ неи҆зрече́нныѧ своеѧ̀ млⷭ҇ти .

~Бжⷭ҇твенаѧ и҆ а҆́гг҃лѡмъ говѣ́имаѧ и҆ко́ на твоѧ̀ бцⷣе , прїи́де к̾на́мъ за кра́йнее твоѐ чл҃колю́бїе , неи҆зрече́нныѧ да́ры всѣ́мъ подава́ющи . но ѽ пребл҃га́гѡ бг҃а мт҃и , ᲂу҆молѝ своѐ рожде́нїе , всѣ́мъ на́мъ поле́зное да́ти , и҆зба́витсѧ лю́ тыхъ . гла́да же и҆ мо́ра , и҆ сопроти́вна го нахожде́нїѧ , и҆ во́днаго и҆стопле́нїѧ , трꙋ́са и҆ ѡ҆ѕлобле́нїѧ , ѿ тлетво́рныхъ вѣ́тровъ . ты́ бо є҆сѝ гото́ваѧ помо́щ ница , и҆ нело́жнаѧ на́шѧ всѣ́мъ вѣ́р нымъ застꙋ́пница .

=сла́ва . Б=жⷭ҇твеное и҆ чю́дное ꙗ҆вле́нїе бж҃їѧ мт҃ре , ди́вное пречⷭ҇тыѧ ѻ҆́браза є҆ѧ̀ прише́ствїе , горѣ̀ ᲂу҆дивлѧ́етъ а҆́гг҃лы , до́лѣ же созыва́етъ ро́дъ чл҃ческїи , є҆ди ногла́сно вопи́ти , сла́ва хрⷭ҇тꙋ̀ бг҃ꙋ , бл҃го и҆зво́лившемꙋ таково́е неи҆зрече́нное сокро́вище на́мъ ѡ҆бъѧви́ти , и҆ млⷭ҇ть ᲂу҆диви́ти , и҆ пла́менїи ѻ҆гнѧ̀ невреди́мꙋ сохрани́ти . но ѽ бж҃їѧ дарова́нїѧ даро ва́сѧ , є҆ѧ́же мл҃твами хрⷭ҇тѐ , спасѝ дш҃ѧ на́шѧ , ꙗ҆́кѡ млрⷭ҇дъ .

=и҆ ны́нѣ . Б=жⷭ҇твенагѡ твоегѡ̀ чю́днагѡ ѻ҆́браза ꙗ҆вле́нїе бцⷣе влⷣчце , всѣ́мъ вѣ́р нымъ свѣ́тъ восїѧ̀ . ме́ртвымъ живо́т̾ , слѣпы́мъ свѣ́тъ . глꙋхи́мъ слы́шанїе , нѣмы́мъ гл҃анїе . раз̾сла́бленнымъ здра́ вїе , прокаже́ннымъ ѡ҆чище́нїе , бѣснꙋ́ю щымсѧ цѣломꙋ́дрїе . млⷣнческое воспи та́нїе , вдови́цамъ и҆ сирота́мъ промы шле́нїе . непло́днымъ жена́мъ разрѣше́ нїе , плодоносѧ́щымъ неболѣ́зненое ро жде́нїе . дѣви́ческаѧ чистота̀ , и҆ воз̾де ржа́нїе всѣ́мъ , в̾ нꙋ́ждахъ ско́раѧ помо́ щница . мо́лимтисѧ , поми́лꙋй на́съ .

=конда́к̾ . гла́съ , и҃ . П=ритецѣ́мъ лю́дїе всѝ к̾ ти́хомꙋ и҆ до́бромꙋ приста́нищꙋ , въ до́мъ бж҃їѧ мт҃ре чю́днагѡ ѻ҆́браза ꙗ҆вле́нїю цр҃цы и҆ бцⷣы . за неи҆зрече́ннꙋю ми́лость є҆ѧ̀ , вѣ́рнѡ припа́дающе и҆ вопїю́ще , ѽ всемлⷭ҇тиваѧ влⷣчце , за спаси́тельное твоѐ смотре́нїе чю́днагѡ ѻ҆́браза к̾ на́мъ прише́ствїе , посѣтѝ на́съ грѣ́шныхъ , свѣ́тло сотворѧ́ющих̾ пра́зднество твоѐ . ᲂу҆крѣпѝ люде́й на́ шихъ , ди́внѡ и҆́мъ на врагѝ побѣ́дꙋ по даю́щи . и҆ митрополи́та на́шегѡ ᲂу҆тве рдѝ , цр҃квь сн҃а твоегѡ̀ непоколѣби́мꙋ соблюдѝ . притека́ющихъ к̾ тебѣ̀ спасѝ , ѿ всѧ́кихъ напа́стей и҆зба́ви , сохранѧ́ѧ в̾ ми́рѣ всѐ правосла́вїе , да зове́мъ ти , ра́дꙋисѧ невѣ́сто неневѣ́стнаѧ .

=и҆́косъ . П=речю́днагѡ цр҃цына ѻ҆́браза к̾ на́мъ прише́дшагѡ ви́дѧще , на высотꙋ̀ добродѣ́телей вознесе́мсѧ , ᲂу҆́мъ прело́ жьше на́ нб҃о . є҆ѧ́же ра́ди вы́шнїи на землѝ ꙗ҆ви́сѧ , хотѧ̀ привлещѝ к̾ высо тѣ̀ вопїю́щихъ є҆́й , ра́дꙋисѧ блгⷭ҇ве́ннаѧ дв҃о ѿ всѣ́хъ родо́въ бг҃ои҆збра́ннаѧ . ра́дꙋисѧ нбⷭ҇наѧ цр҃ца мт҃и гдⷭ҇а бг҃а творца̀ всѣ́хъ . ра́дꙋисѧ всера́достное а҆́гг҃льское немо́лчное пѣ́нїе . ра́дꙋисѧ всегда̀ жела́тельное и҆ несы́тное чл҃че ское зрѣ́нїе . ра́дꙋисѧ крѣ́пкое вѣ́ры ѡ҆бновле́нїе . ра́дꙋисѧ и҆́стинное вѣ́ры позна́нїе . ра́дꙋисѧ нбⷭ҇ныхъ со земны́ ми соєдини́вшаѧ . ра́дꙋисѧ земны́хъ к̾ бг҃ꙋ присвое́нїе . ра́дꙋисѧ печа́льнымъ дш҃а́мъ ᲂу҆тѣше́нїе . ра́дꙋисѧ больны́мъ посѣще́нїе , и҆ прокаже́ннымъ ѡ҆чище́ нїе . ра́дꙋисѧ глꙋхи́мъ слы́шанїе , и҆ хро мы́мъ хожде́нїе . ра́дꙋисѧ ᲂу҆́зникѡмъ свобожде́нїе , и҆ грѣ́шнымъ проще́нїе . ра́дꙋисѧ а҆́лчꙋщымъ корми́тельница , и҆ наги́мъ ѡ҆дѣѧ́нїе . ра́дꙋисѧ стра́ннымъ пꙋ́ть води́тельныи , и҆ ѡ҆бꙋрева́емымъ приста́нище . ра́дꙋисѧ ста́рости же́злъ , и҆ сирота́мъ промышле́нїе . ра́дꙋисѧ мла де́нческое воспита́нїе , и҆ дв҃ствꙋющымъ цѣломꙋ́дрїе . ра́дꙋисѧ всѣ́хъ родо́въ весе́ лїе , и҆ всѣ́мъ хрⷭ҇тїѧ́нѡмъ поможе́нїе и҆ застꙋпле́нїе . и҆́хъ же соблюда́й ѿ всѣ́хъ бѣ́дъ , да зове́мъ ти , ра́дꙋисѧ невѣ́сто неневѣ́стнаѧ .

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Непослꙋжи́ша тва́ри па́че творца̀ , бг҃о мꙋ́дреннїи наро́ди россі́йстїи . но прїи ди́те почте́мъ чⷭ҇тꙋю в̾ чистотѣ̀ бж҃їѧ мт҃ре и҆ко́нꙋ , воздѣ́вше рꙋ́цѣ на вы сотꙋ̀ , вопїе́мъ є҆́й , ѽ преблгⷭ҇ве́ннаѧ в̾ жена́хъ дв҃о бж҃їе жили́ще , хрⷭ҇тїѧ́нѡмъ по́мощь и҆ застꙋпле́нїе , правовѣ́рныхъ и҆ покланѧ́ющихсѧ твое́й чюдотво́рнѣй и҆ко́нѣ всѣ́мъ поле́знаѧ подаю́щи =[покло́н̾].=

~Нбⷭ҇нїи чи́нове со земны́ми веселѧ́тсѧ , во свѣ́тлое торжество̀ ꙗ҆вле́нїѧ бж҃їѧ мт҃ре и҆ко́ны . на́съ же пред̾стоѧ́щихъ просвѣтѝ прест҃а́ѧ , свѣ́томъ твоеѧ̀ млⷭ҇ти . ᲂу҆молѝ своѐ рожде́нїе , пода́ти лю́демъ на́шимъ на врагѝ побѣжде́нїе . и҆ всѣ́мъ вѣ́рнымъ по́мощь и҆ ѡ҆долѣ́нїе , и҆ ѿ всѣ́хъ навѣ́тъ свобожде́нїе , и҆ грѣ хо́въ ѡ҆ставле́нїе , и҆ дш҃а́мъ спасе́нїе дарова́ти мо́лимсѧ .

=сла́ва . Н=б҃о и҆ землѧ̀ дне́сь пррⷪ҇чески да воз̾веселѧ́тсѧ , а҆́гг҃ли и҆ чл҃цы дх҃о́вно да торжествꙋ́ютъ , и҆ всѧ̀ тва́рь да пое́тъ гдⷭ҇ви , пѣ́снь немо́лчнꙋю сотво́ршемꙋ всѧ̀ , и҆ почита́юще сщ҃е́нное торжество̀ бж҃їѧ мт҃ре , чю́днагѡ ѻ҆́браза ꙗ҆вле́нїе . ѽ па́че ᲂу҆ма̀ чюде́съ твои́хъ гдⷭ҇и , ꙗ҆́же сотвори́лъ є҆сѝ , на тѧ̀ надѣ́ющымсѧ . стѣ́нꙋ и҆ по́мощь неѡ҆бори́мꙋ лю́демъ свои́мъ дарова́лъ є҆сѝ , ѻ҆́бразъ мт҃ре своеѧ̀ , є҆ѧ́же мы̀ почита́юще вопїе́мъ , ра́дꙋисѧ всеблгⷭ҇ве́ннаѧ бцⷣе чⷭ҇таѧ прⷭ҇нѡ дв҃о .

=и҆ ны́нѣ . Н=ы́нѣ наста̀ вре́мѧ ѡ҆сщ҃а́ѧ на́съ , и҆ ѡ҆чище́нїе подаю́щи . ѡ҆бремене́н нымъ грѣхѝ мно́гими , мт҃и бг҃а вы́ш нѧгѡ , ди́внымъ прише́ствїемъ пречⷭ҇та гѡ своегѡ̀ ѻ҆́браза , всѣ́мъ поле́знаѧ подае́тъ , и҆ всѧ̀ спаса́етъ . ѽ лѣни́вїи , бо́дреннѡ ста́ните , и҆ спѧ́щїи ѿ сна̀ воста́ните . и҆ раз̾сла́бленныѧ ᲂу҆деса̀ ᲂу҆крѣпи́те , к̾ цѣльбоно́сномꙋ и҆сто́чни кꙋ ᲂу҆се́рднѡ притецы́те . поклонѧ́емсѧ чю́днѣй и҆ко́нѣ бж҃їѧ мт҃ре =[покло́н̾],= и҆ почита́емъ є҆ѧ̀ раболѣ́пнѡ , непоклонѧ́ ющихсѧ бо ѡ҆мрача́етъ , и҆ непочита́ю щихъ погꙋблѧ́ет̾ . и҆ покланѧ́ющихсѧ и҆ чтꙋ́щих̾ и҆збавлѧ́етъ ѿ вели́кихъ бѣ́дъ и҆ ѕо́лъ , бл҃гонра́вныѧ и҆ бг҃обоѧ́щыѧсѧ рабы̀ своѧ̀ .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бо ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

=ѽ= пресла́вныхъ чюде́съ твои́хъ пречи́с таѧ дв҃о . кто̀ по достоѧ́нїю похвали́ти воз̾мо́жетъ дне́сь , и҆лѝ воспѣ́ти пресла́ внаѧ твоѧ̀ вели́чїѧ . дне́сь бо ра́дости всѧ̀ и҆спо́лнила є҆сѝ , вы́шнѧѧ и҆ ни́ж нѧѧ . ꙗ҆вле́нїем̾ чю́дныѧ твоеѧ̀ и҆ко́ны , вѣ́рным̾ ꙗ҆ви́сѧ сокро́вище неѡ҆скꙋ́дное , и҆ пресла́вных̾ ро́ди всѝ просвѣти́шасѧ , басꙋрма́нскїѧ и҆ є҆рети́ческїѧ ко́зни всѝ посрами́шасѧ . бѣ́гаютъ же ро́ди че́р ныѧ , несмѣ́ютъ взира́ти на си́лꙋ твою̀ . на́съ же вѣ́рныхъ всѣ́хъ поми́лꙋй и҆ спасѝ влⷣчце .

~Прест҃а́ѧ дв҃о бцⷣе , и҆ нбⷭ҇наѧ цр҃ца , мт҃и хрⷭ҇та̀ бг҃а и҆ цр҃ѧ всѣ́хъ . вы́шши є҆сѝ всѣ́хъ а҆́гг҃лъ и҆ а҆рха́гг҃лъ , и҆ всеѧ̀ тва́ри честнѣ́йши . помо́щница є҆сѝ ѡ҆би́ди мымъ , и҆ ненадѣ́ющымсѧ наде́жда . пе ча́льнымъ ᲂу҆тѣше́нїе , и҆ всѣ́мъ въ нꙋ́ждахъ ско́раѧ помо́щница , тве́рдое на́ше ѡ҆гражде́нїе . что̀ принесе́мъ твое мꙋ̀ вели́чествꙋ , и҆лѝ ка́кѡ похва́лимъ недосто́йнїи ; но то́чїю ра́дꙋисѧ на́шъ живо́тъ и҆ воскрⷭ҇нїе , всѣ́хъ на́съ поми́ лꙋй бл҃гослове́ннаѧ .

=сла́ва . В=ели́кое на́ше застꙋпле́нїе и҆ по хвало̀ . ра́дость на́шѧ и҆ весе́лїе прест҃а́ѧ бцⷣе . хрⷭ҇тїѧ́нскїи щи́тъ , и҆ ѻ҆рꙋ́жїе на врагѝ . крѣ́пость на́шѧ и҆ застꙋпле́нїе . кто̀ притека́ѧ к̾ тебѣ̀ , и҆ посра́мленъ ѿ тебѐ и҆схо́дитъ . и҆лѝ призыва́ѧ тѧ̀ , не ᲂу҆слы́шанъ быва́етъ . и҆лѝ просѧ̀ ѿ тебѐ что̀ , непрїе́млетъ . ничто́же бо не не возмо́жно хода́тайствꙋ твоемꙋ̀ . но ѽ всепѣ́таѧ мо́лимтисѧ пречⷭ҇таѧ , и҆сто́ чниче прⷭ҇нѡ те́кꙋщїи , и҆сцѣлѝ не́мощи на́шѧ , рабо́мъ твои́мъ .

=и҆ ны́нѣ . ѽ= ди́внаѧ на́шѧ похвало̀ , па́ стырю на́шъ до́брыи , и҆ ᲂу҆чи́телю на́шъ премꙋ́дрыи . нбⷭ҇ныѧ премꙋ́дрости и҆спо́ лнена прест҃а́ѧ бцⷣе , прїимѝ моле́нїе на́ше ра́бъ свои́хъ , и҆спо́лни ра́дости всѧ̀ правосла́вныѧ . не и҆́мамы бо и҆ны́ѧ по́ мощи кромѣ̀ тебѐ , на тебе́ бо надѣ́е мсѧ , и҆ тобо́ю хва́лимсѧ всегда̀ , ты́ бо є҆сѝ нелѣ́тное на́ше приста́нище . поми́ лꙋй сро́дное твоѐ достоѧ́нїе , пода́ждь ᲂу҆теше́нїе все́м̾ , поле́зное рабо́м̾ свои́м̾ .

=пѣ́снь , ѳ҃ . і҆рмо́съ . В=сѧ́къ зе́менъ , да взыгра́етсѧ дх҃омъ просвѣща́емъ . да ликовствꙋ́етъ же , беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре . и҆ да пое́тъ , ра́дꙋйсѧ пребла же́ннаѧ , бцⷣе чи́стаѧ прⷭ҇нѡ дв҃о .

~Всѧ́къ земноро́дныи , пои́стиннѣ да взыгра́етсѧ дх҃омъ просвѣща́емъ . но кто̀ ѿ чл҃къ не почюди́тсѧ пресла́вномꙋ бж҃їѧ мт҃ре ꙗ҆вле́нїю . никто́же бꙋ́ди ᲂу҆ны́лъ . ѿложи́вше сѣ́тованїе , въ ра́до сть ѡ҆блецы́тесѧ всѝ , прїиди́те на видѣ́ нїе пресла́внагѡ чюдесѐ . ка́кѡ прїи́де к̾на́мъ застꙋ́пница ро́да на́шегѡ , ѽ чюдесѐ но́вагѡ . є҆ѧ́же ра́ди хрⷭ҇тѐ бж҃е , спасѝ дш҃ѧ на́шѧ ꙗ҆́кѡ млрⷭ҇дъ .

~Всѧ́къ ро́дъ , нбⷭ҇ныхъ и҆ земны́хъ и҆ преиспо́дних̾ , да покло́нитсѧ и҆ пое́тъ . всѧ́къ ꙗ҆зы́къ и҆сповѣ́сть , ꙗ҆́кѡ вои́сти ннꙋ чю́до пресла́внѡ бж҃їѧ мт҃ре . ѽ всепѣ́таѧ чⷭ҇таѧ прест҃а́ѧ влⷣчце , в̾ млⷭ҇ти ско́раѧ помо́щница , при́зри ѻ҆́комъ свои́мъ млрⷭ҇даѧ , и҆ и҆зба́ви рабы̀ своѧ̀ , тебѐ призыва́ющыѧ , ѿ лю́тыхъ болѣ́з ней , и҆ стрѣ́лъ лꙋка́вагѡ . вели́чїѧ бо твоѧ̀ кто̀ и҆сповѣ́сть ; всѣ́мъ бо тре́бꙋю щымъ то́чиши чюдеса̀ , и҆ и҆злива́еши и҆сцѣле́нїе , и҆ мо́лишисѧ за дш҃ѧ на́шѧ , ꙗ҆́кѡ сы́и млⷭ҇тиваѧ всѣ́мъ застꙋ́пница .

=сла́ва . В=оспое́м̾ всѝ вѣ́рнїи пѣ́снь гдⷭ҇ню бж҃їи мт҃ри , созыва́юще на пѣ́нїе , всѧ̀ чи́ны нбⷭ҇ныѧ , а҆́гг҃лѡвъ и҆ а҆рха́гг҃лѡвъ , проро́кѡвъ и҆ а҆пⷭ҇лѡвъ , і҆єра́рхѡвъ и҆ мч҃нкѡвъ , прпⷣбныхъ и҆ пра́ведныхъ , и҆ всѣ́хъ ст҃ы́хъ бж҃їихъ ᲂу҆го́дниковъ , сот вори́ти мл҃твꙋ со цр҃цею ко́ гдⷭ҇ꙋ . пла́чь рабо́въ свои́хъ ѡ҆брати́ти на весе́лїе , и҆ и҆сцѣли́ти болѣ́зни тѧ́жкїѧ , и҆ пода́ти вмѣ́стѡ печа́ли весе́лїе . ѽ крѣ́пкаѧ на́шѧ помо́щница , всѣ́мъ печа́льнымъ ᲂу҆тѣше́нїе , воньмѝ моле́нїю ра́бъ твои́хъ , и҆ спасѝ тебѐ велича́ющихъ .

=и҆ ны́нѣ . ѽ= всепѣ́таѧ мт҃и блгⷭ҇ве́ннаѧ , ро́ждьшаѧ всѣ́хъ ст҃ы́хъ ст҃ѣ́йшаѧ , сло́ во хрⷭ҇та̀ на́шегѡ , ны́нѣшнее приноше́ нїе прїимѝ , ѿ недосто́йныхъ ᲂу҆сте́нъ приноси́мое , бре́нною рꙋко́ю сотворе́н ное . ника́коже досто́инъ на сїѐ влⷣчце , но надѣ́ѧсѧ на твоѧ̀ щедро́ты и҆ мило се́рдїе , препросто́е пѣ́нїе принесо́хъ тѝ всепѣ́таѧ . всѣ́мъ спаси́телѧ всѣ́хъ ро дила̀ є҆сѝ , на́съ ра́ди на́ землю соше́д шаго . не возгнꙋша́йсѧ дв҃о непотре́бна го , прїимѝ цр҃це сїѐ , и҆ поми́лꙋй мѧ̀ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́гѡ и҆ сла́внаго ꙗ҆вле́нїѧ чюдотво́рныѧ и҆ко́ны є҆ѧ̀ фео́доровскїѧ , и҆ всѣ́хъ ст҃ы́хъ , поми́ лꙋй и҆ спасѝ на́съ , ꙗ҆́кѡ бл҃гъ и҆ чл҃ко лю́бецъ .

