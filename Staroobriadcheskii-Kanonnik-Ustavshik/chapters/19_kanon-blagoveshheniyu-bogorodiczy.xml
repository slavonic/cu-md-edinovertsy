<document xmlns="http://www.ponomar.net/culiturgical">
<p>К<red>ано́нъ, бл҃говѣ́щенїю бцⷣы. гла́съ, д҃. пѣ́снь, а҃. і҆рмо́съ. Ѿ</red>ве́рзꙋ ᲂу҆ста̀ моѧ̀, и҆ напо́лнѧтсѧ дх҃а, и҆ сло́во ѿры́гнꙋ цр҃цѣ мт҃ри, и҆ ꙗ҆влю́сѧ свѣ́тлѡ торжествꙋ́ѧ, и҆ воспою̀ ра́дꙋѧсѧ сеѧ̀ зача́тїе.</p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>Д</red>а пое́тъ ти влⷣчце, движа̀ свирѣ́ль дх҃о́внꙋю, дв҃дъ пра́ѻ҆ц҃ъ тво́й, послꙋ́шай дщѝ ра́дованна гла́са ѿ а҆́гг҃ла, ра́дость бо возвѣща́етъ ти неи҆згл҃аннꙋю.</p>

<p><red>В</red>опїю́ ти веселѧ́сѧ, приклонѝ ᲂу҆́хо твоѐ, и҆ вонми́ ми, бж҃їе повѣ́дающꙋ без̾ сѣ́мене зача́тїе. ѡ҆брѣ́те бо бл҃года́ть пре́д̾ бг҃омъ, є҆ѧ́же не ѡ҆брѣ́те дрꙋга́ѧ николи́же пречⷭ҇таѧ.</p>

<p><red>сла́ва. Д</red>а разꙋмѣ́ю а҆́гг҃ле твои́хъ слове́с̾ си́лꙋ, ка́кѡ бꙋ́детъ є҆́же речѐ, гл҃и ꙗ҆́вст венѡ, ка́кѡ зачнꙋ̀ дв҃ою сꙋ́щи ѻ҆троко ви́ца; ка́коже и҆ мт҃и бꙋ́дꙋ зижди́телѧ моегѡ̀.</p>

<p><red>и҆ ны́нѣ. Л</red>е́стнѡ мѧ вѣща́ти помыш лѧ́еши, ꙗ҆́коже прилꙋчи́сѧ. и҆ ра́дꙋюсѧ зрѧ̀ твоѐ ᲂу҆тверже́нїе. дерза́й влⷣчце, бг҃ꙋ бо хотѧ́щꙋ, ᲂу҆до́бь сконча́ютсѧ пресла́внаѧ.</p>

<p><red>катава́сїѧ: С</red>пасѝ ѿ бѣ́дъ рабы̀ своѧ̀, бцⷣе дв҃о, ꙗ҆́кѡ всѝ по́ бз҃ѣ к̾ тебѣ̀ при бѣга́емъ, ꙗ҆́кѡ к̾ нерꙋши́мѣй стѣнѣ̀ и҆ застꙋпле́нїю <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. Т</red>воѧ̀ пѣвцы̀ бцⷣе, жи вы́и нетлѣ́нїѧ и҆сто́чниче, ли́къ себѣ̀ совокꙋ́пльши дх҃о́венъ ᲂу҆твердѝ, и҆ чест ны́мъ ти зача́тїемъ, вѣнце́мъ сла́вы сподо́би.</p>

<p><red>Ѡ҆</red>скꙋдѣ̀ кн҃зь ѿ і҆ю́ды, вре́мѧ наста́ло є҆́сть ᲂу҆́же, въ не́же ꙗ҆ви́тсѧ ꙗ҆зы́кѡмъ наде́жда хрⷭ҇то́съ. ты́ же ка́кѡ сегѡ̀ рождꙋ̀ дв҃ою сꙋ́щи, скажи́ ми.</p>

<p><red>И҆́</red>щеши ѿ менѐ ᲂу҆вѣ́дѣти дв҃о, ѻ҆́бразъ зача́тїѧ твоегѡ̀, но то́й несказа́ненъ є҆́сть. дх҃ъ же ст҃ы́и зижди́тельною си́ лою, ѡ҆сѣни́въ тѧ соверши́тъ.</p>

<p><red>сла́ва. М</red>оѧ̀ пра́баба прїе́мши во́лю ѕмїинꙋ̀, пи́щи бжⷭ҇твеныѧ и҆згна́на бы́сть. тѣ́мже и҆ а҆́зъ бою́сѧ цѣлова́нїѧ ти стра́нна, стыдѧ́щисѧ поползе́нїѧ.</p>

<p><red>и҆ ны́нѣ. Б</red>ж҃їи пред̾ста́тель по́сланъ є҆́смь, бжⷭ҇твеныи совѣ́тъ повѣ́дати ти. что́сѧ менѐ бои́ши пренепоро́чнаѧ, па́че тебѐ боѧ́щагосѧ. что́ ми говѣ́еши влⷣчце, говѣ́ющемꙋ ми тебѣ̀ чⷭ҇тнѡ.</p>

<p><red>сѣда́ленъ. гла́съ, д҃. П</red>о́сланъ бы́сть гав рїи́лъ к̾ дв҃ѣй мр҃і́и, приносѧ̀ є҆́й неи҆з̾ гл҃аннꙋю ра́дость. ꙗ҆́кѡ за́чнеши без̾ сѣ́мене, и҆ роди́ши сн҃а превѣ́чнаго бг҃а, и҆ спасе́тъ лю́ди ѿ грѣ́хъ и҆́хъ, и҆ послꙋ шествꙋ́етъ посла́выи мѧ вопи́ти тебѣ̀ ра́дость, бл҃гослове́наѧ дв҃ою роди́ши, и҆ по ржⷭ҇твѣ̀ дв҃ою па́ки пребꙋ́деши.</p>

<p><red>слава, и҆ нн҃ѣ. Г</red>аврїи́лъ с̾ нб҃сѐ, ра́дꙋисѧ зове́тъ чⷭ҇тѣй, ꙗ҆́кѡ за́чнеши во́ чревѣ превѣ́чнаго бг҃а, сло́вомъ концы̀ соста́ вльшаго. ѻ҆на́же к̾ немꙋ̀ ѿвѣщава́ше, мꙋ́жа незна́ющи ка́кѡ рожꙋ̀ сн҃а, и҆ ска зꙋ́ѧ гл҃аше а҆́гг҃лъ бцⷣы дв҃ѣ. дх҃ъ ст҃ы́и на́йдетъ натѧ̀, и҆ си́ла вы́шнѧгѡ ѡ҆сѣ́нитъ тѧ.</p>

<p><red>пѣ́снь, д҃. і҆рмо́съ. С</red>ѣдѧ́и во сла́вѣ, на прⷭ҇то́лѣ бжⷭ҇твеннѣ, на ѻ҆́блацѣ ле́гцѣ, прїи́де і҆с҃ъ пребжⷭ҇твенныи, ѿ пречⷭ҇тыѧ дв҃ы, спасе́ же вопїю́щыѧ, сла́ва хрⷭ҇тѐ си́лѣ твое́й.</p>

<p><red>С</red>т҃ꙋ нѣ́кꙋю дв҃ꙋ ражда́ющꙋ, слы́шахъ проро́ка дре́вле, є҆мманꙋ́ила проре́кша. хощꙋ́ же разꙋмѣ́ти, ка́кѡ бжⷭ҇тва̀ раз мѣше́нїе, є҆стество̀ чл҃ческое претерпи́т̾.</p>

<p><red>Ꙗ҆</red>ви́ла є҆́сть кꙋпина̀, неѡ҆па́льна пребы́ вши, прїе́мши пла́мень, ѡ҆бра́дованнаѧ препѣ́таѧ, твоегѡ̀ та́инства пресла́в ное. по ржⷭ҇твѣ́ бо пребꙋ́деши чи́стаѧ при́снѡ дв҃а.</p>

<p><red>сла́ва. Ѡ҆</red>свѣща́емь сїѧ́нїемъ бг҃а вседе ржи́телѧ, и҆́стинѣ проповѣ́дниче, гл҃и гаврїи́ле и҆́стинꙋ. ка́кѡ нетлѣ́ннѣ бы́в ши чистотѣ̀ мое́й, сло́ва рождꙋ̀ съ пло́ тїю беспло́тнаго.</p>

<p><red>и҆ нн҃ѣ. С</red>о́ страхомъ ти ꙗ҆́кѡ ра́бъ гжⷭ҇е пред̾стою̀, с̾ боѧ́знїю дв҃о, ны́нѣ смот ри́ти стыжꙋ́сѧ тебѐ. ꙗ҆́кѡ бо до́ждь на рꙋно̀ сни́детъ натѧ̀ сло́во ѻ҆́ч҃ее, ꙗ҆́коже и҆зво́ли.</p>

<p><red>пѣ́снь, є҃. і҆рмо́съ. О</red>у҆диви́шасѧ всѧ́че скаѧ, ѡ҆ бжⷭ҇твенѣмъ зача́тїи твое́мъ, ты́ бо браконеискꙋси́маѧ дв҃це, прїѧ́тъ во ᲂу҆тро́бѣ надовсѣ́ми сꙋ́щагѡ бг҃а, и҆ родила̀ є҆сѝ без̾лѣ́тнагѡ сн҃а, всѣ́мъ во спѣва́ющымъ тѧ̀ ми́ръ подава́юща.</p>

<p><red>Р</red>азꙋмѣ́ти немогꙋ̀ твои́хъ слове́съ и҆спыта́нїѧ. чюдеса́ бо бы́ша мно́жицею, бжⷭ҇твеною си́лою ди́вна быва́емаѧ, скри жа́ли и҆ зако́ннїи ѻ҆́бразы. родила̀ дв҃ца бе́з̾ мꙋжа николи́же.</p>

<p><red>Д</red>иви́тъ пренепоро́чнаѧ, и҆ стра́нно бо чю́до твоѐ, є҆ди́на бо ты̀ всѣ́хъ цр҃ѧ прїи́меши во ᲂу҆тро́бѣ воплоща́ема. и҆ тѧ̀ проѡбразꙋ́ютъ прⷪ҇ро́ческаѧ рече́нїѧ, гада́нїѧ и҆ зако́ннїи ѻ҆́бразы.</p>

<p><red>сла́ва. И҆́</red>же всѣ́мъ невмѣсти́мыи, и҆ всѣ́мъ неви́димыи, ка́кѡ се́й мо́жетъ во́ чрево дв҃и́че всели́тисѧ, є҆́же са́мъ созда̀. ка́кѡ зачнꙋ̀ бг҃а сло́ва, собез̾на ча́льна ѻ҆ц҃ꙋ́ же и҆ дх҃ови.</p>

<p><red>и҆ ны́нѣ. К</red>ъ твоемꙋ̀ пра́ѻ҆ц҃ꙋ дв҃дꙋ, ѡ҆бѣща́сѧ посади́ти ѿ плода̀ чре́ва, на прⷭ҇то́лѣ црⷭ҇тва є҆гѡ̀. і҆а́кѡвлю тѧ добро́ тꙋ, є҆ди́нꙋ и҆з̾бра̀ слове́сное селе́нїе.</p>

<p><red>пѣ́снь, ѕ҃. і҆рмо́съ. В</red>озопи́лъ проѡбра зꙋ́ѧ погребе́нїе тридне́вное, пррⷪ҇къ і҆ѡ́на в̾ ки́тѣ бг҃ꙋ молѧ́сѧ, ѿ тлѝ спаси́ мѧ, і҆с҃е цр҃ю сы́и си́ламъ.</p>

<p><red>Г</red>л҃ъ твои́хъ гаврїи́ле, гла́съ ра́дованенъ прїе́мши, весе́лїѧ бжⷭ҇твенагѡ и҆спо́лни хсѧ. ра́дость бо возвѣща́еши неконе́ч нꙋю.</p>

<p><red>С</red>ѐ тебѣ̀ да́стсѧ ра́дость бг҃омт҃и бжⷭ҇тве наѧ, и҆ всѧ̀ тва́рь вопїе́тъ тѝ бг҃оне вѣ́сто. ты́ бо є҆ди́на мт҃и сн҃а бж҃їѧ, пронарече́сѧ чⷭ҇таѧ.</p>

<p><red>сла́ва. Е҆́</red>ввы мно́ю ны́нѣ да ᲂу҆праздни́ тсѧ ѡ҆сꙋжде́нїе. мно́ю до́лгъ дре́внїи, да возда́нъ бꙋ́детъ дне́сь. мно́ю ра́дость дре́внѧѧ да да́стсѧ преиспо́лнена.</p>

<p><red>и҆ ны́нѣ. Ѡ҆</red>бѣща́сѧ бг҃ъ а҆враа́мꙋ пра́ ѻ҆ц҃ꙋ, бл҃гослови́ти ѿ сѣ́мене є҆гѡ̀ ꙗ҆зы́ки чи́стаѧ. тобо́юже прехожде́нїе ѻ҆бѣ́тъ прїе́млетъ дне́сь.</p>

<p><red>конда́къ. гла́съ, и҃. В</red>збра́нной воево́дѣ побѣди́тельнаѧ, ꙗ҆́кѡ и҆зба́вльшесѧ ѿ ѕлы́хъ, бл҃года́рственнаѧ восписꙋ́емъ ти рабѝ твоѝ бцⷣе. но ꙗ҆́кѡ и҆мꙋ́щи дер жа́вꙋ непобѣди́мꙋю, ѿ всѧ́кихъ на́съ бѣ́дъ свободѝ. да зове́мъ ти, ра́дꙋйсѧ невѣ́сто неневѣ́стнаѧ.</p>

<p><red>и҆́косъ. А҆́</red>гг҃лъ пред̾ста́тель, съ нб҃сѐ по́ сланъ бы́сть рещѝ бцⷣе, ра́дꙋисѧ. и҆ со беспло́тнымъ гла́сомъ воплоща́ема тѧ зрѧ̀ гдⷭ҇и, ᲂу҆жаса́шесѧ и҆ стоѧ́ше, зовы́и къ не́й такова́ѧ. ра́дꙋисѧ є҆ѧ́же ра́ди ра́дость восїѧ́етъ, ра́дꙋисѧ є҆ѧ́же ра́ди клѧ́тва и҆сче́знетъ. ра́дꙋисѧ па́дшагѡ а҆да́ма воста́нїе, ра́дꙋисѧ сле́зъ є҆́ввинъ и҆збавле́нїе. ра́дꙋисѧ высото̀ неꙋдо́бь восходи́маѧ чл҃ческими по́мыслы, ра́дꙋ исѧ глꙋбино̀ неꙋдо́бь зри́маѧ и҆ а҆́гг҃ль скима ѻ҆чи́ма. ра́дꙋисѧ ꙗ҆́кѡ є҆сѝ цр҃е́во сѣда́лище, ра́дꙋисѧ ꙗ҆́кѡ но́сиши носѧ́ щаго всѧ́ческаѧ. ра́дꙋисѧ ѕвѣздо̀ ꙗ҆в лѧ́ющаѧ сл҃нце, ра́дꙋисѧ ᲂу҆тро́бо бжⷭ҇тве нагѡ воплоще́нїѧ. ра́дꙋисѧ є҆ѧ́ же ра́ди ѡ҆бновлѧ́етсѧ тва́рь, ра́дꙋисѧ є҆ѧ́ же ра́ди поклонѧ́емсѧ творцꙋ̀ <red>[покло́н̾].</red> ра́дꙋисѧ невѣ́сто неневѣ́стнаѧ.</p>

<p><red>пѣ́снь, з҃. і҆рмо́съ. Н</red>епослꙋжи́ша тва́ри бг҃омꙋ́дрїи па́че зижди́телѧ, но ѻ҆́гнен ное преще́нїе, мꙋ́жески попра́вше ра́до вахꙋсѧ пою́ще, препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ.</p>

<p><red>С</red>вѣ́тъ невеще́ственыи повѣ́даѧ, въ веще́ственѣ тѣлесѝ совокꙋплѧ́емь, за млрⷭ҇дїе мно́гое. свѣ́тло бл҃говѣ́щенїе, бжⷭ҇твенагѡ проповѣ́данїѧ, ны́нѣ взы ва́еши ми, бл҃гослове́нъ пречⷭ҇таѧ пло́дъ твоегѡ̀ чре́ва.</p>

<p><red>Р</red>а́дꙋисѧ влⷣчце дв҃о, ра́дꙋисѧ пречⷭ҇таѧ. ра́дꙋисѧ прїѧ́телище бж҃їе, ра́дꙋисѧ свѣ́ щниче свѣ́та. а҆да́мово возва́нїе, и҆ є҆́ввы и҆збавле́нїе. горо̀ ст҃а́ѧ, и҆ пресла́в ное сщ҃е́нїе, и҆ черто́гъ без̾сме́ртїѧ.</p>

<p><red>сла́ва. Д</red>ш҃ꙋ ѡ҆чи́сти ми и҆ тѣ́ло ѡ҆ст҃ѝ, цр҃квь сотворѝ вмѣ́стнꙋ бг҃ꙋ, сѣ́нь бг҃о ꙋкра́шенꙋ. ѡ҆дш҃евле́нъ хра́мъ наи́тїемъ прест҃а́гѡ дх҃а, и҆ жи́зни чⷭ҇тꙋю мт҃рь.</p>

<p><red>и҆ ны́нѣ. Ꙗ҆́</red>кѡ многосвѣ́тлꙋю свѣщꙋ̀, и҆ бг҃одѣ́ланенъ черто́гъ, ви́жꙋ тѧ ны́нѣ ꙗ҆́кѡ зла́тъ ковче́гъ, зако́нꙋ пода́телѧ прїимѝ дв҃о, бл҃гои҆зво́лившаго чл҃ческое и҆зба́вити тобо́ю, тлѣ́нное сꙋщество̀.</p>

<p><red>пѣ́снь, и҃. і҆рмо́съ. С</red>лы́ши ѻ҆трокови́це дв҃це чⷭ҇таѧ, да рече́тъ ᲂу҆́бѡ гаврїи́лъ, со вѣ́тъ вы́шнѧго дре́вле и҆́стинныи. бꙋ́ди на прїѧ́тїе гото́ва бг҃ꙋ, тобо́ю бо не вмѣсти́мыи с̾ чл҃ки поживе́тъ. тѣ́мъ и҆ ра́дꙋѧсѧ вопїю̀, да бл҃гослови́те всѧ̀ дѣ́ла гдⷭ҇нѧ гдⷭ҇а, и҆ превозноси́те є҆гѡ̀ во́ вѣки.</p>

<p><red>О</red>у҆́мъ всѧ́къ побѣжда́етсѧ зе́мленъ, ѿвѣща̀ дв҃ца, и҆́щꙋщи ꙗ҆́же ми вѣща́е ши пресла́внаѧ, слы́шахъ словеса̀ твоѧ̀, но бою́сѧ ᲂу҆жаса́ющисѧ, да неле́стїю мѧ ꙗ҆́кѡ є҆́ввꙋ дале́че по́слеши ѿ́ бг҃а. но ѻ҆ба́че вопїю̀, бл҃гослови́те всѧ̀ дѣ́ла гдⷭ҇нѧ гдⷭ҇а, и҆ превозноси́те є҆гѡ̀ во́ вѣки. <red>С</red>ѐ тебѣ̀ недоꙋмѣ́нное разрѣши́ тсѧ, речѐ к̾си́мъ гаврїи́лъ. до́брѣ бо речѐ ве́щь непости́жна, словесе́мъ твои́хъ ᲂу҆сте́нъ повинꙋ́ющисѧ про́чее. несꙋмни́ сѧ ꙗ҆́кѡ льстѝ, ꙗ҆́коже ве́щи вѣ́рꙋй. а҆́зъ бо ра́дꙋѧсѧ вопїю̀. бл҃гослови́те всѧ̀ дѣ́ла гдⷭ҇нѧ гдⷭ҇а, и҆ превозноси́те є҆гѡ̀ во́ вѣки.</p>

<p><red>З</red>ако́нъ се́й ѿ́ бг҃а є҆́сть чл҃кѡмъ непо ро́чнаѧ а҆́бїе речѐ. ѻ҆́бщыѧ любвѐ ржⷭ҇тво̀ происхо́дитъ. незна́ю сла́сти све́рстника ѿ ню́дъ, ка́кѡ ᲂу҆́бѡ гл҃еши ꙗ҆́кѡ рожꙋ̀; бою́сѧ, є҆да̀ ле́сть гл҃еши. но ѻ҆ба́че вопїю̀, бл҃гослови́те всѧ̀ дѣ́ла гдⷭ҇нѧ гдⷭ҇а, и҆ превозноси́те є҆гѡ̀ во́ вѣки.</p>

<p><red>сла́ва. Г</red>л҃ы ꙗ҆́же ми вѣща́еши чи́стаѧ, а҆́гг҃лъ па́ки речѐ, ѻ҆бы́чай є҆́сть ржⷭ҇тва̀ чл҃кѡмъ сме́ртнымъ. сꙋ́щаго же ти бг҃а ѻ҆бѣщава́ю, па́че сло́ва и҆ смы́сла вопло ща́ема, ꙗ҆́коже вѣ́сть и҆з̾ тебѐ. тѣ́м̾же и҆ ра́дꙋѧсѧ вопїю̀. бл҃гослови́те всѧ̀ дѣ́ла гдⷭ҇нѧ гдⷭ҇а, и҆ превозноси́те є҆гѡ̀ во́ вѣки.</p>

<p><red>и҆ ны́нѣ. Ꙗ҆</red>влѧ́ешимисѧ и҆́стинѣ вѣща́ тель, речѐ дв҃аѧ, ра́дости бо ѻ҆́бщыѧ прише́лъ є҆сѝ бл҃говѣ́стникъ, дш҃ꙋ ѡ҆чи́стихъ с̾ тѣ́ломъ, и҆ по гл҃ꙋ твоемꙋ̀ бꙋ́ди ми, да всели́тсѧ бг҃ъ въ мѧ̀. є҆мꙋ́ же вопїю̀ съ тобо́ю, бл҃гослови́те всѧ̀ дѣ́ла гдⷭ҇нѧ гдⷭ҇а, и҆ превозноси́те є҆гѡ̀ во́ вѣки.</p>

<p><red>пѣ́снь, ѳ҃. і҆рмо́съ. Ꙗ҆́</red>кѡ ѡ҆ дш҃е́внѣмъ бж҃їи кїѡ́тѣ, да неко́снетсѧ ника́коже рꙋка̀ невѣ́рных̾. ᲂу҆ста́ же вѣ́рныхъ бцⷣѣ немо́лчнѡ, гла́съ а҆́гг҃лѡвъ воспѣва́ютъ, ра́достїю вопїю́ще, ра́дꙋйсѧ ѡ҆бра́дован наѧ гдⷭ҇ь с̾ тобо́ю.</p>

<p><red>П</red>а́че смы́сла заче́нши бг҃а. є҆стества̀ ѻ҆бы́чаѧ ᲂу҆таи́сѧ ѻ҆трокови́це. ты́ бо в̾ ржⷭ҇твѣ̀ мт҃рьскагѡ и҆з̾бѣжа̀ тлѣ́ннагѡ є҆стества̀. тѣ́мже досто́йнѡ слы́шиши, ра́дꙋисѧ ѡ҆бра́дованнаѧ гдⷭ҇ь съ тобо́ю. <red>К</red>а́кѡ то́чиши млеко̀ дв҃о чⷭ҇таѧ, немо́ жет̾ и҆зрещѝ ꙗ҆зы́къ зе́мленъ; стра́ннꙋ бо є҆стества̀ показꙋ́еши ве́щь, зако́н нагѡ ржⷭ҇тва̀ ᲂу҆ста́въ прехо́диши. тѣ́м̾ же досто́йнѡ слы́шиши. ра́дꙋисѧ ѡ҆бра́ дованнаѧ гдⷭ҇ь с̾ тобо́ю.</p>

<p><red>Т</red>а́йнѡ во ст҃ы́хъ кни́гахъ рече́сѧ ѡ҆ тебѣ̀ мт҃и вы́шнѧгѡ. лѣ́ствицꙋ бо дре́ вле і҆а́кѡвъ тѧ проѡбразꙋ́ющꙋ ви́дѣвъ, речѐ, степе́нь бж҃їѧ сїѧ̀. тѣ́мже досто́й нѡ слы́шиши, ра́дꙋисѧ ѡ҆бра́дованнаѧ гдⷭ҇ь с̾ тобо́ю.</p>

<p><red>сла́ва. Ч</red>ю́дно сщ҃енноѧвле́ннꙋ мѡѷсе́ю, кꙋпина̀ и҆ ѻ҆́гнь показа̀ чю́до. и҆скі́и же прехо́дъ, въ прехожде́нїи време́нъ, во ѻ҆трокови́цѣ чи́стѣй речѐ зрѧ̀. є҆́й же ꙗ҆́кѡ бцⷣѣ рече́тсѧ, ра́дꙋисѧ ѡ҆бра́дован наѧ гдⷭ҇ь с̾ тобо́ю.</p>

<p><red>и҆ нн҃ѣ. Д</red>анїи́лъ тѧ наречѐ го́рꙋ мы́сле нꙋю. роди́тельницꙋ бж҃їю і҆са́їѧ. ви́дитъ же ꙗ҆́кѡ рꙋно̀ гедеѡ́нъ. дв҃дъ же сщ҃е́нїе гл҃етъ. две́рь же тѧ̀ и҆́нъ. гаврїи́лъ же тѝ вопїе́тъ, ра́дꙋисѧ ѡ҆бра́дованнаѧ гдⷭ҇ь с̾ тобо́ю.</p>

<p><red>задосто́йникъ: Б</red>л҃говѣствꙋ́й землѐ ра́ дость ве́лїю, хвали́те нб҃са̀ бж҃їю сла́вꙋ. <red>Ꙗ҆́</red>кѡ ѡ҆ дш҃е́внѣмъ бж҃їи кїѡ́тѣ, да неко́снетсѧ ника́коже рꙋка̀ невѣ́рныхъ. ᲂу҆ста́ же вѣ́рныхъ бцⷣѣ немо́лчнѡ, гла́съ а҆́гг҃лѡвъ воспѣва́ютъ, ра́достїю вопїю́ ще, ра́дꙋйсѧ ѡ҆бра́дованнаѧ гдⷭ҇ь с̾ тобо́ю <red>[покло́н̾ до землѝ].</red></p>

<p><red>трⷭ҇то́е, и҆ по ѻ҆́ч҃е на́шъ. Г</red>дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ, а҆ми́нь <red>[покло́н̾].</red></p>

<p><red>тропа́рь: Д</red>не́сь спасе́нїю ...</p>

<p><red>сла́ва, и҆ ны́нѣ.</red></p>

<p><red>конда́къ: В</red>збра́нной воево́дѣ ...</p>

<p><red>Г</red>дⷭ҇и поми́лꙋй, м҃ <red>[трѝ покло́на].</red></p>

<p><red>слава, и҆ ны́нѣ.</red></p>

<p><red>моли́тва, прест҃ѣ́й бцⷣѣ.</red></p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>К</red>ъ тебѣ̀ пречи́стѣй бж҃їи мт҃ри, а҆́зъ ѻ҆каѧ́нныи припа́даѧ молю́сѧ, ви́ждь цр҃це, ꙗ҆́кѡ безпреста́ни согрѣша́ю, и҆ прогнѣ́ваю сн҃а твоегѡ̀ и҆ бг҃а моегѡ̀. и҆ мно́гажды а҆́ще ка́юсѧ, ло́жь пре́дъ бг҃омъ ѡ҆брѣта́юсѧ, и҆ ка́юсѧ трепе́ща, не ᲂу҆же́ли гдⷭ҇ь порази́тъ мѧ, и҆ по часѣ̀ па́ки та́ѧжде творю̀. вѣ́дꙋщи сїѐ, влⷣчце моѧ̀ прⷭ҇та́ѧ бцⷣе, почто̀ не поми́лꙋеши; почто̀ не ᲂу҆крѣпи́ши; и҆ чесѡ̀ ра́ди не пода́си ми блага́ѧ твори́ти; вѣ́си ᲂу҆́бѡ ѽ влⷣчце, ꙗ҆́кѡ ѿ ню́дъ и҆́мамъ въ не́на висти ѕла́ѧ моѧ̀ дѣ́ла, и҆ все́ю мы́слїю люблю̀ зако́нъ бг҃а моегѡ̀. но не вѣ́мъ гжⷭ҇е пречⷭ҇таѧ, ѿ кꙋ́дꙋ, ꙗ҆́же ненави́ждꙋ, та́ѧ творю̀, а҆ сїѧ̀ престꙋпа́ю; но не попꙋща́й прест҃а́ѧ во́ли мое́й соверша́ тисѧ, неподо́бна бо є҆́сть. но да бꙋ́детъ во мнѣ̀ во́лѧ сн҃а твоегѡ̀ и҆ бг҃а моегѡ̀, да мѧ спасе́тъ и҆ вразꙋми́тъ, и҆ пода́стъ бл҃года́ть ст҃а́гѡ дх҃а, да бы́хъ а҆́зъ ѿ ны́нѣ преста́лъ сквернодѣ́йствовати, и҆ про́чее бы́хъ по́жилъ въ повелѣ́нїихъ сн҃а твоегѡ̀, и҆́стиннагѡ бг҃а моегѡ̀ и҆ гдⷭ҇а і҆с҃а хрⷭ҇та̀, є҆мꙋ́же подоба́етъ всѧ́ка сла́ва, че́сть и҆ покланѧ́нїе и҆ велелѣ́пїе, со без̾нача́льнымъ є҆гѡ̀ ѻ҆ц҃е́мъ, и҆ съ прест҃ы́мъ и҆ бл҃ги́мъ, и҆ животворѧ́ щымъ дх҃омъ, ны́нѣ и҆ прⷭ҇нѡ и҆ во́ вѣки вѣко́мъ, а҆ми́нь <red>[покло́н̾ до землѝ].</red></p>

<p><red>Ч</red>естнѣ́йшꙋю херꙋви́мъ ... <red>[покло́н̾].</red></p>

<p><red>С</red>ла́ва... <red>[покло́н̾].</red></p>

<p><red>И҆</red> ны́нѣ... <red>[покло́н̾].</red></p>

<p><red>Г</red>дⷭ҇и поми́лꙋй, гдⷭ҇и поми́лꙋй, гдⷭ҇и бл҃го словѝ <red>[покло́н̾].</red></p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ ти мт҃ре, честна́гѡ и҆ сла́внагѡ є҆ѧ̀ бл҃говѣ́щенїѧ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>