<document xmlns="http://www.ponomar.net/culiturgical">
<p>Т<red>ропарѝ, за всѧ́ко проше́нїе. гла́съ, ѕ҃.</red></p>

<p><red>П</red>оми́лꙋй на́съ гдⷭ҇и, поми́лꙋй на́съ, всѧ́когѡ бо ѿвѣ́та недоꙋмѣ́юще, сїю́ ти мл҃твꙋ ꙗ҆́кѡ влⷣцѣ грѣ́шнїи рабѝ твоѝ прино́симъ, поми́лꙋй на́съ гдⷭ҇и, поми́ лꙋй на́съ.</p>

<p><red>сла́ва. Г</red>дⷭ҇и поми́лꙋй на́съ, на тѧ́ бо ᲂу҆пова́хомъ, не прогнѣ́вайсѧ на ны̀ ѕѣлѡ̀, нижѐ помѧнѝ без̾зако́нїи на́ шихъ, но при́зри на ны̀ ꙗ҆́кѡ млрⷭ҇дъ, и҆ и҆зба́ви на́съ ѿ вра́гъ на́шихъ, ты́ бо є҆сѝ бг҃ъ на́шъ, и҆ мы̀ лю́дїе твоѝ, и҆ всѝ дѣ́ла рꙋ́кꙋ твое́ю, и҆ и҆́мѧ твоѐ призы ва́емъ.</p>

<p><red>и҆ ны́нѣ. М</red>лрⷭ҇дїѧ две́ри ѿве́рзи на́мъ бл҃гослове́ннаѧ бцⷣе дв҃о, надѣ́ющїисѧ на тѧ̀ непоги́бнемъ, но да и҆зба́вимсѧ тобо́ю ѿ бѣ́дъ, ты́ бо є҆сѝ спасе́нїе ро́дꙋ хрⷭ҇тїѧ́нскомꙋ.</p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ми, гони́телѧ фараѡ́на, ви́дѧ потоплѧ́ема, бг҃ꙋ побѣ́днꙋю пѣ́снь пое́мъ вопїѧ́ше.</p>

<p><red>запѣ́въ: М</red>лⷭ҇тиве гдⷭ҇и, ᲂу҆слы́ши мл҃твꙋ ра́бъ свои́х̾, молѧ́щихсѧ тебѐ <red>[покло́н̾].</red></p>

<p><red>Ѻ҆́</red>бщїи пла́чь соста́вимъ бра́тїе, во́з растъ ве́сь же, чи́нъ, ро́дъ и҆ племѧ̀, и҆ го́рцѣ воздо́хнемъ в̾кꙋ́пѣ, и҆ всѣ́хъ творца̀ млⷭ҇тива сотвори́мъ.</p>

<p><red>Б</red>л҃гоꙋтро́бїѧ ра́ди млⷭ҇ти приве́дъ, ѿ не сꙋ́щихъ влⷣко є҆стество̀ дре́вле тлѣ́н ныхъ, и҆ ѡ҆бетша́вшее спа́слъ є҆сѝ тлѣ́ нїѧ, погиба́ющихъ, и҆ ны́нѣ на́съ поми́лꙋй.</p>

<p><red>С</red>щ҃е́нствовавъ свою̀ кро́вь сло́во бж҃їе, и҆ ᲂу҆мира́еши ꙗ҆́кѡ чл҃къ, бг҃ъ сы́и на́съ ра́ди. но мы̀ бл҃года́ти стра́шныѧ твоеѧ̀ ѿстꙋпа́юще, ѕлѣ̀ ны́нѣ ѿринове́ни бы́хомъ.</p>

<p><red>сла́ва. З</red>ако́новъ твои́хъ ѿрица́ющесѧ и҆ ᲂу҆ста́вовъ хрⷭ҇тѐ бж҃е, безстꙋ́днѣ є҆сте ство̀ ѡ҆сквернѧ́юще, досто́йныѧ под̾є́м лемъ ꙗ҆́звы, стихі́ѧмъ є҆сте́ственагѡ и҆зстꙋ́пльшимъ чи́на.</p>

<p><red>и҆ ны́нѣ, боⷢ҇. О</red>у҆́жаса и҆ колеба́нїѧ, и҆ стра́ха всѧ̀ и҆спо́лнь, пра́ведныи зрѧ́щи влⷣки гнѣ́въ. но сегѡ̀ млⷭ҇тива на́мъ, ꙗ҆́кѡ сн҃а своегѡ̀ и҆ бг҃а содѣ́лай влⷣчце.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ си бл҃же, и҆ ᲂу҆тве́рждь и҆́хъ на ка́мени и҆сповѣ́данїѧ тѝ.</p>

<p><red>А҆</red>да́мъ пе́рвꙋю за́повѣдь твою̀ дре́вле преслꙋ́шавъ, раѧ̀ и҆згна́нъ бы́сть, и҆ жи́зни и҆ бг҃а. мы́же всѣ́хъ в̾кꙋ́пѣ ѿстꙋ́пльше, ны́нѣ ᲂу҆мерщвѧ́емсѧ.</p>

<p><red>С</red>то́лпъ пре́же ꙗ҆ви́сѧ лꙋка́въ, ка́инъ за́висти ѕлы́ѧ, бра́та ᲂу҆би́въ. є҆мꙋ́же ревнꙋ́юще ны́нѣ мы̀, стена́ти и҆ трѧ сти́сѧ ѕлѣ̀ ꙗ҆́коже ѻ҆́нъ, всѝ ѡ҆сꙋжде́ни бы́хомъ.</p>

<p><red>Ѕ</red>лѣ̀ тва́рь наны̀, ѕвѣри́тсѧ и҆ ѕло́битъ чре́зъ є҆стество̀, дви́жꙋщи ѡ҆полче́нїѧ є҆сте́ственаѧ, бж҃їи влады́чнїи гнѣ́въ пра́ведныи всѣ́мъ возвѣща́ющи.</p>

<p><red>сла́ва. С</red>кры́сѧ влⷣко хрⷭ҇тѐ сл҃нчнаѧ свѣ́т лость, ᲂу҆держа́сѧ тече́нїе ѻ҆бы́чныхъ дожде́въ, сꙋ́ша и҆ тма̀ держи́тъ, ты́ же сла́вѣ сл҃нце ѿврати́сѧ.</p>

<p><red>и҆ ны́нѣ, боⷢ҇. К</red>рѣ́пость нѣ́сть въ на́съ, всѧ́кого же дерзнове́нїѧ, ѡ҆бнаже́ни бы́хомъ всѝ дѣ́лы скве́рными. ты́ же ꙗ҆́кѡ мт҃и чⷭ҇таѧ, премѣнѧ́еши влⷣкꙋ всѣ́мъ.</p>

<p><red>сѣда́ленъ. гла́съ, д҃. С</red>ко́рое и҆ тве́рдое и҆ крѣ́пкое ᲂу҆тѣше́нїе, всеми́лостиве послѝ на́мъ. да тѝ во́ гласѣ хвале́нїѧ, трист҃ꙋ́ю пѣ́снь воз̾сыла́емъ, дш҃е́ю сокрꙋше́ною припа́дающе мо́лимсѧ, сп҃се всегѡ̀ ми́ра, ты̀ є҆сѝ бг҃ъ ка́ющихсѧ.</p>

<p><red>пѣ́снь, д҃. і҆рмо́съ. Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́щи, ѿ со́вѣсти чи́сты ѡ҆́ гдⷭ҇ѣ пра́зднꙋющи.</p>

<p><red>Д</red>е́нь влⷣко гнѣ́ва и҆ ско́рби, и҆ не бѣ̀ де́нь се́й, нижѐ но́щь. и҆́же ны́нѣ пости́ же всѣ́хъ на́съ проро́чески, и҆ нѣ́сть и҆збавлѧ́ющагѡ.</p>

<p><red>С</red>одо́млѧнѡмъ пе́рвїе ѕлѣ̀ разве́рзе нб҃са̀, во́пль ᲂу҆мно́жисѧ. си́хъ же затво рѧ́етъ согрѣше́нїи мно́жество, ны́нѣ на́мъ в̾ пра́вдꙋ влⷣко.</p>

<p><red>О</red>у҆гасѐ сл҃нце, ѻ҆́блацы влⷣко чре́зъ є҆сте ства̀ ᲂу҆держа́ша до́ждь. землѧ́ же сте нѧ́щи, страши́тсѧ ѡ҆бнаже́нїѧ своегѡ̀, и҆ ка́зни пред̾зрѧ́щи.</p>

<p><red>сла́ва. В</red>и́дѧ влⷣко ви́ждь ѡ҆ѕлобле́нїе люде́й твои́хъ, и҆ воньмѝ стена́нїемъ. ма́нїемъ ᲂу҆ста́ви бꙋ́ри, и҆ дх҃ово́мъ сопроти́внымъ запретѝ.</p>

<p><red>и҆ ны́нѣ, боⷢ҇. О</red>у҆таи́вшисѧ пе́рвїе болѣ́ зней, родила̀ є҆сѝ всѣ́хъ влⷣкꙋ па́че є҆сте ства̀. є҆го́же ра́ди болѣ́знь разрѣшѝ чⷭ҇таѧ свои́хъ люде́й, ᲂу҆ста́виши бꙋ́рю.</p>

<p><red>пѣ́снь, є҃. і҆рмо́съ. Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃ѧ любо́вїю, просвѣтѝ молю́сѧ, тѧ̀ вѣ́дѣти сло́во бж҃їе, и҆́стиннагѡ бг҃а, ѿ́ мрака грѣхо́ внагѡ и҆зима́юща.</p>

<p><red>О</red>у҆тѣсне́на мѧ всю́дꙋ, дв҃дъ зрѧ̀ грѧ дꙋ́щъ гнѣ́въ бж҃їи возопѝ. мы́же что̀ сотвори́мъ ѡ҆каѧ́ннїи, простра́нными ѡ҆брѣ́тше, тѣ́сно ѻ҆би́тилище.</p>

<p><red>Р</red>ꙋкѝ ꙗ҆́коже и҆зба́вль фараѡ́ни дре́вле лю́ди своѧ̀ бл҃гі́и, разве́рзъ напра́снѡ бе́зднꙋ, и҆ на́съ пога́нскихъ рꙋ́къ и҆схи́ ти, и҆ мо́ре ᲂу҆ти́шивъ вѣ́тры ᲂу҆кротѝ.</p>

<p><red>Б</red>ыстрота́мъ нꙋ́жди, и҆ ѕлы́хъ воста́ ней, волна́мъ и҆ дꙋхово́мъ сопроти́в нымъ запретѝ, и҆ во ᲂу҆ти́шїе да прїи́ дꙋтъ твои́мъ повелѣ́нїемъ, и҆ де́рзость да ᲂу҆ста́витсѧ всѧ́ка чл҃колю́бче.</p>

<p><red>сла́ва. Т</red>и́на и҆ смра́дъ сласте́й, и҆ всѧ́че скихъ согрѣше́нїи на́съ покры́ша во́л ны, сегѡ̀ ра́ди разды́шꙋтъ ѕѣ́лнѣ бжⷭ҇твенагѡ гнѣ́ва во́лны, и҆ всѣ́хъ на́съ потоплѧ́ютъ.</p>

<p><red>и҆ ны́нѣ, боⷢ҇. И҆́</red>же дре́вле влⷣчце тобо́ю и҆зба́вльшїисѧ сме́рти и҆ тлѝ, пога́нскїѧ нꙋ́жди и҆ ско́рби, и҆ ны́нѣ сїѧ̀ разрѣшѝ мо́лимсѧ, лю́дїе бо твоѝ, и҆ достоѧ́нїе мы̀ є҆смы̀ и҆зрѧ́дное.</p>

<p><red>пѣ́снь, ѕ҃. і҆рмо́съ. Ж</red>ите́йскагѡ мо́рѧ воз̾двиза́ема зрѧ̀, напа́стей бꙋ́рею, в̾ ти́хо приста́нище прите́къ вопїю́ ти, воз̾ведѝ ѿ тлѝ живо́тъ мо́й много млⷭ҇тиве.</p>

<p><red>П</red>ло́ти пе́рвїе послꙋжи́вшїи пре́дани бы́ша скве́рнѡ, потопле́нїю безꙋ́мнїи, и҆́мже мы̀ поревнова́вше ны́нѣ ѕлѣ̀, пло́ти бы́вше тлѣ́нїе возвра́тнѣ под̾ѧ́ хомъ.</p>

<p><red>П</red>ꙋтѝ ѿврати́вшесѧ пра́вагѡ, развраще́ ннымъ пꙋте́мъ хо́димъ, ѿстꙋ́пльше безꙋ́мнѣ твои́хъ заповѣде́й, є҆го́же ра́ди и҆ во глꙋбины̀ и҆скꙋше́нїи много плете́нныхъ впа́даемъ.</p>

<p><red>П</red>ри́зри свы́ше ꙗ҆́кѡ ще́дръ бж҃е, стена́нїе ᲂу҆слы́ши, и҆ слеза́мъ воньмѝ твои́хъ люде́й. ѻ҆троча́тъ пою́щихъ тѝ гла́са непре́зри, многомлⷭ҇тиве.</p>

<p><red>сла́ва. И҆</red>з̾ ᲂу҆́стъ пе́рвѣе влⷣко младе́нче скихъ, ꙗ҆́кѡ бг҃ъ па́че є҆стества̀ хвалꙋ̀ соверши́лъ є҆сѝ, и҆ си́мъ вонмѝ, и҆ прїимѝ мольбꙋ̀ похвала́ми ѻ҆́нѣхъ воз даѧ́нїе творѧ̀.</p>

<p><red>и҆ ны́нѣ, боⷢ҇. Б</red>ж҃їѧ мт҃и влⷣчце бы́вши, держи́ши всю̀ свѣ́тлѡ тва́рь, и҆зрѧ́днѣе же мы̀ стѧжа́нїе твоѐ. є҆го́же ра́ди пред̾вари́вши, и҆зба́ви гла́да и҆ пога́ныхъ твоѐ ста́до.</p>

<p><red>конда́къ. гла́съ, д҃. В</red>сѧ́кїѧ скве́рны, всемлⷭ҇тивыи сп҃се, а҆́зъ бы́хъ дѣ́латель, и҆ во ѿчаѧ́нїѧ ро́въ впа́дсѧ. но стеню̀ ѿ́ срⷣца, и҆ вопїю̀ къ тебѣ̀ сло́ве, ᲂу҆скорѝ ще́дрыи, и҆ потщи́сѧ на́ помощь на́шꙋ, ꙗ҆́кѡ млⷭ҇тивъ.</p>

<p><red>и҆́косъ. И҆</red>мꙋ́ще тебѐ всемлⷭ҇тивыи сп҃се, крѣ́пкое ᲂу҆тверже́нїе, и҆ пречⷭ҇тꙋю мт҃рь твою̀, стѣ́нꙋ неразори́мꙋ, и҆ ти́хое при ста́нище, неᲂу҆бои́мсѧ никогда́ же вра́ жїихъ воста́нїи. твои́мъ бо неви́ди мымъ ра́зꙋмомъ, сохранѧ́еми и҆ покро́ вомъ, ви́димыѧ и҆ неви́димыѧ врагѝ побѣжда́ем̾. твою̀ пречⷭ҇тꙋю мт҃рь и҆мѣ́ю ще помо́щницꙋ, вра́жїих̾ козне́й ꙗ҆́кѡ ѿ сѣте́й и҆з̾бѣга́емъ. ра́достїю воспѣ ва́емъ прера́дованнаѧ, ᲂу҆скорѝ ще́дрыи, и҆ потщи́сѧ на́ помощь на́шꙋ, ꙗ҆́кѡ млⷭ҇тивъ.</p>

<p><red>пѣ́снь, з҃. і҆рмо́съ. Х</red>ладода́тельнꙋ ᲂу҆́бѡ пе́щь сотворѝ а҆́гг҃лъ, прпⷣбнымъ дѣ́ темъ, халдѣ́и же ѡ҆палѝ велѣ́нїемъ бж҃їимъ. мꙋчи́телѧ ᲂу҆вѣща̀ вопи́ти, бл҃гослове́нъ бг҃ъ ѻ҆ц҃ъ на́шихъ.</p>

<p><red>Ꙗ҆́</red>коже вдови́цы гла́дъ, дре́вле разрѣ ши́лъ є҆сѝ посла́въ и҆лїю̀ влⷣко, проро́ка своегѡ̀, си́це разрѣшѝ сло́вомъ, и҆ на́мъ сꙋ́шꙋ и҆ гла́дъ ꙗ҆́кѡ бл҃гъ, напита́въ ѻ҆бы́чнѣ свои́хъ люде́й, и҆́же ѻ҆ц҃е́мъ бж҃е бл҃гослове́нъ є҆сѝ.</p>

<p><red>О</red>у҆мерщве́на сы́на саре́фтѧныни пре́же воз̾дви́же проро́къ тво́й, до́ждь по́давъ разгорѣ́вшїисѧ влⷣко землѝ. є҆го́же ра́ди моли́твъ, и҆ ны́нѣ до́ждь подава́й землѝ, ᲂу҆вѧ́дшей ѕлѣ̀.</p>

<p><red>М</red>но́жествомъ бл҃гости долготе́рпе, всѣ́хъ прегрѣше́нїѧ презрѣ́въ ны́нѣ, своѧ̀ гра́ды напита́й и҆ лю́ди, моли́т вами пречⷭ҇тыѧ тѝ мт҃ре, ѡ҆бдержа́щихъ напа́стей, разрѣши́в̾ напра́сныхъ на́мъ.</p>

<p><red>сла́ва. Л</red>и́цы тѧ а҆́гг҃льстїи мо́лѧтъ чл҃колю́бче, и҆зба́ви лю́ди и҆ гра́дъ тво́й всѧ́кїѧ ско́рби. и҆ пога́ныхъ мно́жества нечести́выхъ низ̾ложѝ.</p>

<p><red>и҆ ны́нѣ, боⷢ҇. В</red>ъ напа́стехъ ꙗ҆ви́сѧ мо́ лимсѧ, и҆зба́вительница в̾кꙋ́пѣ, и҆ пред̾ ста́тельница чтꙋ́щымъ тѧ̀, напа́стей и҆ скорбе́й ѕлы́хъ, и҆ де́рзости без̾бо́ж ныхъ и҆ нечести́выхъ враго́въ и҆збавлѧ́ ющи, держа́вною тѝ рꙋко́ю влⷣчце.</p>

<p><red>пѣ́снь, и҃. і҆рмо́съ. И҆</red>з̾ пла́мени ст҃ы́мъ ро́сꙋ и҆сточѝ, а҆ пра́веднагѡ же́ртвꙋ и҆ во́ды попалѝ, всѧ́ бо твори́ши хрⷭ҇тѐ, є҆ли́ко хо́щеши, тѣ́мъ тѧ превозно́ симъ  гдⷭ҇а  во́  вѣки.</p>

<p><red>Г</red>о́рдыи нра́въ ны́нѣ смири́мъ, грабле́ нїѧ и҆ льстѝ всѝ ѿбѣжи́мъ, клѧ́твы ѿ дш҃и со лже́ю воз̾ненави́димъ. ꙗ҆́кѡ да влⷣкꙋ млⷭ҇тива всѝ ѡ҆брѧ́щемъ.</p>

<p><red>С</red>лове́сни бы́вше, без̾слове́сни ꙗ҆ви́хо мсѧ, ѻ҆́бразъ бжⷭ҇твеныи и҆ са́нъ, дѣ́лы скве́рными неподо́бнѣ ѡ҆безче́стивше. спасѝ ꙗ҆́кѡ ще́дръ, мл҃твами ст҃ы́хъ твои́хъ.</p>

<p><red>Ꙗ҆́</red>кѡ блꙋдни́цꙋ хрⷭ҇тѐ мо́й пре́жде и҆ блꙋ́днагѡ, ꙗ҆́кѡ разбо́йники и҆ мытарѝ мно́ги спасѐ, ꙗ҆́коже манасі́ю помо́ль шасѧ спа́слъ є҆сѝ, всѣ́хъ на́съ спасѝ, мл҃твами ст҃ы́хъ твои́хъ.</p>

<p><red>сла́ва. М</red>ладе́нствꙋющїи ꙗ҆зы́цы, ю҆́нїи и҆ ста́рцы, и҆́ноцы, и҆ спрѧже́нїи, всѝ мо́лимсѧ, разрѣшѝ гнѣ́въ, вѣ́тромъ запретѝ, до́ждь пода́ждь землѝ хрⷭ҇тѐ жа́ждꙋщей.</p>

<p><red>и҆ ны́нѣ, боⷢ҇. Д</red>ш҃е́ю и҆ тѣ́ломъ ᲂу҆ѧ́звлени всѝ, дѣ́лы скве́рными, ꙗ҆́звами пе́рвы ми, притеце́мъ в̾кꙋ́пѣ, влⷣчцѣ припа де́мъ, ꙗ҆́кѡ да премѣни́тъ на́мъ, всѣ́хъ зижди́телѧ.</p>

<p><red>пѣ́снь, ѳ҃. і҆рмо́съ. Ч</red>тⷭ҇нѣ́йшꙋю херꙋви́мъ, и҆ сла́внѣйшꙋю вои́стинꙋ серафи́мъ, без̾ и҆стлѣ́нїѧ бг҃а сло́ва ро́ждьшꙋю, сꙋ́щꙋю бцⷣꙋ тѧ велича́емъ.</p>

<p><red>П</red>рїимѝ мольбы̀ ꙗ҆́кѡ бл҃га̀, къ тебѣ̀ прибѣга́ющихъ, и҆ хода́тай на́мъ бꙋ́ди. пред̾ста́ни гжⷭ҇е, и҆ болѣ́зни разрѣшѝ, ꙗ҆́кѡ мт҃и, мо́жеши бо всѧ̀ влⷣчце.</p>

<p><red>С</red>о́здалъ є҆сѝ си́хъ сн҃е рꙋка́ми, и҆ воз̾дви́глъ є҆сѝ ᲂу҆ме́ршихъ, и҆ препита́лъ є҆сѝ свои́мъ тѣ́ломъ. мт҃рь же мѧ ѿ си́хъ па́че є҆стества̀ содѣ́ла пра́веднꙋ, є҆го́же ра́ди прїими́ ми сло́ве мольбꙋ̀.</p>

<p><red>Д</red>о́лжное творѧ̀ мт҃и, ны́нѣ про́сиши млⷭ҇ти. нѣ́кїимъ спѣши́ши є҆́же ѿ ме нѐ, недосто́йнїи си чл҃колю́бїѧ всѧ́ко гѡ, бжⷭ҇твеномꙋ млрⷭ҇дїю солга́вше.</p>

<p><red>В</red>ѣ́мъ сѐ влⷣко и҆ сн҃е, но раска́ѧвшесѧ, ны́нѣ припа́даютъ ꙗ҆́коже зри́ши, пла́ чꙋтъ и҆ рыда́ютъ, растерза́ютсѧ всѝ. нетерплю̀ ᲂу҆тро́бою, си́хъ наказа́нїѧ.</p>

<p><red>сла́ва. З</red>на́ютъ мт҃и и҆ ꙗ҆́звы, чю́вствꙋ ютъ ны́нѣ, прелага́ютжесѧ ѕлѣ̀. а҆́зъ же тебѣ̀ бл҃года́ть сїю̀ чл҃колю́бнѣ, ны́нѣ ѻ҆бы́чнѡ ꙗ҆́кѡ мт҃ри да́рꙋю.</p>

<p><red>и҆ ны́нѣ, боⷢ҇. П</red>а́че сло́ва сло́ве всѧ̀ твоѧ̀, воплоще́нїе и҆ страда́нїе, и҆ ѡ҆боже́нїе стра́шное. бога́тство вели́кое, ѻ҆́бщагѡ покаѧ́нїѧ, и҆́хже ра́ди поклонѧ́емсѧ сн҃ꙋ сла́вѣ твое́й <red>[покло́н̾].</red></p>

<p><red>досто́йнѡ є҆́сть.</red></p>

<p><red>трⷭ҇то́е, и҆ по ѻ҆́ч҃е на́шъ. Г</red>дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ, а҆ми́нь <red>[покло́н̾].</red></p>

<p><red>тропарѝ: П</red>оми́лꙋй на́съ гдⷭ҇и ...</p>

<p><red>Г</red>дⷭ҇и поми́лꙋй на́съ ...</p>

<p><red>сла́ва. конда́къ. В</red>сѧ́кїѧ скве́рны ...</p>

<p><red>и҆ ны́нѣ, боⷢ҇. М</red>илосе́рдїѧ две́ри ...</p>

<p><red>Г</red>дⷭ҇и поми́лꙋй, м҃ <red>[трѝ покло́на].</red></p>

<p><red>слава, и҆ ны́нѣ.</red></p>

<p><red>мл҃тва къ бг҃ꙋ за всѧ́кѡ проше́нїе.</red></p>

<p><red>запѣ́въ: М</red>лⷭ҇тиве гдⷭ҇и, ᲂу҆слы́ши мл҃твꙋ ра́бъ свои́х̾, молѧ́щихсѧ тебѐ <red>[покло́н̾].</red></p>

<p><red>П</red>а́ки твоѧ̀ гдⷭ҇и чл҃колю́бца бг҃а влⷣки па́мѧть наказа́нїѧ. и҆ па́ки на́съ недосто́йныхъ твои́хъ ра́бъ проше́нїѧ и҆ мольбы̀, вѣ́дꙋщихъ, ꙗ҆́кѡ є҆ли́кѡ преи҆мѣ́еши вели́чествомъ, толи́кѡ и҆ непамѧтоѕло́бнымъ тѝ бл҃гоꙋтро́бїемъ. є҆го́же ра́ди мо́лимъ тѧ̀, ѡ҆братѝ на́съ бж҃е спасе́нїи на́шихъ, и҆ ѿвратѝ ꙗ҆́рость твою̀ ѿ на́съ,ꙗ҆́кѡ да не во́ вѣки прогнѣ́ваешисѧ наны̀, но млⷭ҇тїю сѝ ѡ҆живи́ши на́съ, ско́рѡ да пред̾варѧ́тъ ны̀ щедро́ты твоѧ̀ гдⷭ҇и. и҆ да бꙋ́детъ прест҃о́е и҆́мѧ тебѐ чл҃колю́бца бг҃а бл҃гослове́но, ѻ҆ц҃а и҆ сн҃а и҆ ст҃а́гѡ дх҃а, ны́нѣ и҆ при́снѡ и҆ во́ вѣки вѣко́мъ, а҆ми́нь <red>[покло́н̾ до землѝ].</red></p>

<p><red>Ч</red>естнѣ́йшꙋю херꙋви́мъ ... <red>[покло́н̾].</red></p>

<p><red>С</red>ла́ва... <red>[покло́н̾]. И҆</red> ны́нѣ... <red>[покло́н̾].</red></p>

<p><red>Г</red>дⷭ҇и поми́лꙋй, гдⷭ҇и поми́лꙋй, гдⷭ҇и бл҃го словѝ <red>[покло́н̾].</red></p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>