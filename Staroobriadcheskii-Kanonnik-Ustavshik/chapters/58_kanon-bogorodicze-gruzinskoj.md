Т=ропа́рь , бцⷣѣ ѻ҆диги́трїи грꙋзи́нской .=

=Ѿ= ст҃ы́ѧ и҆ко́ны твоеѧ̀ ѽ влⷣчце гжⷭ҇е бцⷣе , и҆сцѣле́нїѧ цѣльбы̀ подаю́тсѧ ѡ҆би́ льнѡ , вѣ́рою и҆ любо́вїю всѣ́мъ прихо дѧ́щымъ . та́кѡ и҆ моѝ не́мощи посѣтѝ , и҆ дш҃ꙋ мою̀ поми́лꙋй бл҃га́ѧ , и҆ тѣ́ло моѐ и҆сцѣлѝ бл҃года́тїю си пречⷭ҇таѧ =[два́ жды]. сла́ва , и҆ ны́нѣ , то́йже .=

К=ано́нъ , ꙗ҆вле́нїю и҆ко́ны бцⷣы ѻ҆диги́трїи грꙋзи́нскїѧ . гла́съ , є҃ . пѣ́снь , а҃ . і҆рмо́съ . К=онѧ̀ и҆ вса́дники в̾ мо́ри чермнѣ́мъ , сокрꙋша́ѧ и҆ бра́ни мы́шцею высо́кою , хрⷭ҇то́съ и҆стрѧ́слъ є҆́сть , і҆и҃лѧ же спасѐ , побѣ́днꙋю пѣ́снь пою́ща .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Взѧ́тсѧ сїѡ́нъ бжⷭ҇твеный , почи́ти въ горѣ̀ бж҃їи , ꙗ҆́кѡ ѡ҆дш҃евле́нъ без̾сме́р тнагѡ бг҃а роди́тельницы ѻ҆́бразъ , въ честнѣ́мъ хра́мѣ пребы́ти . є҆го́же тор жество̀ свѣ́тлѡ пра́здновати стеце́мсѧ вѣ́рнїи .

~Гла́сы ꙗ҆́кѡ трꙋбы̀ возшꙋми́те , бл҃го чести́выхъ мꙋже́й мно́жество . и҆ воз зови́те вельмѝ сщ҃е́нныхъ ᲂу҆ста̀ , и҆ прїими́те и҆ко́нꙋ цр҃цынꙋ , прише́дшꙋю во спасе́нїе на́ше .

=сла́ва . К=ъ горѣ̀ дв҃ыѧ пренепоро́чныѧ , прїи́мшꙋю и҆ко́нꙋ , пристꙋ́пимъ вѣ́рнїи , и҆ бл҃гоꙋха́нїѧ бжⷭ҇твеннѡ прїѧ́ти пот щи́мсѧ , в̾ се́й бо и҆злїѧ́сѧ ми́ро дыха́ю щее и҆ дш҃ѧ бл҃гоꙋха́юще бл҃гово́нное .

=и҆ ны́нѣ . Г=ора̀ ꙗ҆вле́ннѣйшаѧ ты̀ бы́сть пречⷭ҇таѧ влⷣчце , на ню́ же гдⷭ҇ь возше́дъ ꙗ҆ви́сѧ , к̾не́й же прибега́юще спаса́емсѧ .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ къ тебѣ̀ при бѣга́емъ , ꙗ҆́кѡ къ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆тверже́и ни наче́мъ же зе́млю повелѣ́нїемъ сѝ , и҆ распро странѝ не ѡ҆держи́мꙋю тѧготꙋ̀ , на недви́жимомъ хрⷭ҇тѐ ка́мени заповѣде́й тѝ , цр҃квь свою̀ ᲂу҆твердѝ , є҆ди́не бл҃же и҆ чл҃колю́бче .

~Въ пѣ́снехъ тимпа́нскихъ ны́нѣ воспое́мъ , честнѣ́й бг҃ороди́тельнице . и҆ со сщ҃е́нныхъ собо́ры , чюдотво́рныѧ тоѧ̀ ѻ҆́бразъ ѡ҆крꙋжи́мъ ра́дꙋющесѧ ꙗ҆́кѡ прⷭ҇то́лъ є҆́сть ст҃ы́и .

~Живопода́тельныи бжⷭ҇твеныи и҆сто́ч ник̾ . ви́дѧще прїидѣ́те вѣ́рными срⷣцы . сле́зы точа́ще чⷭ҇таѧ бг҃омт҃ре и҆ко́нѣ прикосне́мсѧ и҆сцѣле́нїе точа́щей .

=сла́ва . Ꙗ҆́=коже цвѣ́тъ прекра́сныи , и҆ вонѧ̀ пи́щнаѧ , и҆ко́на твоѧ̀ влⷣчце , и҆ спаса́етъ всѣ́хъ притека́ющихъ к̾не́й , и҆ ѿ разли́чныхъ недꙋ́гъ и҆збавлѧ́етъ , вѣ́рою призыва́ющихъ тѧ .

=и҆ ны́нѣ . Б=жⷭ҇твеное и҆ бл҃горо́дное жи ли́ще , пода́ждь согрѣше́нїемъ на́шимъ ѡ҆ставле́нїе . па́мѧтїю твое́ю влⷣчце . и҆ ѿ бѣ́дъ спаси́ ны мт҃и бж҃їѧ .

=сѣда́ленъ . гла́съ , и҃ . Х=отѧ́щихъ всѣ́хъ вѣ́рою входи́ти во хра́мъ тво́й ст҃ы́и бцⷣе прⷭ҇нѡ спаса́ѧй , сохранѧ́ѧи вѣ́рою в̾не́мъ тѧ̀ сла́вѧщихъ , ѿ всѧ́кихъ на па́стей и҆ бѣ́дъ свобожда́й , и҆ на проти́ вныѧ побѣ́ды да́рꙋй . ко спасе́нїю проше́нїѧ прⷭ҇нѡ на́мъ подаю́щи .

=пѣ́снь , д҃ . і҆рмо́съ . Б=жⷭ҇твеное твоѐ разꙋ мѣ́в̾ смотре́нїе , дивѧ́сѧ а҆вва́кꙋмъ хрⷭ҇тѐ тре́петнѡ вопїѧ́ше тѝ , на спасе́нїе лю́демъ сѝ , спастѝ бл҃гі́ѧ своѧ̀ прише́лъ є҆сѝ .

~Гора̀ добродѣ́тельми присѣ́ннаѧ , и҆з̾ неѧ́же влⷣка раболѣ́пнѡ прїи́де . свобо жда́ѧ чл҃ки ѿ рабо́ты вра́жїѧ , ꙗ҆ви́ласѧ є҆сѝ пречⷭ҇таѧ влⷣчце .

~Гора̀ ю҆́же ви́дѣ бжⷭ҇твеныи а҆вва́кꙋмъ присѣ́ннаѧ и҆ чⷭ҇таѧ ты̀ ꙗ҆ви́сѧ дв҃о пречⷭ҇таѧ бцⷣе .

=сла́ва . Г=о́рꙋ преве́лїю ю҆́же данїи́лъ ви́де , и҆менꙋ́емъ тѧ влⷣчце . ѿ неѧ́же ка́мень ѿсѣче́сѧ кромѣ̀ рꙋ́къ , и҆ всѧ̀ собла́зны и҆стнѝ , вѣ́рныѧ же просвѣтѝ .

=и҆ ны́нѣ . Г=о́рꙋ тѧ ᲂу҆сыре́нꙋ и҆ тꙋчнꙋ́ю и҆менꙋ́етъ дв҃дъ пра́ѻ҆ц҃ъ твой . ѿ неѧ́же бг҃ъ ꙗ҆ви́сѧ спаса́ѧ всѣ́хъ пою́щихъ тѧ̀ покланѧ́ющихсѧ тебѐ =[покло́н̾].=

=пѣ́снь , є҃ . і҆рмо́съ . Ѡ҆=дѣѧ́исѧ свѣ́томъ ꙗ҆́кѡ ри́зою , к̾ тебѣ̀ ᲂу҆́треннюю , и҆ тебѣ̀ вопїю̀ , дш҃ꙋ мою̀ просвѣтѝ ѡ҆мра́чнꙋю хрⷭ҇тѐ , ꙗ҆́кѡ милосе́рдъ .

~Нбⷭ҇нїи ли́цы веселѧ́тсѧ с̾ чл҃ки дне́сь , и҆ ᲂу҆готовлѧ́ютсѧ прїѧ́ти честнꙋ́ю и҆ко́нꙋ . чⷭ҇тыѧ бг҃омт҃ре , ꙗ҆́кѡ вои́стинꙋ цр҃цы тва́ремъ , прпⷣбнѡ влⷣчествꙋющаѧ .

~Да ᲂу҆клонѧ́тсѧ дне́сь воздꙋ́шнїи дꙋ́си да ѿстꙋ́питъ же и҆ са́мыи самоде́ржец̾ , и҆ па́даетъ посра́мленъ , покланѧ́емꙋ ви́дѧ и҆ко́нꙋ бж҃їѧ мт҃ре .

=сла́ва . Н=е ꙗ҆́коже к̾ томꙋ̀ ѡ҆бра́зно въ гада́нїихъ , сщ҃е́нники ковче́гъ заве́та носи́мъ є҆́сть . и҆ко́на бо бж҃їѧ мт҃ре , сщ҃е́нныхъ рꙋка́ми дне́сь че́стнѡ въ цр҃ковь вноси́ма є҆́сть .

=и҆ ны́нѣ . Г=олꙋби́цѣ соло́монѧ ꙗ҆́кѡ вои́стинꙋ . добра́ же и҆ красна̀ и҆ всече́ стна помѧнѝ на́съ в̾ нбⷭ҇ныхъ селе́нїихъ сн҃а твоегѡ̀ пра́зднꙋющихъ , де́нь при ше́ствїѧ чⷭ҇тны́ѧ и҆ко́ны твоеѧ̀ .

=пѣ́снь , ѕ҃ . і҆рмо́съ . В=олнѧ́щеесѧ бꙋ́рею дш҃етлѣ́нною , влⷣко хрⷭ҇тѐ , стрⷭ҇те́й мои́хъ мо́ре ᲂу҆кротѝ , и҆ и҆з̾ тлѝ воз̾веди́ мѧ , ꙗ҆́кѡ млрⷭ҇дъ .

~Вои́стинꙋ без̾цѣ́нныи є҆́сть би́сѣръ влⷣчце , и҆ко́на твоѧ̀ на́мъ дарова́сѧ , ꙗ҆́коже сама̀ рѣкла̀ є҆сѝ . ѡ҆богаща́ѧ всѧ̀ вѣ́рою приходѧ́щыѧ к̾ тебѣ̀ .

~Свѣ́титсѧ дне́сь правосла́вныхъ со́нь мище , є҆рети́ческїи по́лкъ да посра́ми тсѧ , ви́дѧ и҆ко́нꙋ пречⷭ҇тыѧ бг҃омт҃ре покланѧ́емꙋ . пло́тїю на́мъ и҆зба́вителѧ ро́ждьшаѧ .

=сла́ва . С=лѣпы́мъ свѣ́тъ ᲂу҆́же прише́ст вова , немощны́мъ лю́тѣ врачество̀ ѿве́рзесѧ . и҆ всѣ́мъ спасе́нїе дне́сь при бли́жисѧ , прише́ствїемъ честна́гѡ ѻ҆́браза бг҃омт҃ре .

=и҆ ны́нѣ . Г=ора̀ и҆́же пре́жде бѣ́ѧше мра́чна . нн҃ѣ честна̀ и҆ ст҃а є҆́сть , на не́й же до́мъ тво́й бцⷣе , верхꙋ̀ є҆ѧ̀ ᲂу҆вѣ́ дехомъ же влⷣчце и҆́стинное збытїѐ твоеѧ̀ честны́ѧ и҆ко́ны прише́ствїе . тѣ́мже вѣ́рою и҆ любо́вїю вопїе́мъ ти , и҆зба́ви ѿ бѣ́дъ рабы̀ своѧ̀ .

=конда́къ . гла́съ , и҃ . В=збра́нной ѿ всѣ́хъ родо́въ бж҃їей мт҃ре и҆ цр҃це бл҃года́рстве наѧ пѣ́нїѧ прино́симъ прише́ствїю честны́ѧ ти и҆ко́ны рабѝ твоѝ бцⷣе . но ꙗ҆́коже и҆мꙋ́щаѧ держа́вꙋ непобѣди́ мꙋю , ѿ всѧ́кихъ на́съ бѣ́дъ свободѝ да зове́мъ ти ра́дꙋйсѧ невѣ́сто неневѣ́ стнаѧ .

=и҆́кос̾ . А҆=рха́гг҃льскїи гласъ прино́симъ тѝ бцⷣе . недосто́йнїи рабѝ твоѝ , ᲂу҆ми́льно стоѧ́ще пред̾ честно́ю и҆ко́ною твое́ю . си́це зове́мъ ти . ра́дꙋйсѧ прера́дован наѧ мт҃и цр҃е́ва . ра́дꙋйсѧ нбⷭ҇наѧ цр҃ца мт҃и хрⷭ҇та̀ бг҃а нб҃сѝ и҆ землѝ . ра́дꙋйсѧ пред̾почте́наѧ вели́чествомъ чистоты̀ . прише́ствїемъ сн҃а твоегѡ̀ и҆ бг҃а , ра́дꙋй сѧ возвели́ченнаѧ а҆́гг҃лѡвымъ соше́ст вїемъ к̾ тебѣ̀ , ра́дꙋйсѧ ѿ всѣ́хъ родо́въ и҆збра́ннаѧ бг҃омъ , ра́дꙋйсѧ ст҃о́е вмѣс ти́лище сло́ва бж҃їѧ , ра́дꙋйсѧ проро́ ческагѡ збы́вшагосѧ проповѣ́данїѧ прорече́нїѧ . ра́дꙋйсѧ а҆пⷭ҇лѡмъ пречⷭ҇тны́и вѣ́нче , ра́дꙋйсѧ црⷭ҇кое ᲂу҆вѧзе́нїе и҆ цр҃е́мъ держа́ва . ра́дꙋйсѧ ст҃лемъ ᲂу҆краше́нїе и҆ сщ҃е́нникѡмъ добро́та . ра́дꙋйсѧ любомꙋ дреце́мъ и҆́ноческагѡ ли́ка , возведѣ́нїе къ го́рнѣмꙋ црⷭ҇твїю . ра́дꙋйсѧ ѿвер за́ющыѧ раѧ̀ две́ри хрⷭ҇тїѧ́нскомꙋ ро́дꙋ при́снѡ блажа́щемꙋ тѧ . ра́дꙋйсѧ невѣ́ сто неневѣ́стнаѧ .

=пѣ́снь , з҃ . і҆рмоⷭ҇ . П=ревозноси́мыи ѻ҆ц҃е́м̾ гдⷭ҇ь , пла́мень ᲂу҆гаси́въ , дѣ́ти же про хлади́лъ є҆́сть , є҆диногла́снѡ пою́ща , бж҃е бл҃гослове́нъ є҆сѝ .

~Сщ҃е́нническїи собо́ри , и҆ люде́й составле́ нїѧ ѻ҆трокиви́цы всѧ̀ и҆ дв҃цы , воспо́й те дв҃ыѧ честна́гѡ ѻ҆́браза прише́ствїе веселѧ́щесѧ .

~Свѣ́титсѧ дне́сь бж҃їѧ цр҃квь сла́вы бо свѣ́тъ въ не́й возсїѧ́лъ є҆́сть , пло́ти подобозра́чное ѡ҆бличе́нїе бж҃їѧ мт҃ре на спасе́нїе люде́й хрⷭ҇тои҆мени́тыхъ .

=сла́ва . Ꙗ҆́=кѡ пресвѣ́тлое сл҃нце ѿ неза ходи́мыхъ и҆ко́на твоѧ̀ бг҃омт҃и , ѿ землѝ пога́ньскїѧ , пресла́вно пред̾ста́ла є҆́сть . на спасе́нїе вѣ́рнымъ лю́демъ твои́мъ .

=и҆ нн҃ѣ . С=вѣ́тъ невече́рнїи сꙋ́щїи влⷣчце . просвѣтѝ на́съ свѣ́томъ лица̀ твоегѡ̀ . и҆ свѣ́тлости ст҃ы́хъ сподо́би мл҃твами твои́ми .

=пѣ́снь , и҃ . і҆рмо́съ . Т=ебѣ̀ вседѣ́телю въ пещѝ ѻ҆́троцы , всеми́рныи ли́къ соста́ вльше поѧ́хꙋ , дѣ́ла всѧ́каѧ гдⷭ҇а по́йте , и҆ превозноси́те є҆гѡ̀ во́ вѣки .

~Цр҃це всѣ́мъ же на́мъ дв҃о мольбꙋ̀ при несѝ хрⷭ҇то́ви , въ па́мѧти прише́ствїѧ честны́ѧ и҆ко́ны твоеѧ̀ . ѡ҆ и҆́же совер ша́ющихъ тоѧ̀ торжество̀ , и҆ превозно сѧ́щихъ во́ вѣки всѧ̀ .

~Ꙗ҆́кѡ свѣтови́днѡ , и҆ сщ҃е́ннѡ добро́ тою бжⷭ҇тва̀ . лицѐ твоѐ пренепоро́чнаѧ сла́вою сїѧ́ѧ . бжⷭ҇твеннагѡ ти дв҃ьства преꙋкраше́ннагѡ во всѧ̀ вѣ́ки .

=сла́ва . Д=в҃дскїи воспѣва́емъ тѧ пѣ́снь , го́рꙋ бж҃їю и҆менꙋ́юще тѧ влⷣчце . и҆сто́ чника бо прⷭ҇нѡ текꙋ́щаго на́мъ и҆сточѝ чю́днꙋю и҆ко́нꙋ твою̀ , тѣ́мъ тѧ чте́мъ во́ вѣки .

=и҆ ны́нѣ . Г=л҃ати немогꙋ̀ , пренемога́ю же и҆ трепе́щꙋ и҆ ве́сь и҆згиба́юсѧ . къ твои́мъ превели́кимъ чюдесе́мъ , но любо́вь дв҃о зрѧ бжⷭ҇твенныхъ ми воз мѣ́здїи дарова́нїе непреста́ннѡ .

=пѣ́снь , ѳ҃ . і҆рмо́съ .=

са́їе ликꙋ́й , дв҃аѧ бо и҆мѣ̀ во́ чревѣ , и҆ породѝ сн҃а є҆мма нꙋ́ила , бг҃а же и҆ чл҃ка , восто́къ и҆́мѧ є҆мꙋ̀ . є҆го́же велича́юще , тебѐ дв҃о ᲂу҆блажа́емъ .

~Вѣ́рнїи є҆ли́цы свѣщѝ вже́гше свѣ́том̾ ѡ҆бложе́ннꙋю и҆ко́нꙋ . чⷭ҇тыѧ бг҃омт҃ре , прїидѣ́те ᲂу҆срѧ́щемъ сїю̀ пѣ́сньми про во́димъ веселѧ́щесѧ .

~Сѐ ᲂу҆́бѡ вопїѧ́ше дв҃дъ дре́вле гл҃ѧ , ли цꙋ̀ твоемꙋ̀ помо́лѧтсѧ бога́тїи лю́дїє , вои́стинꙋ мы ѡ҆богати́хомсѧ влⷣчце прише́ствїемъ чⷭ҇тна́гѡ ѻ҆́браза твоегѡ̀ .

=сла́ва . П=обѣ́дꙋ вѣ́рнымъ пода́ждь на сопроти́вныѧ , и҆́же честно́е прише́ствїе ст҃ы́ѧ и҆ко́ны твоеѧ̀ . почита́ющемꙋ црⷭ҇кїи бг҃омт҃и . и҆ врагѝ побѣжда́ти сла́вꙋ .

=и҆ нн҃ѣ . С=ла́вꙋ по достоѧ́нїю тебѐ ꙗ҆́кѡ бг҃ъ подадѐ воплоти́выисѧ и҆з̾ тебѐ без̾сѣ́мене влⷣчце . мы́ же хꙋді́и что́ ти принесе́мъ . но прїимѝ ᲂу҆се́рдїе и҆́же тѧ̀ любо́вїю чтꙋ́щихъ , ꙗ҆́кѡ бцⷣа сохранѧ́й .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́гѡ и҆ сла́внагѡ ꙗ҆вле́нїѧ чюдотво́рныѧ и҆ко́ны є҆ѧ̀ ѻ҆диги́трїи грꙋзи́нскїѧ , и҆ всѣ́хъ ...

