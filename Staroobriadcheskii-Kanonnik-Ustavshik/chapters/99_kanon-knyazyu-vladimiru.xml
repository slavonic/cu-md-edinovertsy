<document xmlns="http://www.ponomar.net/culiturgical">
<p>Т<red>ропа́рь, кн҃зю влади́мирꙋ. гла́съ, д҃.</red></p>

<p><red>О</red>у҆подо́бивыисѧ кꙋпцꙋ̀, и҆́щꙋщꙋ до́бра гѡ би́сера, славнодержа́вныи влади́мире. на высотѣ̀ стола̀ сѣдѧ̀, ма́тере градо во́мъ бг҃оспаса́емагѡ кі́ева, и҆ и҆спытꙋ́ѧ посыла́ше къ црⷭ҇комꙋ гра́дꙋ, ᲂу҆вѣ́дѣти правосла́внꙋю вѣ́рꙋ. и҆ ѡ҆брѣ́те без̾цѣ́н наго би́сера хрⷭ҇та̀, и҆збра́вшаго тѧ̀ ꙗ҆́кѡ втора́гѡ па́вла. и҆ ѿтрѧ́сшагѡ слѣпотꙋ̀ во ст҃ѣ́й кꙋпѣ́ли, дш҃е́внꙋю в̾кꙋ́пѣ и҆ тѣле́снꙋю. тѣ́мже пра́зднꙋемъ тѝ ᲂу҆спе́ нїе, лю́дїе твоѝ сꙋ́ще. молѝ спасти́сѧ держа́вѣ рꙋ́сстѣй и҆ всемꙋ̀ правосла́вїю <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ми, гони́телѧ фараѡ́на, ви́дѧ по топлѧ́ема, бг҃ꙋ побѣ́днꙋю пѣ́снь пое́мъ вопїѧ́ше.</p>

<p><red>запѣ́в̾: С</red>т҃ы́и равноа҆пⷭ҇лѡмъ кнѧ́же вла ди́мире, молѝ бг҃а ѡ҆ на́съ <red>[покло́н̾].</red></p>

<p><red>П</red>рїидѣ́те вѣ́рнїи, пѣ́снь дх҃о́внꙋю всѝ возопїе́мъ, и҆ просла́вимъ хрⷭ҇та̀. и҆́же свѣ́тлѡ просла́вилъ є҆́сть, честна́гѡ вла ди́мира,  вели́кагѡ  кн҃зѧ.</p>

<p><red>И҆́</red>же сѣ́мѧ сѣ́ющемꙋ да́рꙋѧ, ты̀ и҆ мнѣ̀ да́рꙋй сло́во, дари́телю благи́хъ. раз̾ рѣши́ ми соꙋ́зъ ꙗ҆зы́ка, и҆ ѡ҆б̾новѝ сп҃се к̾ славословле́нїю вѣ́рнѡ.</p>

<p><red>сла́ва. И҆́</red>же во́лею а҆ ненꙋ́ждею, къ себѣ̀ всѣ́хъ призыва́еши. ꙗ҆́коже дре́вле мѡѷ се́ѧ и҆ і҆с҃а, та́ко же и҆ ны́нѣ въ срⷣцы воз̾гласѝ, вѣ́рнагѡ и҆ достохва́льнагѡ кн҃зѧ.</p>

<p><red>и҆ нн҃ѣ, боⷢ҇. О</red>у҆кра́шена добро́тою добро дѣ́телей, бг҃омт҃и чи́стаѧ, бг҃а и҆́стин нагѡ зачала̀ є҆сѝ, на́съ бжⷭ҇твеными добродѣ́тельми  просвѣти́вшагѡ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и равноа҆пⷭ҇лѡмъ кнѧ́же влади́мире, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́ше гѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмоⷭ҇. Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ си бл҃же, и҆ ᲂу҆тве́рждь и҆́хъ на ка́мени и҆сповѣ́данїѧ  тѝ.</p>

<p><red>И҆́</red>же па́вла просвѣти́въ, и҆ и҆збра́нна со творѝ. та́кѡ и҆ васи́лїѧ ны́нѣ ѻ҆ц҃а рꙋ́с̾скагѡ, ѻ҆чны́и недꙋ́гъ ѿто́рглъ є҆сѝ млⷭ҇тиве,  твои́мъ  креще́нїемъ.</p>

<p><red>К</red>онстанти́на вѣ́рнагѡ подо́бникъ ꙗ҆ви́ сѧ, хрⷭ҇та̀ в̾ се́рдцы сѝ прїе́мъ. и҆ є҆гѡ̀ за́повѣдемъ ꙗ҆́коже ѻ҆ц҃ъ, всю̀ зе́млю рꙋ́с̾скꙋю  наꙋчи́лъ  є҆сѝ.</p>

<p><red>сла́ва. Б</red>жⷭ҇твеною си́лою ты̀ воз̾мога́ѧ, без̾бо́жнагѡ перꙋ́на, кꙋ́щꙋ бѣсо́вскꙋю сокрꙋши́лъ є҆сѝ, и҆ коѡ́паши ко́нстѣй тогѡ̀ привѧза́въ, повелѣ̀ во́инѡмъ раз̾би́ти  и҆́дола.</p>

<p><red>и҆ ны́нѣ, боⷢ҇. С</red>ѣ́нь ст҃ꙋ́ю ѡ҆брѣ́тъ мр҃і́ю дв҃цꙋ, бж҃їи сосꙋ́дъ, влади́миръ кн҃зь вели́кїи, а҆пⷭ҇ла па́вла ревни́тель. се́й цр҃ковь бжⷭ҇твенꙋю в̾ тоѧ̀ и҆́мѧ воз̾ дви́глъ  є҆́сть.</p>

<p><red>сѣда́лен̾. гла́съ, в҃. В</red>ъ моли́твахъ бдѧ́и при́снѡ, ра́достною дш҃е́ю васи́лїе. тогѡ̀ ра́ди поче́рплъ є҆сѝ дх҃а премꙋ́дрости, ѿ и҆сто́чника с̾ходѧ́щагѡ с̾вы́ше. тѣ́мъ вѣ́рою просїѧ́въ ꙗ҆́кѡ сл҃нце, молѧ́сѧ хрⷭ҇тꙋ̀ непреста́ннѡ. ᲂу҆скорѝ ще́дрыи, и҆ потщи́сѧ спастѝ ѿ прегрѣше́нїи ми́ра.</p>

<p><red>сла́ва, и҆ ны́нѣ, боⷢ҇. Б</red>цⷣе без̾невѣ́стнаѧ чи́стаѧ, ꙗ҆́же бг҃а без̾сѣ́мене ро́ждьшаѧ всѣ́хъ влⷣкꙋ, тогѡ̀ со а҆́гг҃лы молѝ, и҆з ба́витисѧ на́мъ ѿ всѧ́кагѡ недоꙋмѣ́ нїѧ. и҆ да́ти ᲂу҆миле́нїе, и҆ свѣ́тъ дш҃а́мъ на́шимъ, и҆ согрѣше́нїемъ ѡ҆чище́нїе, ꙗ҆́же є҆ди́на в̾ско́рѣ застꙋпа́ющи.</p>

<p><red>пѣ́снь, д҃. і҆рмо́съ. Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́щи, ѿ со́вѣсти чи́сты ѡ҆́ гдⷭ҇ѣ пра́зднꙋющи.</p>

<p><red>Ч</red>ю́до стра́шнѡ и҆ пресла́внѡ и҆ неи҆з̾гла го́ланнѡ, соверша́етъ влⷣка хрⷭ҇то́съ. ѡ҆бновлѧ́етъ бжⷭ҇твенымъ креще́нїемъ, всю̀ рꙋ́с̾скꙋю зе́млю, и҆ просвѣща́етъ кн҃зѧ  васи́лїѧ.</p>

<p><red>С</red>вѣ́тлѡ прїидѣ́те, и҆ достолѣ́пнѡ воз̾ гласи́те сн҃ове рꙋ́с̾стїи, ко ѻ҆ц҃ꙋ на́шемꙋ влади́мирꙋ. и҆ па́мѧть є҆гѡ̀ вѣ́рнѡ всѝ да  пра́зднꙋемъ  свѣ́тлѡ.</p>

<p><red>сла́ва. Ѻ҆́</red>ч҃ее нече́стїе ѿгна́лъ є҆сѝ, всече стны́ѧ же своеѧ̀ пра́матере, право вѣ́рнꙋю вѣ́рꙋ воз̾люби́лъ є҆сѝ, ра́вне а҆пⷭ҇лѡмъ хрⷭ҇то́вымъ, кн҃же вели́кїи влади́мире.</p>

<p><red>и҆ ны́нѣ, боⷢ҇. Ꙗ҆́</red>кѡ две́рь приводѧ́щꙋю, къ бжⷭ҇твеномꙋ в̾хо́дꙋ раѧ̀ свѣ́тлагѡ. ꙗ҆́кѡ мы́сленое мѣ́стѡ сщ҃е́нїѧ. ꙗ҆́кѡ добро́тꙋ і҆ѧ́кѡвлю, дв҃цꙋ ᲂу҆блажа́емъ.</p>

<p><red>пѣ́снь, є҃. і҆рмо́съ. Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃ѧ любо́вїю, просвѣтѝ молю́сѧ, тѧ̀ вѣ́дѣти сло́во бж҃їе, и҆́стиннагѡ бг҃а, ѿ́ мрака грѣхо́ внагѡ  и҆зима́юща.</p>

<p><red>Д</red>не́сь а҆́гг҃ли бж҃їи ра́дꙋютсѧ свѣ́тлѡ на́ нб҃сѣхъ, в̾ па́мѧть твою̀ ст҃ꙋ́ю. спа́слъ бо є҆сѝ на́съ ѿ всѧ́кагѡ лꙋка́вства. и҆ же́ртвъ бѣсо́вскихъ, лю́ди мно́ги и҆зба́ вилъ  є҆сѝ,  и҆  всю̀  зе́млю  рꙋ́с̾скꙋю.</p>

<p><red>Р</red>ыда́етъ бѣсо́вское мно́жество, и҆ те́м ное собо́рище, ви́дѧще, на землѝ попи ра́емы и҆́дѡлы, и҆́же на поги́бель воз̾ дви́женыѧ чл҃кѡмъ. и҆́хже бж҃їимъ по велѣ́нїемъ  васи́лїе  сокрꙋши́лъ  є҆сѝ.</p>

<p><red>сла́ва. Р</red>а́дꙋисѧ и҆ весели́сѧ ра́бе хрⷭ҇то́въ, кн҃же вели́кїи и҆ мꙋ́дрыи, моле́бниче ѡ҆ дш҃а́хъ на́шихъ. тобо́ю бо мы̀ всѝ и҆з ба́влени є҆смы̀ бѣсо́вскїѧ ле́сти. тѣ́мже ра́дꙋисѧ  вопїе́мъ  тѝ.</p>

<p><red>и҆ ны́нѣ, боⷢ҇. Ч</red>истото́ю сїѧ́ющи и҆з̾ дале́ча, бжⷭ҇твеное ᲂу҆гото́ванїе влⷣчне, всепѣ́таѧ бы́вши. ты́ бо є҆ди́на пока за́сѧ мт҃и сꙋ́щи бг҃ꙋ, и҆ рꙋка́ма ꙗ҆́кѡ младе́нца  тогѡ̀  поне́сши.</p>

<p><red>пѣ́снь, ѕ҃. і҆рмо́съ. Ж</red>ите́йскагѡ мо́рѧ воз̾двиза́ема зрѧ̀, напа́стей бꙋ́рею, в̾ ти́хо приста́нище прите́къ вопїю́ ти, воз̾ведѝ ѿ тлѝ живо́тъ мо́й много млⷭ҇тиве.</p>

<p><red>С</red>и́лою бж҃їею по́пранъ є҆́сть сатана̀ дш҃е гꙋ́бецъ, и҆ ле́стныѧ є҆гѡ̀ же́ртвы. побѣ́ дника бо ꙗ҆ви́лъ на́мъ є҆́сть хрⷭ҇то́съ, васи́лїѧ вѣ́рнагѡ кн҃зѧ, сокрꙋши́ти и҆ поврещѝ  тогѡ̀  по́д̾ноги  на́шѧ.</p>

<p><red>С</red>пасѐ пре́жде гдⷭ҇ь рꙋко́ю мѡѷсе́овою і҆и҃лѧ ѿ рабо́ты. то́й же и҆ ны́нѣ рꙋко́ю васи́лїѧ вѣ́рнагѡ кн҃зѧ, всѣ́хъ на́съ ѿ́лести  и҆́дольскїѧ  спа́слъ  є҆́сть.</p>

<p><red>сла́ва. Д</red>осто́йнѡ тѝ взыва́емъ, и҆ во пїе́мъ всѝ, ра́дꙋисѧ всече́стне пребл҃же́н не, тѧ́ бо и҆зба́вителѧ с̾ бг҃омъ васи́лїе и҆́мамы. непре́зри ра́бъ свои́хъ, но прⷭ҇но сохранѧ́й  на́съ.</p>

<p><red>и҆ ны́нѣ, боⷢ҇. Ѡ҆</red>брѣто́хомъ пречⷭ҇таѧ то бо́ю спасе́нїе, дв҃це препѣ́таѧ, є҆го́ же жела́ютъ а҆́гг҃ли на́ нб҃сѣхъ ви́дѣти, се́й ны́нѣ ви́дитсѧ в̾ нѣ́дрѣхъ твои́хъ мла де́нецъ  бг҃ъ  на́шъ.</p>

<p><red>конда́къ. гла́съ, и҃. П</red>одо́бьствовавъ ве ли́комꙋ во а҆пⷭ҇лѣхъ па́влꙋ, въ держа́в ныхъ сѣди́нахъ всесла́вныи влади́мире. всѧ̀ ꙗ҆́кѡ младе́нческаѧ мꙋдрова́нїѧ ѡ҆ста́вль, є҆́же ѡ҆ и҆́долѣхъ тща́нїе. ꙗ҆́кѡ мꙋ́жъ соверше́нъ ᲂу҆краси́сѧ, бжⷭ҇твенаго кр҃ще́нїѧ багрѧни́цею. и҆ спаси́телю хрⷭ҇тꙋ̀ въ весе́лїи пред̾стоѧ̀. молѝ спасти́сѧ странѣ̀  на́шей  и҆  всемꙋ̀  правосла́вїю.</p>

<p><red>и҆́косъ. П</red>осѣти́выи дре́вле і҆и҃лѧ мѡѷсе́й скимъ зако́номъ, просвѣти́лъ же є҆сѝ ми́ръ ꙗ҆вле́нїемъ твоегѡ̀ прише́ствїѧ хрⷭ҇тѐ бж҃е. бг҃огла́сныѧ своѧ̀ ᲂу҆ченикѝ посла́лъ є҆сѝ проповѣ́дати по страна́хъ, є҆́же ѿ дв҃ы без̾сѣ́менное ржⷭ҇тво̀ твоѐ. и҆ тѣ́мъ повелѣ̀ крести́ти во́ и҆мѧ ѻ҆ц҃а и҆ сн҃а и҆ ст҃а́гѡ дх҃а. ѡ҆бетша́вшꙋ же ви́дѧ странꙋ̀ рꙋ́с̾скꙋю грѣхо́мъ, дх҃ъ тво́й посла́лъ є҆сѝ, в̾ крѣпкоразꙋ́мнагѡ дш҃ꙋ сла́внагѡ влади́мира, позна́ти тебѐ є҆ди́нагѡ ѿ трⷪ҇цы хрⷭ҇та̀ бг҃а, и҆ твои́мъ кр҃ще́нїем̾ просвѣти́в̾ и҆з̾бра́нныѧ твоѧ̀, и҆ своѧ̀ ѿ тебѐ порꙋче́нныѧ є҆мꙋ̀ лю́ди, и҆ приведѐ к̾ тебѣ̀ вѣ́рою вопїю́щыѧ. и҆з ба́ви своѐ достоѧ́нїе ѿ сꙋпроти́вныхъ пога́нъ, странꙋ̀ на́шꙋ и҆ всѐ правосла́вїе.</p>

<p><red>пѣ́снь, з҃. і҆рмо́съ. Х</red>ладода́тельнꙋ ᲂу҆́бѡ пе́щь сотворѝ а҆́гг҃лъ, прпⷣбнымъ дѣ́темъ, халдѣ́и же ѡ҆палѝ велѣ́нїемъ бж҃їимъ. мꙋчи́телѧ ᲂу҆вѣща̀ вопи́ти, бл҃гослове́нъ  бг҃ъ  ѻ҆ц҃ъ  на́шихъ.</p>

<p><red>Е҆</red>ле́ны ты̀ но́выѧ любо́вїю и҆звѣсти́сѧ, внꙋ́къ бы́въ пребл҃же́нныѧ ѻ҆́льги. кон станти́нъ же вели́кїи но́выи ꙗ҆ви́сѧ, хрⷭ҇тꙋ̀ васи́лїе вопїѧ̀, бл҃гослове́нъ бг҃ъ ѻ҆ц҃ъ  на́шихъ.</p>

<p><red>Л</red>ю́тыи льсте́ц̾ двиза́шесѧ на хрⷭ҇тїѧ́ны воєва́ти. превели́кїи же гдⷭ҇ь в̾ корсꙋ́ни тѧ̀ просвѣща́етъ, и҆ креще́нїю бжⷭ҇твено мꙋ сподоблѧ́етъ, и҆ црⷭ҇твїе нбⷭ҇ное тебѐ дарова́лъ  є҆́сть.</p>

<p><red>сла́ва. Ѡ҆</red>бетша́вшꙋю ле́сть бѣсо́вскꙋю прогна́лъ є҆сѝ. ꙗ҆́кѡ вели́кїи хрⷭ҇то́въ ᲂу҆чени́къ, ѡ҆бнови́въ просвѣти́лъ є҆сѝ всѣ́хъ на́съ, вопи́ти гдⷭ҇ви немо́лчнѡ, бл҃гослове́нъ  бг҃ъ  ѻ҆ц҃ъ  на́шихъ.</p>

<p><red>и҆ ны́нѣ, боⷢ҇. Ѿ</red> родо́въ тѧ̀ всѣ́хъ и҆з̾ бра́лъ є҆́сть, бг҃ъ превѣ́чныи пре́жде вѣ́къ. и҆ въ послѣ́днѧѧ днѝ пло́ть прїе́мъ ѿ тебѐ, соверше́нъ в̾кꙋ́пѣ бг҃ъ и҆ чл҃къ,  при́снѡ  дв҃о.</p>

<p><red>пѣ́снь, и҃. і҆рмо́съ. И҆</red>з̾ пла́мени ст҃ы́мъ ро́сꙋ и҆сточѝ, а҆ пра́веднагѡ же́ртвꙋ и҆ во́ды попалѝ, всѧ́ бо твори́ши хрⷭ҇тѐ, є҆ли́ко хо́щеши, тѣ́мъ тѧ превозно́ симъ  гдⷭ҇а  во́  вѣки.</p>

<p><red>Ѿ</red> без̾бо́жныхъ и҆́дѡлъ всѣ́хъ и҆зба́ вилъ є҆сѝ. ко хрⷭ҇тꙋ́ же бг҃ꙋ воз̾ве́лъ є҆сѝ ѻ҆́ч҃е вѣ́рных̾ кн҃зе́й, наказа́телѧ ста́дъ свои́хъ,  хрⷭ҇та̀  пою́щихъ  во́  вѣки.</p>

<p><red>К</red>онстанти́нъ но́выи ты̀ и҆звѣсти́лсѧ є҆сѝ, во все́й рꙋ́с̾стѣй землѝ бл҃же́нне васи́лїе. ты́ бо и҆́мѧ хрⷭ҇то́во и҆зъѧсни́лъ є҆сѝ,  є҆го́же  превозно́симъ  во́  вѣки.</p>

<p><red>сла́ва. Ц</red>р҃е́ви вѣ́чномꙋ ны́нѣ ты̀ пред̾ стои́ши, и҆ десни́цею є҆гѡ̀ вѣнча́нъ є҆сѝ. моли́сѧ є҆мꙋ̀ за недосто́йныѧ рабы̀ твоѧ̀, ꙗ҆́кѡ да пое́мъ є҆гѡ̀ и҆ превозно́ симъ  во́  вѣки.</p>

<p><red>и҆ ны́нѣ, боⷢ҇. Ѻ҆́</red>блакъ сло́ва ты̀ є҆сѝ препѣ́таѧ, и҆ свѣща̀ сл҃нчнаѧ. колесни́ ца многоцѣ́ннаѧ. дв҃и́ческое воз̾вы ше́нїе. горо̀ тꙋ́чнаѧ и҆ ᲂу҆сыре́ннаѧ, пре быва́еши  пречⷭ҇таѧ  дв҃о  гдⷭ҇ои҆мени́таѧ.</p>

<p><red>пѣ́снь, ѳ҃. і҆рмо́съ. Б</red>г҃а чл҃кѡмъ неꙋдо́бь ви́дѣти, на́нь же несмѣ́ютъ чи́ни а҆́гг҃льстїи зрѣ́ти. тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно, є҆го́же велича́юще, с̾ нбⷭ҇ными вѡ́и тѧ̀ велича́емъ.</p>

<p><red>С</red>ла́докъ ꙗ҆́коже фи́никъ, высо́къ и҆з̾ра ща́емь. и҆ цвѣ́тъ творѧ̀ ма́сличныи, вѣ́тви многопло́дныѧ. ты̀ быва́еши ви́нное и҆зраще́нїе, ки́стѣ двѣ̀ созрѣ́лѣ мч҃нки приносѧ̀, рома́на и҆ дв҃да чⷭ҇тнꙋ́ю.</p>

<p><red>Л</red>и́цы кн҃зе́й ны́нѣ бл҃горо́дныхъ пред̾ стоѧ́тъ, ѿ тебѐ бл҃гоче́стїе носѧ́ще. съ людьмѝ вѣ́рными хва́лѧще тѧ̀, наста́ вниче и҆ ско́рыи застꙋ́пниче, помина́й всѣ́хъ на́съ. ꙗ҆́кѡ да въ ми́рѣ тобо́ю живо́тъ  ѡ҆брѧ́щемъ.</p>

<p><red>сла́ва. Л</red>ю́дїе рꙋ́с̾стїи, прїидѣ́те сни́дитесѧ к̾ чⷭ҇тнѣ́й цр҃кви, влади́мира ст҃а́гѡ нарече́ннагѡ васи́лїѧ, пребл҃же́н наго вели́каго кн҃зѧ, ᲂу҆го́дника хрⷭ҇то́ва пресла́внагѡ. и҆ прїими́те живо́тъ и҆ спа се́нїе,  бл҃года́ть  и҆  ве́лїю  млⷭ҇ть.</p>

<p><red>и҆ нн҃ѣ, боⷢ҇. Б</red>г҃а дв҃це ты̀ родила̀ є҆сѝ на землѝ, во́ плоти с̾мѣше́нїе бы́сть беспло́тное, во є҆ди́ной и҆поста́си, и҆ во є҆стествꙋ̀ двꙋ̀. да спасе́тъ всѣ́хъ на́съ, кла́нѧющихсѧ вѣ́рнѡ, ꙗ҆́кѡ бцⷣѣ пречи́стѣй.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ рав ноа҆пⷭ҇лѡмъ кн҃зѧ влади́мира, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ  и҆  чл҃колю́бецъ.</p>

</document>