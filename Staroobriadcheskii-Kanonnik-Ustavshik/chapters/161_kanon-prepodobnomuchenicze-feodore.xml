<document xmlns="http://www.ponomar.net/culiturgical">
<p>Т<red>ропа́рь, прпⷣбномч҃нце феѡдо́ре.</red></p>

<p><red>М</red>ногоско́рбнꙋю пꙋчи́нꙋ мꙋ́ченических̾ по́двигъ до́брѣ преплы́вше, дости́гла є҆сѝ въ нбⷭ҇ное црⷭ҇твїе, и҆сповѣ́днице бжⷭ҇твенаѧ феѡдо́ро, моли́сѧ ѡ҆ на́съ гдⷭ҇ви, да небꙋ́демъ потоплѣ́ны дш҃е тлѣ́нными волна́ми грѣхо́въ и҆ без̾ зако́нїи, но да сподо́бимсѧ жи́зни вѣ́чныѧ  со  ст҃ы́ми <red>[два́жды].</red></p>

<p><red>сла́ва, и҆ нн҃ѣ, боⷢ҇. Р</red>а́дꙋисѧ две́ри гдⷭ҇нѧ непроходи́маѧ. ра́дꙋисѧ стѣно̀ и҆ покро́ ве, прибѣга́ющымъ к̾ тебѣ̀. ра́дꙋисѧ за вѣ́тренее приста́нище неи҆скꙋсобра́чнаѧ, ро́ждьшаѧ пло́тїю творца̀ своего̀ и҆ бг҃а, молѧ́щи непре́зри, ѡ҆ воспѣва́ющихъ и҆ кла́нѧющихсѧ ржⷭ҇твꙋ̀ твоемꙋ̀ <red>[покло́н̾].</red></p>

<p>К<red>ано́нъ. гла́съ, з҃. пѣ́снь, а҃. і҆рмо́съ. М</red>а́нїемъ ти на зе́менъ ѻ҆́бразъ прело жи́сѧ, пе́рвїе разлива́емое водно́е є҆сте ство̀ гдⷭ҇и. тѣ́мже немо́кренно ше́ство вавъ і҆и҃ль, пое́т̾ тебѣ̀ пѣ́снь побѣ́днꙋю.</p>

<p><red>запѣ́въ: С</red>т҃а́ѧ прпⷣбномч҃нце и҆ и҆сповѣ́ днице феѡдо́ро, молѝ бг҃а ѡ҆ на́съ <red>[покло́н̾].</red></p>

<p><red>С</red>т҃ꙋ́ю феѡдо́сїю восхвали́ти по достоѧ́ нїю не воз̾мога́ю недосто́йныи а҆́зъ, но ты̀, хрⷭ҇тѐ, пода́ждь ми свою̀ всемогꙋ́ щꙋю  бл҃года́ть  мл҃твами  є҆ѧ̀.</p>

<p><red>В</red>се́ю дꙋше́ю и҆ все́ю мы́слїю воз̾люби́ла є҆сѝ хрⷭ҇та̀ бг҃а, и҆ слꙋжа́ше є҆мꙋ̀ всѧ̀ днѝ живота̀ своегѡ̀ вѣ́рою и҆ добродѣ́те льми.</p>

<p><red>сла́ва. Ꙗ҆́</red>кѡ ре́вностнаѧ и҆спо́лнитель ница є҆ѵⷢ҇а́лїѧ, ни́щих̾ ми́ловаше, стра́н ныхъ прїима́ше, и҆ всѣ́мъ тре́бꙋющымъ по́мощи слꙋжа́ше, феѡдо́сїе любвеѡ҆би́ льнаѧ.</p>

<p><red>и҆ ны́нѣ, боⷢ҇. Е҆́</red>ввꙋ прельстѝ и҆скꙋси́тель сне́дїю кра́снагѡ плода̀, и҆ на́съ ны́нѣ ѡ҆больща́ет̾, тобо́ю и҆збавлѧ́емсѧ и҆скꙋ ше́нїи є҆гѡ̀ влⷣчце всепѣ́таѧ и҆ неи҆скꙋ собра́чнаѧ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃а́ѧ прпⷣбномч҃нце и҆ и҆сповѣ́днице феѡдо́ро, ꙗ҆́кѡ всѝ по́ бз҃ѣ к̾ тебѣ̀ при бѣга́емъ, ты́ бо мо́лиши ѡ҆ на́съ хрⷭ҇та̀ бг҃а  на́шегѡ  <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. В</red>ъ нача́тцѣ нб҃са̀ все си́льнымъ сло́вомъ сѝ ᲂу҆тверже́и, гдⷭ҇и сп҃се, и҆ всетворѧ́щымъ дх҃омъ бж҃їимъ всю̀ си́лꙋ и҆́хъ, на недви́жимомъ мѧ ка́мени и҆сповѣ́данїѧ твоегѡ̀ ᲂу҆твердѝ.</p>

<p><red>Т</red>ве́рдо и҆сполнѧ́ѧ за́повѣди бж҃їи, феѡдо́сїе, всѣ́хъ наставлѧ́ше пребы́ти в̾вѣ́рѣ правосла́внѣй, и҆ твори́ти дѣ́ла до́браѧ  нелицемѣ́рнѡ.</p>

<p><red>О</red>у҆мѣ́ты вмѣни́ла є҆сѝ бл҃горо́дїе ро́да, и҆ бога́тство, и҆ че́сть, прїѧ́въ а҆́гг҃льскїи ѻ҆́бразъ, и҆ нарече́на феѡдо́рою, в̾ не́мъ же  и҆  поживѣ̀  бг҃оꙋго́днѡ.</p>

<p><red>сла́ва. Ю҆́</red>ности взыгра́нїѧ ᲂу҆мертви́ла є҆сѝ воз̾держа́нїемъ, мл҃твою и҆ бг҃омы́ слїемъ, и҆ ꙗ҆ви́сѧ и҆збра́нныи сосꙋ́дъ бла года́ти  бж҃їѧ,  феѡдо́ро  прпⷣбнаѧ.</p>

<p><red>и҆ ны́нѣ, боⷢ҇. Т</red>вои́мъ вседержа́внымъ покро́вомъ сохранѧ́емсѧ ѿ бꙋ́ри вра́ жїихъ напа́данїи, влⷣчце прест҃а́ѧ, хрⷭ҇тїѧ́ нѡмъ  вѣ́рное  прибѣ́жище.</p>

<p><red>сѣда́ленъ. гла́съ, є҃. З</red>а лише́нїе бога́т ства ги́бнꙋщагѡ полꙋчѝ црⷭ҇твїе нбⷭ҇ное, бл҃же́ннаѧ, за порꙋга́нїе вре́менное воспрїѧ̀ сла́вꙋ вѣ́чнꙋю, за смра́днꙋю темни́цꙋ наслажда́ешисѧ неи҆зрече́нною свѣ́тлостїю и҆ бл҃гоꙋха́нїемъ, и҆ мо́лиши сѧ хрⷭ҇то́ви, спасти́сѧ всѣ́мъ, вѣ́рнѡ торжествꙋ́ющымъ ст҃ꙋ́ю па́мѧть твою̀.</p>

<p><red>сла́ва, и҆ ны́нѣ, боⷢ҇. П</red>огрꙋжа́емъ тревол не́нїи стрⷭ҇те́й лю́тыхъ, прибѣга́ю к̾тебѣ̀ пречи́стаѧ, воз̾дви́гни мѧ ѿ ни́хъ в̾ско́рѣ, и҆ спаси́ мѧ ѿ всѧ́кагѡ навѣ́та лꙋка́вагѡ, и҆ поразѝ борю́щихъ мѧ си́ лою  ѿ  тебѣ̀  рожде́ннагѡ.</p>

<p><red>пѣ́снь, д҃. і҆рмо́съ. Ѻ҆́</red>ч҃а нѣ́дра не ѡ҆ста́ вль, и҆ соше́дъ на́ землю хрⷭ҇тѐ бж҃е, та́йнꙋ ᲂу҆слы́шахъ смотре́нїѧ твоегѡ̀, и҆ просла́вихъ  тѧ  чл҃колю́бче.</p>

<p><red>Ф</red>еѡдо́рꙋ пребл҃же́ннꙋю чтꙋ̀ с̾ любо́вїю и҆ бл҃гоговѣ́нїемъ, ꙗ҆́кѡ ст҃ꙋ́ю и҆ прпⷣбнꙋю, ꙗ҆́кѡ мч҃нцꙋ и҆ и҆сповѣ́дницꙋ, ꙗ҆́кѡ вели́ кꙋю ᲂу҆го́дницꙋ бж҃їю, и҆ моли́твенницꙋ ѡ҆  дш҃а́хъ  на́шихъ.</p>

<p><red>Е҆</red>ретицы̀, нетерпѧ́ще твоеѧ̀ ре́вности и҆ любвѝ к̾ бг҃ꙋ, но́щїю є҆́мше тѧ, скова́ ша ᲂу҆́зами желе́зными, и҆ ври́нꙋша в̾ под̾кле́ть  на  томле́нїе.</p>

<p><red>сла́ва. Ѿ</red>рече́сѧ прпⷣбнаѧ прїѧ́ти ѡ҆бы́ чаи, правосла́вїю проти́внїи, и҆ в̾верго́ ша ю҆̀ мꙋчи́тели въ темни́цꙋ, и҆дѣ́же досаждѣ́нїѧ и҆ бѣды̀ терпѧ́ше, поѧ̀ бг҃о ви,  прославлѧ́ѧ  тѧ  чл҃колю́бче.</p>

<p><red>и҆ ны́нѣ, боⷢ҇. Н</red>ев̾мѣсти́мыи нб҃сы̀ во́ чрево твоѐ, прⷭ҇нѡ дв҃о, в̾мѣсти́сѧ невѣ́домымъ ѻ҆́бразомъ, и҆ роди́сѧ не и҆зрече́ннѡ, спаса́ѧ ми́ръ ѿ рабо́ты вра́жїѧ.</p>

<p><red>пѣ́снь, є҃. і҆рмо́съ. Н</red>о́щь несвѣтла̀ невѣ́ рнымъ, вѣ́рнымъ же просвѣще́нїе въ пи́щи слове́съ твои́хъ, и҆ сегѡ̀ ра́ди къ тебѣ̀ ᲂу҆́треннюю, и҆ воспѣва́ю твоѐ бжⷭ҇тво̀.</p>

<p><red>Д</red>ѣ́лы показа́ла є҆сѝ, ꙗ҆́кѡ пребыва́еши в̾ цр҃кви и҆́стинней, сподо́бившись и҆ во ᲂу҆́захъ причасти́тисѧ тѣ́ла и҆ кро́ви хрⷭ҇то́вы ѿ бл҃гочести́вагѡ сщ҃еннои́нока і҆́ѡва.</p>

<p><red>Ѡ҆</red> болѣ́зни сн҃а своегѡ̀ є҆диноро́днагѡ вельмѝ скорбѧ̀, не пред̾почла̀ є҆сѝ є҆гѡ̀ хрⷭ҇тꙋ̀, ꙗ҆́коже жада́хꙋ проти́вницы, взыва́ше бо со і҆́ѡвомъ, гдⷭ҇ь дадѣ̀ гдⷭ҇ь и҆ ѡ҆тъѧ̀.</p>

<p><red>сла́ва. Р</red>аз̾рѣшѝ непло́дїе сꙋпрꙋ́жества, и҆ сохранѝ здра́вїе младе́нцемъ, свои́ми пред̾ста́тельствы пре́д̾ бг҃омъ, мо́лимти сѧ,  феѡдо́ро  великои҆мени́таѧ.</p>

<p><red>и҆ ны́нѣ, боⷢ҇. Т</red>обо́ю потреби́сѧ клѧ́тва и҆ ᲂу҆мертви́сѧ сме́рть, тобо́ю блгⷭ҇ве́нїе процвѣтѐ, и҆ жи́знь ми́рови дарова́сѧ, бцⷣе марі́е, ро́ждьшаѧ сп҃са всѣ́мъ.</p>

<p><red>пѣ́снь, ѕ҃. і҆рмо́с̾. П</red>ла́вающагѡ в̾ молвѣ̀ жите́йскихъ сꙋ́етїи, и҆ съ корабле́мъ потоплѧ́ема грѣхѝ, и҆ дш҃етлѣ́ннꙋ звѣ́ рю примѣта́ема, ꙗ҆́кѡ і҆ѡ́на хрⷭ҇тѐ вопїю́ ти, ѿ сме́ртныѧ глꙋбины̀ воз̾веди́ мѧ.</p>

<p><red>О</red>у҆вѣща́хꙋ тѧ є҆рети́честїи па́стырїе, соє҆дини́тисѧ с̾ ни́ми в̾ вѣ́рѣ, ты́ же пропрѣ́ла и҆́хъ писа́нїи сщ҃е́нными, феѡдо́ро  премꙋ́драѧ.</p>

<p><red>Ч</red>еловѣ́цы свирѣ́пїи та́кѡ ꙗ҆́ростнѡ вле ча́хꙋ тѧ с̾ ᲂу҆вѣща́нїѧ за цѣ́пь желѣ́з нꙋю, є҆ю́же бѣ̀ ѡ҆кова́на вы́ѧ твоѧ̀, ꙗ҆́кѡ глава̀ твоѧ̀ бїѧ́шесѧ ѡ҆ стꙋпе́ни до́крове.</p>

<p><red>сла́ва. Т</red>ебѣ̀ рꙋга́ющесѧ сꙋемꙋ́дреннїи, возѧ́хꙋ тѧ на дро́внѧхъ по стогна́мъ гра́дскимъ, но ты̀ и҆ здѣ̀ и҆сповѣ́даше дре́влее правосла́вїе и҆́стиннымъ крⷭ҇тнымъ  зна́менїемъ.</p>

<p><red>и҆ ны́нѣ, боⷢ҇. Н</red>елишѝ на́съ грѣ́шныхъ твоеѧ̀ по́мощи и҆ застꙋпле́нїѧ, не и҆́ма мы бо вѣ́рнїи, и҆ны́ѧ надѣ́жды и҆ при бѣ́жища по́ бз҃ѣ, ра́зве тебѣ̀ влⷣчце.</p>

<p><red>конда́к̾. гла́съ, а҃. Б</red>л҃гоче́стнѡ проходѧ̀ пꙋ́ть жи́зни, прїѧ́ла є҆сѝ и҆́ноческїи ѻ҆́бразъ, в̾ не́мъ же бг҃ꙋ ᲂу҆годѝ, и҆ лю́ди ᲂу҆твердѝ в̾ вѣ́рѣ и҆́стиннѣй, прпⷣбно мч҃нце феѡдо́ро прехва́льнаѧ, съ по страда́вшими съ тобо́ю бл҃горо́дными жена́ми, моли́сѧ гдⷭ҇ви, пода́ти на́мъ ве́лїю  ми́лость.</p>

<p><red>и҆́косъ. В</red>оз̾сїѧ̀ дне́сь свѣтоно́снаѧ па́ мѧть твоѧ̀, великои҆мени́таѧ и҆сповѣ́ днице феѡдо́ро, пострада́вшаѧ ѿ рꙋ́къ без̾зако́нныхъ, и҆ побѣди́вшаѧ полкѝ бѣсо́вскїе терпе́нїемъ мꙋ́къ, и҆згна́нїем̾ в̾ заточе́нїе и҆ кончи́ною мꙋ́ченическою ѿ́глада, тѣ́мже сла́вимъ хрⷭ҇та̀ бг҃а, твои́ми моли́твами подаю́щагѡ на́мъ ве́лїю  ми́лость.</p>

<p><red>пѣ́снь, з҃. і҆рмо́съ. И҆́</red>же в̾ пе́щь ѻ҆́гне ннꙋю в̾ве́ржени, прпⷣбнїи ѻ҆́троцы, и҆ ѻ҆́гнь на хла́дъ преложи́ша, воспѣва́ нїемъ си́це поѧ́хꙋ, бл҃гослове́нъ є҆сѝ гдⷭ҇и бж҃е  ѻ҆ц҃ъ  на́шихъ.</p>

<p><red>О</red>у҆жа́снѡ бѣ̀ зрѣ́ти, є҆гда̀ прпⷣбнꙋю феѡ до́рꙋ подъѧ́ша на ды́бꙋ, и҆ лома́хꙋсѧ соста́вы є҆ѧ̀, растѧга́хꙋсѧ жи́лы и҆ ко́ жа, ѻ҆на́же взыва́ше. бл҃гослове́нъ бг҃ъ ѻ҆ц҃ъ  на́шихъ.</p>

<p><red>С</red>осла́ша тѧ мꙋчи́тели во́ градъ бо́ровскъ, и҆дѣ́же ври́нꙋша въ под̾зе́м нꙋю темни́цꙋ, и҆ томѧ́хꙋ мра́зомъ, гла́домъ и҆ жа́ждею, ты́ же гл҃аше. бл҃го слове́нъ бг҃ъ на́шъ, и҆зво́ливыи та́кѡ.</p>

<p><red>сла́ва. Л</red>ю́тыѧ мꙋ́ки претерпѣ́вшаѧ вели́каѧ в̾ жена́хъ феѡдо́ро, и҆сцѣлѧ́е ши болѣ́зни є҆стества̀ же́нскагѡ свои́ми моли́твами, тѣ́мъ тѧ бл҃го да́рнѡ  воспѣва́емъ.</p>

<p><red>и҆ ны́нѣ, боⷢ҇. Ѿ</red> сосцꙋ̀ пита́выисѧ мт҃ре своеѧ̀, ꙗ҆́кѡ младе́нецъ, і҆с҃е хрⷭ҇тѐ, сохра нѝ ѿ болѣ́зней младе́нцевъ, и҆ спасѝ и҆́хъ  моли́твами  ро́ждьшей  тѧ̀.</p>

<p><red>пѣ́снь, и҃. і҆рмо́съ. Н</red>е ѡ҆па́льна ѻ҆гне́м̾ в̾ сѷна́и прича́щшисѧ, кꙋпина̀ бг҃а пока за̀, медленноѧзы́чнꙋ и҆ гꙋгни́вꙋ мѡѷ се́ѡви. дѣ́ти рве́нїемъ бж҃їимъ вмѣта́е мыѧ во ѻ҆́гнь пѣвцы̀ показа̀, всѧ̀ дѣ́ла гдⷭ҇нѧ гдⷭ҇а по́йте, и҆ превозноси́те є҆гѡ̀ во́ вѣки.</p>

<p><red>Ю҆́</red>дꙋже ни свѣ́тъ, ни гла́съ, ни воздꙋ́х̾ непроница́ше, во ѻ҆́ной смра́днѣй тем ни́цѣ, тлѣ́ю и҆спо́лненней, гла́домъ то ми́ма, мꙋ́ченически сконча́ласѧ є҆сѝ.</p>

<p><red>Б</red>о́ровскꙋ гра́дꙋ похвала̀ є҆сѝ и҆ покро́въ, и҆ застꙋпле́нїе, и҆сповѣ́днице феѡдо́ро, в̾не́мъ бо предала̀ є҆сѝ дш҃ꙋ свою̀ в̾ рꙋ́цѣ бж҃їи, и҆ на́ нб҃сѣхъ мо́лишисѧ ѡ҆ всѣ́м̾ ми́рѣ.</p>

<p><red>сла́ва. Ѡ҆</red> тебѣ̀ хва́литсѧ землѧ̀ рꙋ́сс каѧ, тобо́ю ᲂу҆краша́етсѧ цр҃квь бж҃їѧ, в̾не́й бо ты̀ процвѣтѐ, ꙗ҆́кѡ цвѣ́тъ бл҃гоꙋха́нныи, и҆ просїѧ̀, ꙗ҆́кѡ ка́мень многоцѣ́нныи.</p>

<p><red>и҆ ны́нѣ, боⷢ҇. В</red>оз̾грѣ́й в̾ срⷣца́хъ на́ших̾ любо́вь нелицѣме́рнꙋю ко всѣ́мъ чл҃кѡмъ, и҆ и҆стрѣбѝ не́нависть ѿ лю де́й, да сподо́бимсѧ всѝ црⷭ҇твїѧ нбⷭ҇наго твои́мъ  ходата́йствомъ,  бг҃омт҃и.</p>

<p><red>пѣ́снь, ѳ҃. і҆рмо́с̾. В</red>ы́ше є҆стества̀ мт҃рь, и҆ по є҆стествꙋ̀ дв҃ꙋ, є҆ди́нꙋ в̾ жена́хъ бл҃гослове́ннꙋю, пѣ́сньми вѣ́рнїи бцⷣꙋ велича́емъ.</p>

<p><red>В</red>ъ цр҃кви вои́нствꙋющей мч҃нчески пост рада́ла є҆сѝ, въ цр҃кви торжествꙋ́ющей ны́нѣ вод̾ворѧ́ешисѧ со а҆́гг҃льскими чи́нми, ꙗ҆́кѡ и҆сповѣ́дница достохва́л наѧ.</p>

<p><red>И҆</red>зба́ви прпⷣбномч҃нце странꙋ̀ на́шꙋ ѿ междоꙋсо́бныѧ бра́ни и҆ ѿ всѧ́кагѡ ѕла̀, развѣва́ѧ мра́къ без̾бо́жїѧ и҆ без̾ зако́нїѧ, и҆ водворѧ́ѧ ми́ръ и҆ тишинꙋ̀ моли́твами  свои́ми.</p>

<p><red>сла́ва. Ю҆́</red>же полꙋчи́ла є҆сѝ ра́дость не и҆з̾гл҃аннꙋю на́ нб҃сѣхъ, тоѧ̀ сподо́би и҆ менѣ̀ многогрѣ́шнагѡ, сїю̀ ᲂу҆бо́гꙋю пѣ́снь тебѐ воспѣ́вшагѡ, феѡдо́ро пре и҆мени́таѧ.</p>

<p><red>и҆ ны́нѣ, боⷢ҇. С</red>ѣдѧ́и на херꙋви́мѣхъ престо́лъ себѐ твоѐ чре́во содѣ́ла бцⷣе, тѣ́мже ꙗ҆ви́ласѧ є҆сѝ вы́шши херꙋви́м̾, и҆  всѣ́хъ  си́лъ  нбⷭ҇ныхъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́ѧ прпⷣбномч҃нцы и҆ и҆сповѣ́дницы феѡдо́ сїи, нарече́нныѧ во и҆́нокинѧхъ феѡ до́ры, ꙗ҆́же въ бо́ровскѣ пострада́вшїѧ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>