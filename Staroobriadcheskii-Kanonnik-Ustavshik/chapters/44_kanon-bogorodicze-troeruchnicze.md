Т=ропа́рь , бцⷣѣ троерꙋ́чицы . гла́съ , д҃ .=

~Дне́сь свѣ́тлѡ красꙋ́етсѧ црⷭ҇твꙋющїи гра́дъ москва̀ , и҆мѣ́ющи в̾ себѣ̀ всеми́ло стивѣйшꙋю , всеѧ̀ тва́ри честнѣ́йшꙋю застꙋ́пницꙋ на́шꙋ , дв҃ꙋ бцⷣꙋ , ꙗ҆вле́нїе честна́гѡ ѻ҆́браза є҆ѧ̀ , и҆́мже под̾со́лне чныѧ концы̀ землѝ ᲂу҆дивлѧ́еши , и҆ ми́ръ ми́рови да́рꙋеши . во ѻ҆́бразъ бо ст҃ы́ѧ трⷪ҇цы ꙗ҆влѧ́еши трїѐ рꙋ́цѣ , двѣма̀ ᲂу҆́бѡ сн҃а своегѡ̀ , хрⷭ҇та̀ бг҃а на́шегѡ но́сиши , тре́тїею ѿ напа́стей и҆ бѣ́дъ вѣ́рнѡ къ тебѣ̀ прибѣга́ющихъ и҆зба влѧ́еши , и҆ ѿ потоплѣ́нїѧ и҆зима́еши , и҆ всѣ́мъ поле́знаѧ да́рꙋеши . и҆ прпⷣбно мꙋ миха́илꙋ малео́нскꙋю го́рꙋ показа̀ , и҆ всѣ́хъ всегда̀ ми́лꙋеши . честно́ю ри́зою свое́ю покрыва́еши жи́тельство сїѐ , и҆ всѧ̀ гра́ды и҆ страны̀ на́шѧ , да зове́мъ ти , ра́дꙋисѧ ѡ҆бра́дованнаѧ =[два́жды]. сла́ва , и҆ ны́нѣ , то́йже .=

К=ано́нъ прест҃ѣ́й бцⷣѣ , ꙗ҆вле́нїю и҆ко́ны є҆ѧ̀ троерꙋ́чицы . гла́съ , д҃ . пѣ́снь , а҃ . і҆рмоⷭ҇ . Ѿ=ве́рзꙋ ᲂу҆ста̀ моѧ̀ , и҆ напо́лнѧт сѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тлѡ торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Оу҆млрⷭ҇дисѧ ѡ҆ мнѣ̀ грѣ́шнемъ , погиба́ю щемъ , прест҃а́ѧ бцⷣе , и҆ вмѣ́сто печа́ли , да́рꙋй ми ра́дость , ра́дꙋисѧ воспѣва́ти , всест҃а́ѧ влⷣчце .

~Оу҆тишѝ дꙋшѝ моеѧ̀ свирѣ́пство , по не́же мно́гїѧ ско́рби и҆ печа́ли нападо́ ша , и҆ ѿ си́хъ влⷣчце , спаси́ мѧ грѣ́ш нагѡ , да непоги́бнꙋ ѕлѣ̀ стра́ждꙋщи .

=сла́ва . Т=ы̀ моѧ̀ крѣ́пость и҆ ᲂу҆тверже́ нїе , и҆ ѿ враго́въ защище́нїе . сегѡ̀ ра́ди небою́сѧ вра́жїѧ преще́нїѧ , но прⷭ҇нѡ пою́ тѧ и҆ сла́влю , всесла́внаѧ .

=и҆ нн҃ѣ . Н=апа́сти и҆ бѣ́ды и҆ ско́рби мно́ гїѧ прїидо́ша на́мъ и҆ ѻ҆тѧготи́ша , и҆зба́ви бг҃ороди́тельнице влⷣчце , и҆ ѿ си́хъ ѡ҆бдержа́щихъ мѧ ѕо́лъ , и҆ весе́лїѧ и҆спо́лни .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ к̾ тебѣ̀ при бѣга́емъ , ꙗ҆́кѡ к̾ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ въ бжⷭ҇твеннѣй ти сла́вѣ , вѣнце́мъ сла́вы сподо́би .

~Ты̀ є҆сѝ те́плаѧ пред̾ста́тельнице , и҆ милосе́рдаѧ застꙋ́пнице , и҆зба́ви мѧ всепѣ́таѧ , ѿ наше́дшихъ на мѧ напа́ стей , ты́ бо є҆сѝ влⷣчце , па́дшихъ и҆зба вле́нїе .

~И҆зба́ви мѧ пречⷭ҇таѧ , ѿ си́хъ напа́стей и҆ бѣ́дъ , и҆ преще́нїѧ дїѧ́вольскагѡ и҆ ᲂу҆ны́нїѧ . и҆ всѧ̀ стрⷭ҇ти ѿженѝ ѿ менѐ пречⷭ҇таѧ , да прⷭ҇нѡ сла́влю тѧ .

=сла́ва . С=е къ тебѣ̀ , пречⷭ҇таѧ притѣка́ю , не пре́зри моеѧ̀ болѣ́зни и҆ воздыха́ нїѧ , но при́зри мѧ , въ ско́рби сꙋ́щагѡ . и҆ сїю̀ мою̀ печа́ль на ра́дость преложѝ бг҃оневѣ́стнаѧ .

=и҆ ны́нѣ . В=и́ждь влⷣчце , бѣдꙋ̀ мою̀ и҆ ско́рбь , ꙗ҆́кѡ лꙋка́выи вра́гъ поглоти́ти мѧ хо́щетъ , пречⷭ҇таѧ бцⷣе . проженѝ того̀ ѕлохи́трое кова́рство , да и҆зба́ влюсѧ и҆ сла́влю тѧ .

=сѣда́лен̾ . гла́съ , в҃ . М=л҃твеница тѣ́плаѧ кꙋ́пнѡ и҆ стѣна̀ неѡ҆бори́маѧ . млⷭ҇ти и҆сто́чниче , ми́рови прибѣ́жище , прилѣ́ жнѡ ти вопїе́мъ , бцⷣе влⷣчце . пред̾варѝ ѿ бѣ́дъ и҆зба́вити на́съ , є҆ди́на в̾ско́рѣ застꙋпа́ющи .

=пѣ́снь , д҃ . і҆рмо́съ . С=ѣдѧ́и во сла́вѣ , на прⷭ҇то́лѣ бжⷭ҇твенѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твеныи , ѿ пречⷭ҇тыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

~Ты̀ є҆сѝ пречⷭ҇таѧ влⷣчце , надѣ́жда и҆ ᲂу҆тверже́нїе моѐ , и҆ ѿ лю́тыхъ ми бѣ́дъ свобожде́нїе , и҆ въ печа́ли ᲂу҆тѣше́нїе , дш҃ѝ мое́й просвѣще́нїе , и҆ во ᲂу҆пова́нїи мое́мъ непобѣди́маѧ =[два́жды].=

=сла́ва . Т=ы̀ во всѣ́хъ печа́лѣхъ бꙋ́ди ми сла́дкое ᲂу҆тѣше́нїе , и҆ в̾ бѣда́хъ ско́раѧ помо́щнице , и҆ в̾ мл҃твахъ пред̾ста́тель ница , ты́ бо є҆сѝ мт҃и бж҃їѧ , стѧжа́в шаѧ ѿ всѧ́кихъ бѣ́дъ и҆збавле́нїе .

=и҆ нн҃ѣ . П=реклони́сѧ къ мольба́мъ раба̀ своегѡ̀ влⷣчце , и҆ незакоснѝ и҆зба́вити мѧ ѿ си́хъ всѣ́хъ скорбе́й , и҆́же ѡ҆дер жа́тъ мѧ , ви́димыхъ и҆ неви́димыхъ враго́въ ѿженѝ ѿ менѐ , да не ѕлѣ̀ поги́бнꙋ ѻ҆каѧ́нныи .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твенѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ ро дила̀ є҆сѝ без̾лѣ́тнагѡ сн҃а , всѣ́мъ вос пѣва́ющымъ тѧ̀ ми́ръ подава́юща .

~Ѡ҆рꙋ́жїѧ сꙋпоста́та , и҆ ѿ напра́снагѡ ѡ҆скорбле́нїѧ и҆зба́ви мѧ ѡ҆сꙋжде́ннаго , ꙗ҆́кѡ ты̀ є҆сѝ всенепоро́чнаѧ мт҃и , и҆́же бꙋ́детъ сꙋди́ти комꙋ́ждо подѣ́ломъ .

~Ты̀ є҆сѝ въ напа́стѣхъ и҆ въ ско́рбѣхъ млⷭ҇тивнѡ защища́еши , и҆́же под̾ кро́въ тво́й прибѣга́емъ , прїимѝ всест҃а́ѧ , сїѐ моле́нїе ѿ ᲂу҆ны́нїѧ срⷣца моегѡ̀ , да ѕлѣ̀ во ѿча́ѧнїи непоги́бнꙋ .

=сла́ва . М=лⷭ҇тивнымъ и҆ кро́ткимъ ѻ҆́ком̾ бг҃ороди́тельнице , воз̾зрѝ на мѧ̀ недо сто́йнагѡ . млрⷭ҇дїемъ свои́мъ при́зри мѧ , и҆ ѡ҆бстоѧ́нїѧ , и҆ бѣды̀ , и҆ напа́сти свободѝ призыва́ющыѧ всест҃а́ѧ .

=и҆ ны́нѣ . П=ервозда́нныи а҆да́мъ и҆ є҆́вва тобо́ю , пречи́стаѧ и҆зба́вльшесѧ ѿ ѕлы́хъ , съ ни́ми же и҆ а҆́зъ припа́даю ти и҆ молю̀ . млⷭ҇тїю свое́ю ѿрешѝ моѧ̀ болѣ́ зненыѧ сле́зы , и҆ да́ждь ми поле́зное ᲂу҆тѣше́нїе .

=пѣ́снь , ѕ҃ . і҆рмо́съ . Б=жⷭ҇твеное сѐ и҆ все чⷭ҇тно́е соверша́юще пра́зднество , бг҃омꙋ́ дрїи бж҃їѧ мт҃ре , прїиди́те рꙋка́ми во спле́щемъ , ѿ неѧ̀ ро́ждьшагосѧ вѣ́рою сла́вѧще .

~Внꙋшѝ печа́льныи во́пль раба̀ твоегѡ̀ , тре́бꙋющагѡ по́мощи твоеѧ̀ бг҃омт҃и . ты̀ є҆сѝ ᲂу҆пова́нїе моѐ , потщи́сѧ печа́ль мою̀ на ра́дость преложи́ти .

~И҆зба́ви мѧ ѿ льстѝ вра́жїѧ , ѿ ꙗ҆зы́ка льсти́ва , и҆ ѿ чл҃ка непра́веднагѡ и҆зба́ ви мѧ без̾ па́кости , всѧ́ бо мо́жеши , ꙗ҆́кѡ мт҃и зижди́телѧ сꙋ́щи .

=сла́ва . В=ѣ́мъ тѧ̀ бг҃обл҃года́тнаѧ , мно готрꙋ́дныхъ цѣле́бницꙋ , и҆ а҆́зъ немощ ны́мъ дх҃омъ и҆ ᲂу҆сты̀ зовꙋ̀ , ѿ напа́сти сеѧ̀ и҆ печа́ли свободѝ , и҆ спаси́ мѧ влⷣчце прибѣга́ющагѡ .

=и҆ ны́нѣ . И҆=зба́ви мѧ ѿ лѣ́сти сеѧ̀ и҆ бѣды̀ , бг҃оневѣ́сто . тѧ́ бо ᲂу҆стро́и бг҃ъ , хода́таицꙋ на спасе́нїе и҆ застꙋпле́нїе на́ше , сегѡ̀ ра́ди и҆ мнѣ̀ недосто́йномꙋ , и҆схода́тайствꙋй ѿ всеѧ̀ печа́ли свобож де́нїе .

=конда́къ . гла́съ , и҃ . В=збра́нной воево́дѣ побѣди́телнаѧ , ꙗ҆́кѡ и҆зба́вльшесѧ ѿ ѕлы́хъ , бл҃года́рственаѧ восписꙋ́емъ ти рабѝ твоѝ бцⷣе . но ꙗ҆́кѡ и҆мꙋ́щи дер жа́вꙋ непобѣди́мꙋю , ѿ всѧ́кихъ на́съ бѣ́дъ свободѝ , да зове́мъ ти , ра́дꙋисѧ невѣ́сто неневѣ́стнаѧ .

=и҆́косъ . А҆́=гг҃лъ пред̾ста́тель , съ нб҃сѐ по́сланъ бы́сть рещѝ бцⷣе , ра́дꙋисѧ . и҆ со беспло́тнымъ гла́сомъ воплоща́ема тѧ зрѧ̀ гдⷭ҇и , ᲂу҆жаса́шесѧ и҆ стоѧ́ше , зовы́и къ не́й такова́ѧ . ра́дꙋисѧ є҆ѧ́же ра́ди ра́дость восїѧ́етъ , ра́дꙋисѧ є҆ѧ́же ра́ди клѧ́тва и҆сче́знетъ . ра́дꙋисѧ па́дшагѡ а҆да́ма воста́нїе , ра́дꙋисѧ сле́зъ є҆́ввинъ и҆збавле́нїе , ра́дꙋисѧ высото̀ неꙋдо́бь восходи́маѧ чл҃ческими по́мыслы , ра́дꙋ исѧ глꙋбино̀ неꙋдо́бь зри́маѧ и҆ а҆́гг҃ль скима ѻ҆чи́ма . ра́дꙋисѧ ꙗ҆́кѡ є҆сѝ царе́во сѣда́лище , ра́дꙋисѧ ꙗ҆́кѡ но́сиши носѧ́ щагѡ всѧ́ческаѧ . ра́дꙋисѧ ѕвѣздо̀ ꙗ҆в лѧ́ющаѧ сл҃нце , ра́дꙋисѧ ᲂу҆тро́бо бжⷭ҇тве нагѡ воплоще́нїѧ . ра́дꙋисѧ є҆ѧ́же ра́ди ѡ҆бновлѧ́етсѧ тва́рь , ра́дꙋисѧ є҆ѧ́же ра́ ди поклонѧ́емсѧ творцꙋ̀ =[покло́н̾],= ра́дꙋ исѧ невѣ́сто неневѣ́стнаѧ .

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Ты̀ є҆сѝ пречи́стаѧ дв҃о , покрови́тель ница моѧ̀ , и҆ непреста́нное ᲂу҆пова́нїе дꙋшѝ мое́й . ѽ влⷣчце прїими́ мѧ ѡ҆дер жи́ма лю́тою бѣдо́ю , и҆ ᲂу҆тѣ́ши мою̀ печа́ль =[два́жды].=

=сла́ва . Т=ы̀ є҆сѝ крѣ́пость моѧ̀ , пречⷭ҇таѧ влⷣчце , и҆ наше́дшихъ мѧ си́хъ неча́е мыхъ скорбѣ́й ᲂу҆тѣше́нїе . сегѡ̀ ра́ди а҆́зъ , недосто́йныи ра́бъ тво́й , всенадѣ́ жно вопїю́ ти , поми́лꙋй мѧ па́дшаго .

=и҆ ны́нѣ . И҆=сцѣлѝ дꙋшѝ моеѧ̀ ꙗ҆́звы влⷣчце , и҆ застꙋпи́ мѧ , раба̀ твоегѡ̀ , и҆ и҆зба́ви мѧ ѿ всѧ́кагѡ ѡ҆баѧ́нїѧ непра́ веднагѡ , и҆ ѿ сопроти́внагѡ навѣ́та и҆ развраще́нїѧ и҆зми́ мѧ , всеблгⷭ҇ве́ннаѧ .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бо ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

~Сокрꙋшѝ совѣ́ты непра́ведныѧ , ꙗ҆́же на мѧ̀ и҆зощре́ны сꙋ́ть . а҆́зъ бо и҆ны́ѧ по́мощи не и҆́мамъ , ра́зве тебѐ чⷭ҇таѧ , къ тебѐ прибѣга́ю , не попꙋсти́ ми , всѧ́ бо тебѐ возмо́жна сꙋ́ть .

~Дꙋ́шꙋ мою̀ сохранѝ , кро́вомъ крилꙋ̀ твое́ю , пребл҃гослове́ннаѧ бцⷣе , ѿ разли́ч ныхъ належа́щихъ бѣ́дъ и҆ скорбѣ́й и҆зба́ви мѧ , да непора́дꙋетсѧ вра́гъ мо́й ѡ҆ мое́й не́мощи , но да сла́витсѧ бж҃їѧ мт҃рь во́ вѣки .

=сла́ва . А҆́=зъ ᲂу҆́бѡ по́мощи чл҃ческїѧ и҆ска́ти неприбѣго́хъ , но къ тебѣ̀ прене поро́чнаѧ . ты̀ є҆сѝ всенаде́жнаѧ храни́ тельнице хрⷭ҇тїѧ́нѡмъ .

=и҆ ны́нѣ . Т=ы̀ є҆сѝ бцⷣе , просвѣще́нїе и҆ и҆збавле́нїе , ты̀ є҆сѝ побо́рнице моѧ̀ прера́дованнаѧ . ты̀ є҆сѝ наде́жда нерꙋ ши́маѧ , стѣно̀ и҆ сла́во хвали́маѧ , пре непоро́чнаѧ дв҃о . тебѐ всеꙋсе́рдно покло нѧ́юсѧ =[покло́н̾],= и҆ вопїю̀ , спаси́ мѧ ѿ печа́ли сеѧ̀ и҆ напа́сти .

=пѣ́снь , ѳ҃ . і҆рмо́съ . В=сѧ́къ зе́менъ , да взыгра́етсѧ дх҃омъ просвѣща́емъ . да ликовствꙋ́етъ же , беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре . и҆ да пое́тъ , ра́дꙋйсѧ пребла же́ннаѧ , бцⷣе чи́стаѧ прⷭ҇нѡ дв҃о .

~И҆́зше ꙗ҆́кѡ скꙋде́ль крѣ́пость моѧ̀ , и҆ ко а҆́дꙋ приложи́хсѧ дш҃епа́гꙋбныхъ ѕо́лъ , пред̾варѝ мѧ , мт҃и бж҃їѧ , застꙋ пле́нїемъ свои́мъ , и҆схи́ти мѧ ѿ ѡ҆дер жа́щихъ скорбе́й , рꙋко́ю млⷭ҇ти твоеѧ̀ .

~Сѣ́ти лꙋка́выхъ и҆ ѕлочести́выхъ сокрꙋ шѝ , чи́стаѧ бг҃ороди́тельнице , и҆схи́ти мѧ неврежде́на , тво́й бо є҆́смь ра́бъ . ѽ ра́дꙋисѧ ѡ҆бра́дованнаѧ .

=сла́ва . В=сенепоро́чнаѧ ѻ҆трокови́це , всѣ́мъ вѣ́рнымъ хрⷭ҇тїѧ́нѡмъ по́мощь , бꙋ́ди и҆ мнѣ̀ неѡ҆скꙋ́днаѧ помо́щница , к̾ сн҃ꙋ своемꙋ̀ и҆ бг҃ꙋ сла́вимомꙋ в̾ трⷪ҇це , и҆ свободи́ мѧ ѿ сеѧ̀ наше́дшїѧ ско́рби .

=и҆ ны́нѣ . Т=ы̀ є҆сѝ крѣ́пость моѧ̀ , пре чи́стаѧ , и҆ прибѣ́жище , и҆ стѣна̀ неѡ҆бо ри́маѧ , ты̀ є҆сѝ к̾ бг҃ꙋ моли́твеница , всѧ́кихъ мѧ напа́стей и҆ бѣ́дъ свободѝ , є҆ди́на бл҃гослове́ннаѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́гѡ и҆ сла́внагѡ ꙗ҆вле́нїѧ чюдотво́рныѧ и҆ко́ны є҆ѧ̀ троерꙋ́чицы , и҆ всѣ́хъ ра́ди ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

