<document xmlns="http://www.ponomar.net/culiturgical">
<p>Т<red>ропа́рь, покровꙋ̀ бцⷣы. гла́съ, д҃.</red></p>

<p><red>Д</red>не́сь бл҃говѣ́рнїи лю́дїє свѣ́тлѡ пра́з днꙋемъ, ѡ҆сѣнѧ́еми бг҃омт҃и твои́мъ прише́ствїемъ. и҆ к̾ твоемꙋ̀ взира́юще пречⷭ҇томꙋ ѻ҆́бразꙋ, ᲂу҆ми́льнѡ гл҃емъ, по кры́й на́съ чⷭ҇тны́мъ си покро́вомъ. и҆ и҆зба́ви на́съ ѿ всѧ́кагѡ ѕла̀, молѧ́щи сн҃а своегѡ̀ хрⷭ҇та̀ бг҃а на́шегѡ, спасти́сѧ дш҃а́мъ на́шимъ <red>[два́жды].</red></p>

<p><red>сла́ва, и҆ ны́нѣ, то́йже.</red></p>

<p>К<red>ано́нъ, покровꙋ̀ прест҃ы́ѧ бцⷣы. гла́съ, д҃. пѣ́снь, а҃. і҆рмо́съ. Ѿ</red>ве́рзꙋ ᲂу҆ста̀ моѧ̀, и҆ напо́лнѧтсѧ дх҃а, и҆ сло́во ѿры́гнꙋ цр҃цѣ мт҃ри, и҆ ꙗ҆влю́сѧ свѣ́тлѡ торже ствꙋ́ѧ, и҆ воспою̀ ра́дꙋѧсѧ тоѧ̀ чюдеса̀.</p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>С</red>ъ чи́нми ст҃ы́хъ а҆́гг҃лъ, и҆ съ собо́ры прⷪ҇ро́къ и҆ а҆пⷭ҇лъ, во сла́вѣ вели́цѣ, ꙗ҆́кѡ мт҃и бж҃їѧ дне́сь въ цр҃ковь вше́дши, за хрⷭ҇тїѧ́ны мо́лишисѧ. ѿ напа́сти и҆ печа́ли и҆збавлѧ́еши всѧ̀, покрыва́ющи свое́ю млⷭ҇тїю.</p>

<p><red>С</red>ки́нїю тѧ мѡѷсе́й и҆ же́злъ а҆арѡ́новъ и҆менова̀, ты́ бо живо́тнагѡ дре́ва хрⷭ҇та̀ процвѣтѐ. к̾ немꙋ́же дерзнове́нїе и҆мꙋ́ щи, за ны̀ чтꙋ́щыѧ тѧ цр҃це помоли́сѧ, и҆зба́вити на́съ ѿ всѧ́кагѡ ѕла̀, да твоегѡ̀ покро́ва пра́здникъ сла́вимъ.</p>

<p><red>сла́ва. Н</red>е ꙗ҆́кѡ пред̾ кїѡ́томъ дре́вле собра́въ дв҃дъ ли́ки и҆гра́етъ, но па́че нн҃ѣ съ чи́нми ст҃ы́хъ пред̾ тобо́ю текꙋ́щи въ цр҃ковь, тебѣ̀ кла́нѧѧсѧ гл҃етъ, молѝ за чтꙋ́щыѧ тѧ лю́ди, да тво́й сла́вѧще покро́въ, чⷭ҇тнѡ пра́зднꙋютъ.</p>

<p><red>и҆ нн҃ѣ. П</red>ою́тъ тѧ бцⷣе а҆́гг҃льстїи чи́ни, и҆ сла́вѧтъ патрїа́рси со ст҃ли, пред̾ ли це́мъ ти текꙋ́ще въ цр҃ковь. с̾ ни́ми же тѧ тогда̀ ст҃ы́и а҆ндре́й ви́дѣ, за ны̀ грѣ́шныхъ къ бг҃ꙋ молѧ́щꙋсѧ, поми́ло вати лю́ди сла́вѧщыѧ твоегѡ̀ покро́ва пра́здникъ.</p>

<p><red>катава́сїѧ: С</red>пасѝ ѿ бѣ́дъ рабы̀ своѧ̀, бцⷣе дв҃о, ꙗ҆́кѡ всѝ по́ бз҃ѣ к̾ тебѣ̀ при бѣга́емъ, ꙗ҆́кѡ к̾ нерꙋши́мѣй стѣнѣ̀ и҆ застꙋпле́нїю <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Т</red>воѧ̀ пѣвцы̀ бцⷣе, жи вы́и нетлѣ́нїѧ и҆сто́чниче, ли́къ себѣ̀ совокꙋ́пльши дх҃о́венъ ᲂу҆твердѝ, и҆ в̾ бжⷭ҇твеннѣй ти сла́вѣ, вѣнце́мъ сла́вы сподо́би.</p>

<p><red>К</red>ла́съ прозѧ́бши бжⷭ҇твеныи, ꙗ҆́ко ни́ва неѡ҆ра́ннаѧ ꙗ҆́вѣ. ра́дꙋисѧ ѡ҆дш҃евле́ннаѧ трапе́зо, и҆́же хлѣ́бъ живо́тныи вмѣ́щ шаѧ. ра́дꙋисѧ живо́тныи воды̀ и҆сто́ч ниче неи҆стощи́мыи влⷣчце.</p>

<p><red>Т</red>воѝ рабѝ влⷣчце, въ цр҃кви ти вѣ́рою пред̾стоѧ́ще, твоеѧ̀ ѡ҆жида́емъ млⷭ҇ти. посѣтѝ на́шегѡ смире́нїѧ, и҆ твои́мъ ст҃ы́мъ покро́вомъ, защитѝ лю́ди ѿ всѧ́кагѡ ѕла̀.</p>

<p><red>М</red>ногоимени́таѧ дв҃о, прⷪ҇рки проѡ҆бра жена̀ чⷭ҇тнѡ, и҆́же тебѣ̀ нн҃ѣ со а҆́гг҃лы слꙋ́жатъ. с̾ ни́ми же ѡ҆ на́съ к̾ бг҃ꙋ мо ли́сѧ, да твоегѡ̀ покро́ва ст҃ы́и дн҃ь, ра́дꙋющесѧ всѝ свѣ́тлѡ пра́зднꙋемъ.</p>

<p><red>сла́ва. Г</red>едеѡ́нъ тѧ рꙋно̀ проѡ҆бразѝ, на тѧ́ бо ꙗ҆́кѡ роса̀ хрⷭ҇то́съ бг҃ъ сни́де. к̾ немꙋ́же бцⷣе моли́сѧ, побѣ́дꙋ да́ти лю́дѧмъ на́шимъ на врагѝ, да ꙗ҆́кѡ мадїа́мы низ̾ложи́въ, просла́витъ ст҃ы́и тво́й пра́здникъ.</p>

<p><red>и҆ нн҃ѣ. П</red>а́че со́лнечныхъ лꙋ́чъ, твои́мъ блиста́ющымъ а҆мфо́ромъ, ѡ҆сщ҃а́еши цр҃ковь и҆ лю́ди, и҆ тмꙋ̀ грѣхо́въ на́шихъ ѿго́ниши, посѣще́нїемъ сѝ бцⷣе, к̾ сн҃ꙋ своемꙋ̀ и҆ бг҃ꙋ за ны̀ молѧ́щисѧ.</p>

<p><red>сѣда́ленъ. гла́съ, є҃. Т</red>е́плаѧ застꙋ́пни це, и҆ нера́тнаѧ наде́жде, тве́рдаѧ и҆ не посты́днаѧ стѣно̀, и҆ покро́ве и҆ приста́ нище прибѣга́ющымъ ти прⷭ҇нѡ дв҃о чⷭ҇таѧ, сн҃а своегѡ̀ и҆  бг҃а молѝ со а҆́гг҃лы, мі́ръ пода́ти мі́рови и҆ спасе́нїе и҆ ве́лїю млⷭ҇ть.</p>

<p><red>пѣ́снь, д҃. і҆рмо́съ. С</red>ѣдѧ́и во сла́вѣ, на прⷭ҇то́лѣ бжⷭ҇твеннѣ, на ѻ҆́блацѣ ле́гцѣ, прїи́де і҆с҃ъ пребжⷭ҇твенныи, ѿ пречⷭ҇тыѧ дв҃ы, спасе́ же вопїю́щыѧ, сла́ва хрⷭ҇тѐ си́лѣ твое́й.</p>

<p><red>Г</red>ла́сы пѣ́снеными вѣ́рнїи тебѣ̀ вопїе́м̾ всепѣ́таѧ. ра́дꙋисѧ тꙋ́чнаѧ горо̀ ᲂу҆сыре́ ннаѧ дх҃омъ. ра́дꙋисѧ свѣти́льниче и҆ рꙋ́чко носѧ́щи ма́ннꙋ ᲂу҆слажда́ющꙋ всѣ́хъ бл҃гочести́выхъ чю́вствїѧ.</p>

<p><red>П</red>а́че а҆арѡ́нѧ кїо́та всю́ тѧ бг҃ъ ѡ҆ст҃и́лъ є҆́сть дх҃омъ бцⷣе ст҃ы́мъ, и҆ а҆́гг҃лѡмъ слꙋжи́ти тебѣ̀ повелѣ̀. с̾ ни́ми же за́ градъ и҆ лю́ди моли́сѧ, тво́й сла́вѧщихъ честны́и пра́здникъ.</p>

<p><red>П</red>рїидѝ ны́нѣ въ сла́вѣ въ свою́ си бцⷣе цр҃ковь, съ собо́ры всѣ́хъ ст҃ы́хъ. ꙗ҆́коже и҆ногда́ тѧ ст҃ы́и а҆ндре́й ви́дѣ, на воз дꙋ́сѣ свѣ́тлѣ, за хрⷭ҇тїѧ́ны молѧ́щꙋсѧ. и҆ пода́ждь на́мъ твою̀ млⷭ҇ть.</p>

<p><red>сла́ва. О</red>у҆крѣпѝ влⷣчце сла́вѧщихъ тѧ люде́й на́шихъ на проти́вныѧ врагѝ, ꙗ҆́кѡ дв҃да на голїа́фа. да тѝ веселѧ́щи сѧ вопїе́мъ, ра́дꙋисѧ покро́ве ст҃ы́и, и҆ застꙋ́пнице гра́дꙋ на́шемꙋ.</p>

<p><red>и҆ ны́нѣ. Т</red>ебѣ̀ припа́даемъ гжⷭ҇е, и҆ вѣ́ рою покланѧ́ющесѧ <red>[покло́н̾],</red> бл҃года́ рнѡ вопїе́мъ ти, ра́дꙋисѧ бг҃обл҃года́т наѧ дв҃о, покро́ве и҆ ѡ҆гражде́нїе на́ше, и҆ помо́щнице въ бѣдѣ̀ сꙋ́щымъ. спасѝ на́съ, к̾ тебѣ̀ прибѣга́ющихъ, на тѧ́ бо надѣ́емсѧ.</p>

<p><red>пѣ́снь, є҃. і҆рмо́съ. О</red>у҆диви́шасѧ всѧ́че скаѧ, ѡ҆ бжⷭ҇твеннѣй сла́вѣ твое́й, ты́ бо браконеи҆скꙋси́маѧ дв҃це, прїѧ́тъ во ᲂу҆тро́бѣ надовсѣ́ми сꙋ́щагѡ бг҃а, и҆ родила̀ є҆сѝ без̾лѣ́тнагѡ сн҃а, всѣ́мъ воспѣва́ющымъ тѧ̀ мі́ръ подава́юща.</p>

<p><red>Ѻ҆́</red>дръ тѧ дре́вле солѡ́монъ написа̀, и҆ ло́жницꙋ нбⷭ҇нагѡ цр҃ѧ, ѡ҆бстꙋпа́емꙋ серафи́мы, є҆́же ѡ҆ тебѣ̀ рече́сѧ бцⷣе. тѣ́мъ тѧ ны́нѣ мо́лимъ, мт҃и бж҃їѧ всест҃а́ѧ, покры́й на́съ ѿ всѣ́хъ бѣ́дъ.</p>

<p><red>Т</red>ебѣ̀ а҆́гг҃лѡмъ старѣ́йшины, и҆ чⷭ҇тні́и прⷪ҇рцы со а҆пⷭ҇лы, ꙗ҆́кѡ мт҃ри бж҃їи чⷭ҇тнѡ слꙋ́жатъ, ви́дѧще тѧ за́ миръ мл҃твꙋ творѧ́щꙋ. твоѧ́ же проше́нїѧ послꙋ́ шавъ гдⷭ҇ь, спаса́етъ гра́дъ и҆ лю́ди на тѧ̀ надѣ́ющихсѧ.</p>

<p><red>сла́ва. В</red>ели́кїи тѧ̀ во проро́цѣхъ і҆са́їѧ проречѐ гл҃ѧ, бг҃а роди́ти бра́кꙋ неи҆скꙋ́ снѡ. ты́ бо чⷭ҇таѧ мр҃і́е ст҃ѣ́йши всѣ́хъ бы́сть, бг҃а бо во ᲂу҆тро́бѣ и҆ на рꙋкꙋ̀ понесѐ. є҆мꙋ́же за ны̀ моли́сѧ, твои́мъ ѡ҆сѣнѧ́ющи покро́вомъ, и҆́же вѣ́рою тѧ̀ сла́вѧщихъ.</p>

<p><red>и҆ ны́нѣ. Д</red>х҃о́вными парѧ́ще крилы̀ ст҃ы́хъ собо́ри, та́йнѡ прїидо́ша тебѣ̀ послꙋжи́ти бцⷣе, ви́дѧще тѧ на ле́гцѣ ѻ҆́блацѣ сла́вы к̾ сп҃сꙋ хрⷭ҇тꙋ̀ молѧ́щꙋсѧ, пода́ти побѣ́дꙋ лю́дѧмъ на́шимъ, погꙋ би́ти вою́ющихъ на́съ.</p>

<p><red>пѣ́снь, ѕ҃. і҆рмо́съ. Б</red>жⷭ҇твеное сѐ и҆ все чⷭ҇тно́е соверша́юще пра́зднество, бг҃омꙋ́ дрїи бж҃їѧ мт҃ре, прїиди́те рꙋка́ми во спле́щемъ, ѿ неѧ̀ ро́ждьшагосѧ вѣ́рою сла́вѧще.</p>

<p><red>І҆</red>єре́и бг҃омꙋ́дрїи въ цр҃кви ти съ людмѝ бл҃гочести́выми пред̾стоѧ́ще, твоеѧ̀ ча́ютъ бцⷣе млⷭ҇ти. премѣнѝ на ра́дость на́шꙋ печа́ль, ра́дость бо родила̀ є҆сѝ всѣ́мъ чл҃кѡмъ грѣхѝ ѿпꙋсти́вшаго.</p>

<p><red>Т</red>ебѣ̀ всѧ̀ землѧ̀ да́ры прино́ситъ, ꙗ҆́кѡ цр҃цѣ бж҃їи мт҃ри, цр҃їє и҆ кн҃зи кла́нѧ ютсѧ, и҆ лю́дїє всѝ веселѧ́тсѧ, покры ва́еми ѿ всѧ́кагѡ ѕла̀ твои́ми бцⷣе мл҃твами.</p>

<p><red>сла́ва. Г</red>о́рꙋ тѧ вели́кꙋ данїи́лъ прописа̀, ѿ тебе́ бо без̾ сѣ́мене роди́сѧ хрⷭ҇то́съ, и҆ сокрꙋшѝ всю̀ бѣсо́вскꙋю ле́сть, и҆ всю̀ своеѧ̀ вѣ́ры и҆спо́лни зе́млю. к̾ немꙋ́же за ны̀ бцⷣе моли́сѧ, сла́вѧщихъ твоегѡ̀ покро́ва пра́здникъ.</p>

<p><red>и҆ ны́нѣ. А҆́</red>гг҃льскїи гла́съ взыва́емъ ти пречⷭ҇таѧ, ра́дꙋисѧ прⷭ҇то́ле бж҃їи, на не́мже і҆єзекі́иль ви́дѣ гдⷭ҇а, в̾ подо́бїи чл҃ка носи́ма херꙋви́мы. с̾ ними́ же за ны̀ бцⷣе моли́сѧ, да спасе́тъ дш҃ѧ на́шѧ.</p>

<p><red>конда́къ. гла́съ, г҃. Д</red>в҃аѧ дне́сь пред̾сто и́тъ в̾цр҃кви, и҆ с̾ли́ки ст҃ы́хъ, неви́димо за ны̀ мо́литсѧ бг҃ꙋ. а҆́гг҃ли со ст҃ли по клонѧ́ютсѧ, а҆пⷭ҇ли же с̾ пррⷪ҇ки ликовст вꙋ́ютъ. на́съ бо ра́ди бцⷣа мо́литъ хрⷭ҇та̀ превѣ́чнагѡ бг҃а.</p>

<p><red>и҆́косъ. Т</red>оѧ̀ пресла́вныхъ чюде́съ прїиди́ те лю́дїє наслади́мсѧ. се́ю бо а҆да́мъ ѿ тлѝ и҆зба́висѧ. та́ бо и҆ ковче́гъ не нѡ́емъ но бг҃омъ сотворе́нъ бы́сть. дре́ вле ᲂу҆́бѡ мѡѷсе́й въ кꙋпинѣ̀ ѻ҆гнѧ̀ бг҃а ви́дѣти невозмо́же, ны́нѣ же ѿ тоѧ̀ ро́ждьшагосѧ всѧ̀ землѧ̀ зна́етъ сн҃а бж҃їѧ. к̾ немꙋ́же за ны̀ мо́литсѧ, сегѡ̀ ра́ди прославлѧ́емъ ю҆̀, ꙗ҆́кѡ бж҃їю мт҃рь, на́съ бо ра́ди бцⷣа мо́литъ превѣ́чнаго бг҃а.</p>

<p><red>пѣ́снь, з҃. і҆рмо́съ. Н</red>епослꙋжи́ша тва́ри бг҃омꙋ́дрїи па́че зижди́телѧ, но ѻ҆́гнен ное преще́нїе, мꙋ́жески попра́вше ра́до вахꙋсѧ пою́ще, препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ.</p>

<p><red>Н</red>еи҆спи́саннаѧ мно́гими прⷪ҇рки. несвѣ́ дома же бы́сть дв҃о нбⷭ҇ными слꙋжа́ щыми бг҃ꙋ а҆́гг҃лы. ны́нѣ же всѝ свѣ́мы бцⷣꙋ, и҆ твоеѧ̀ тре́бꙋемъ по́мощи и҆ застꙋпле́нїѧ, бл҃гослове́наѧ.</p>

<p><red>Г</red>ора̀ ᲂу҆сыре́наѧ дх҃омъ, ю҆́же а҆вва́кꙋмъ ви́дѣ, точа́щꙋ вѣ́рнымъ цѣле́бнꙋю сла́дость. бцⷣе дв҃о и҆сцѣли́ ны, сн҃ꙋ ти вопїю́щихъ, блгⷭ҇ве́нъ бг҃ъ ѻ҆ц҃ъ на́шихъ.</p>

<p><red>сла́ва. П</red>реклони́выи нб҃са̀, в̾ тѧ̀ дв҃о всели́сѧ, и҆ ны́нѣ на мл҃твꙋ ти зри́тъ бцⷣе чⷭ҇таѧ, твоѐ цр҃цѣ и҆сполнѧ́ѧ проше́ нїе, є҆мꙋ́же за ны̀ ᲂу҆се́рднѡ помоли́сѧ, на тѧ́ бо надѣ́емсѧ бл҃гослове́наѧ.</p>

<p><red>и҆ ны́нѣ. Т</red>во́рче сп҃се на́шъ хрⷭ҇тѐ бж҃е, прїимѝ мл҃твꙋ твоеѧ̀ мт҃ре, ю҆́же ти за ны̀ грѣ́шныѧ прино́ситъ. да тѝ ра́дꙋю щесѧ пое́мъ, препѣ́тыи ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>пѣ́снь, и҃. і҆рмо́съ. Ѻ҆́</red>троки бл҃гочести́ выѧ в̾ пещѝ, ржⷭ҇тво̀ бг҃оро́диче спасло̀ є҆́сть. тогда̀ ᲂу҆́бо ѡ҆бразꙋ́емо, ны́нѣ же дѣ́йствꙋемо, вселе́ннꙋю всю̀ воз̾дви́же пѣ́ти, гдⷭ҇а воспѣва́йте дѣ́ла, и҆ превоз носи́те є҆гѡ̀ во́ вѣки.</p>

<p><red>С</red>ъ чи́нми а҆́гг҃лъ влⷣчце, съ честны́ми и҆ сла́вными прⷪ҇рки, с̾ верхо́вными а҆пⷭ҇лы, и҆ съ сщ҃енномч҃нки и҆ с̾ ст҃ли, за ны̀ грѣ́ш ныѧ бг҃ꙋ помоли́сѧ, твоегѡ̀ покро́ва пра́здникъ в̾ рꙋ́сстѣй землѝ просла́вль шихъ.</p>

<p><red>Г</red>орды́ню и҆ шата́нїѧ низ̾ложѝ, и҆ совѣ́ ты непра́ведныхъ кнѧ́зь разорѝ, зачи на́ющихъ ра́ти погꙋбѝ, ѽ бж҃їѧ мт҃и цр҃цѣ всечестна́ѧ. и҆ бл҃гочести́вымъ лю́ дѧмъ на́шимъ ро́гъ возвы́си, да тво́й пра́здникъ сла́вимъ пречⷭ҇таѧ бцⷣе дв҃о, зовꙋ́ще, гдⷭ҇а воспѣва́йте дѣ́ла и҆ прево зноси́те є҆гѡ̀ во́ вѣки.</p>

<p><red>сла́ва. О</red>у҆сты̀ приносѧ́ще ти пѣ́нїе, и҆ дш҃е́ю вѣ́рнѡ покланѧ́емсѧ <red>[покло́н̾],</red> и҆́бо внꙋ́трь срⷣца̀ на́шѧ горѧ́тъ. мт҃и бж҃їѧ пречⷭ҇таѧ поми́лꙋй на́съ молѧ́щих тисѧ, и҆ гдⷭ҇а воспѣва́ющихъ и҆ превоз носѧ́щихъ є҆гѡ̀ во́ вѣки.</p>

<p><red>и҆ ны́нѣ. М</red>но́гими ѡ҆тѧгчи́хсѧ грѣхѝ, недоꙋмѣ́ю подостоѧ́нїю написа́ти твое гѡ̀ покро́ва бцⷣе похвалы̀. но ꙗ҆́кѡ мт҃и бж҃їѧ, ᲂу҆красѝ сво́й пра́здникъ чюдесы̀, да всѝ ра́дꙋющесѧ пое́мъ гдⷭ҇а, и҆ прево зно́симъ є҆гѡ̀ во́ вѣки.</p>

<p><red>пѣ́снь, ѳ҃. і҆рмо́съ. В</red>сѧ́къ зе́менъ, да взыгра́етсѧ дх҃омъ просвѣща́емъ. да ликовствꙋ́етъ же, беспло́тныхъ ᲂу҆мо́въ є҆стество̀, почита́ѧ ст҃о́е торжество̀ бж҃їѧ мт҃ре. и҆ да пое́тъ, ра́дꙋисѧ пре бл҃же́ннаѧ, бцⷣе чⷭ҇таѧ прⷭ҇нѡ дв҃о.</p>

<p><red>В</red>ысо́кїи цр҃ю, со ѻ҆ц҃е́мъ сѣдѧ́и, и҆ ѿ серафи́мъ пое́мыи, при́зри на мл҃твꙋ мт҃рню, ю҆́же ти за ны̀ грѣ́шныѧ прино́ ситъ, и҆ ѡ҆чи́сти грѣхѝ на́шѧ. спасѝ гра́дъ, и҆ лю́ди ᲂу҆мно́жи. да́ждь лю́демъ здра́вїе тѣлесѝ, и҆ на пога́ныѧ побѣ́ды, мл҃твами ро́ждьшїѧ тѧ.</p>

<p><red>А҆́</red>гг҃льскїи гла́съ вопїе́мъ ти дв҃це бг҃ои҆з бра́ннаѧ. ра́дꙋисѧ ꙗ҆́же а҆да́ма въ ра́й вве́дшаѧ, ра́дꙋисѧ бѣ́сы прогонѧ́щи свои́мъ и҆́менемъ, ра́дꙋисѧ наде́жде хрⷭ҇тїѧ́нѡмъ. ра́дꙋисѧ ѡ҆сщ҃е́нїе дш҃а́мъ. ра́дꙋисѧ стра́жь гра́дꙋ на́шемꙋ.</p>

<p><red>сла́ва. П</red>омѧнѝ на́съ въ свои́хъ мл҃твахъ гжⷭ҇е дв҃о бцⷣе, да непоги́бнем̾ за ᲂу҆мно же́нїе грѣ́хъ на́шихъ, покры́й на́съ ѿ всѧ́кагѡ ѕла̀, и҆ лю́тыхъ напа́стей, на тѧ́ бо ᲂу҆пова́емъ. и҆ твоегѡ̀ покро́ва пра́здникъ чтꙋ́ще, тѧ̀ велича́емъ.</p>

<p><red>и҆ ны́нѣ. Д</red>а́ръ ѿ́ бг҃а прїѧ́ла є҆сѝ ꙗ҆́кѡ мт҃и бж҃їѧ, всѣ́хъ хрⷭ҇тїѧ́нъ недꙋ́ги и҆сцѣ лѧ́ти, и҆ ѿ бѣ́дъ и҆збавлѧ́ти, и҆ грѣхѝ ѿпꙋща́ти, и҆ ѿ плѣне́нїѧ спаса́ти, и҆ всѧ́кїѧ нꙋ́жды. но и҆ на́съ непре́зри гжⷭ҇е, вѣ́си бо и҆́хже тре́бꙋемъ, здра́вїѧ тѣле се́мъ, и҆ дш҃а́мъ спасе́нїѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ ти мт҃ре, честна́гѡ и҆ сла́внагѡ є҆ѧ̀ покро́ва, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>