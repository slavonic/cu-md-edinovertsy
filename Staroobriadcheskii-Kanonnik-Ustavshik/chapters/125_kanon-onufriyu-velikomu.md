Т=ропа́рь , ѻ҆нꙋ́фрїю вели́комꙋ .=

~Жела́нїем̾ дх҃о́вным̾ пꙋсты́ню дости́глъ є҆сѝ , бг҃омꙋ́дре ѻ҆нꙋ́фрїе . и҆ ꙗ҆́кѡ беспло́ тенъ в̾ то́й многолѣ́тнѣ подви́гсѧ трꙋ́ днѣ , с̾ревнꙋ́ѧ проро́кома и҆лїѝ и҆ крⷭ҇тлю . и҆ ѿ рꙋкꙋ̀ а҆́гг҃льскꙋю та́инъ бжⷭ҇твеныхъ насла́ждьсѧ . и҆ ны́нѣ во́ свѣтѣ ст҃ы́ѧ трⷪ҇цы веселѧ́сѧ , молѝ прпⷣбне спасти́сѧ на́м̾ , твою̀ па́мѧть почита́ющым̾ =[двⷤа].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , д҃ . пѣ́снь , а҃ . і҆рмоⷭ҇ . Ѡ҆=рꙋ́ жїе фараѡ́не , и҆ всю̀ си́лꙋ є҆гѡ̀ вве́рже в̾ мо́ре , крѣ́пкїи во бранѣ́хъ . воспое́мъ є҆мꙋ̀ пѣ́снь но́вꙋ , ꙗ҆́кѡ просла́висѧ .

=запѣ́въ : П=рпⷣбне ѻ҆́ч҃е ѻ҆нꙋ́фрїе вели́кїи , молѝ бг҃а ѡ҆ на́съ =[покло́н̾].=

~Заре́ю трисїѧ́нною сїѧ́ѧ , живота̀ мра́ч наго мѧ̀ и҆схитѝ , смертоно́сныхъ согрѣ ше́нїи , твои́ми ѻ҆́ч҃е моли́твами ѻ҆нꙋ́ф рїе . ꙗ҆́кѡ да пою̀ па́мѧть твою̀ .

~Мі́ра ѿве́ргсѧ , прилѣпи́сѧ хрⷭ҇то́ви . пло́ть покори́лъ є҆сѝ по́мыслꙋ . и҆ прїѧ́ телище ꙗ҆ви́сѧ ст҃а́го дх҃а , ѻ҆́ч҃е бг҃омꙋ́дре ѻ҆нꙋ́фрїе .

=сла́ва . С=толпо́мъ бжⷭ҇твенагѡ свѣ́та на ставлѧ́емь , є҆гѵ́пта ѡ҆ста́вилъ є҆сѝ стра стна́гѡ . и҆ к̾ высотѣ̀ дости́глъ є҆сѝ без̾ стра́стїѧ , и҆ бг҃ови бесѣ́дова .

=и҆ ны́нѣ , боⷢ҇ . Р=одила̀ є҆сѝ и҆́же пре́жде те бѐ ро́ждьшагосѧ и҆з̾ ѻ҆ц҃а , пребы́сть же нетлѣ́нна , и҆ по ржⷭ҇твѣ̀ дв҃аѧ . тѣ́мже бцⷣꙋ тѧ̀ вои́стинꙋ и҆сповѣ́даемъ препѣ́ таѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е ѻ҆нꙋ́фрїе вели́кїи , ꙗ҆́кѡ всѝ по́ бз҃ѣ к̾тебѣ̀ прибѣга́ем̾ , ты́ бо мо́ли ши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆твержа́ѧ и҆ гро́мъ и҆ зи́ждаи дх҃ъ , ᲂу҆твердѝ менѐ гдⷭ҇и , да тѧ̀ пою̀ цѣломꙋ́дренно и҆ творю̀ во́лю твою̀ , ꙗ҆́кѡ нѣ́сть ст҃а ꙗ҆́коже ты̀ бж҃е на́шъ .

~А҆́гг҃льскомꙋ послѣ́дꙋѧ зрѣ́нїю , пꙋсты́ню дости́глъ є҆сѝ . и҆ воз̾держа́нїемъ плоть скі́ѧ сла́сти ᲂу҆вѧди́въ , а҆́гг҃льски поживѐ в̾ то́й бл҃же́нне .

~Насажде́но дре́во , при и҆схо́дищихъ ꙗ҆ви́ сѧ воз̾держа́нїѧ во́дъ , во бл҃го ѻ҆́ч҃е вре́ мѧ , бл҃гопло́дїе добродѣ́телей , ꙗ҆́кѡ вои́ стинꙋ по́далъ є҆сѝ ѻ҆нꙋ́фрїе дѣѧ́нїемъ .

=сла́ва . В=сесвѣ́тлаѧ ѕвѣзда̀ , вселе́ннѣй ѿ пꙋсты́ни восїѧ́лъ є҆сѝ , и҆ ᲂу҆ѧсни́лъ є҆сѝ вѣ́рныхъ , зарѧ́ми по́двигъ бл҃гочести́ выхъ собо́ры , ѻ҆́ч҃е на́шъ ѻ҆нꙋ́фрїе прпⷣбне .

=и҆ ны́нѣ , боⷢ҇ . П=ра́ѻ҆ц҃ъ разори́ла є҆сѝ печа́ль , ра́дость на́мъ ро́ждьши , живо да́вца и҆ и҆зба́вителѧ , прест҃а́ѧ бцⷣе . є҆го́ же прилѣ́жно молѝ , спастѝ ста́до своѐ .

=сѣда́ленъ . гла́съ , д҃ . О=у҆дали́лсѧ є҆сѝ прпⷣбне , и҆ в̾ пꙋсты́нѧхъ ꙗ҆́вѣ водвори́ сѧ , гдⷭ҇а и҆зба́вльшаго тѧ̀ ѿ лю́тъ прⷭ҇нѡ ча́ѧ . тѣ́мже бл҃гоꙋгоди́въ влⷣцѣ всебла же́нне , прїѧ́л̾ є҆сѝ нестарѣ́ющеесѧ нбⷭ҇ное црⷭ҇тво . в̾ не́мже ны́нѣ водворѧ́ѧсѧ , помина́й чтꙋ́щїѧ тѧ̀ .

=сла́ва , и҆ ны́нѣ , боⷢ҇ . Н=аста́ви на́съ на пꙋ́ть покаѧ́нїѧ , ᲂу҆клонѧ́ющїѧсѧ прⷭ҇нѡ къ ѕлы́мъ без̾пꙋ́тїю , и҆ пребл҃га́го про гнѣ́вающїѧ гдⷭ҇а . не и҆скꙋсобра́чнаѧ бл҃го слове́наѧ мр҃і́е , прибѣ́жище ѿча́ѧнным̾ чл҃кѡмъ , бж҃їе селе́нїе .

=пѣ́снь , д҃ . і҆рмоⷭ҇ . О=у҆слы́шахъ бж҃е слꙋ́хъ тво́й , и҆ ᲂу҆боѧ́хсѧ . разꙋмѣ́хъ дѣ́ла твоѧ̀ , и҆ диви́хсѧ гдⷭ҇и , ꙗ҆́кѡ твоеѧ̀ хва лы̀ и҆спо́лнисѧ землѧ̀ .

~Совле́къ тлѣ́ннꙋю грѣха̀ ри́зꙋ ѻ҆́ч҃е , пра́ вды ѻ҆нꙋ́фрїе во ѻ҆де́ждꙋ ѡ҆блече́сѧ . и҆ в̾нꙋ́трь черто́га в̾сели́лсѧ є҆сѝ .

~Моли́твами непреста́нными , свѣ́тъ бжⷭ҇твенагѡ ра́зꙋма со́бралъ є҆сѝ в̾ срⷣцы свое́мъ ѻ҆́ч҃е на́шъ . неразꙋ́мїѧ же ѿбѣ жѐ мра́чныѧ льстѝ ѻ҆нꙋ́фрїе .

=сла́ва . Т=ѣ́сныи ше́ствовавъ пꙋ́ть , и҆ приско́рбныи на землѝ бг҃омꙋ́дре . къ широ́комꙋ дости́глъ є҆сѝ , и҆ ра́дости и҆спо́лнь , нбⷭ҇ныхъ наслажде́нїи прпⷣбне .

=и҆ ны́нѣ , боⷢ҇ . С=пасе́нїе тѧ̀ , на всѧ́ко вре́ мѧ и҆ мѣ́сто призыва́ю . непре́зри менѐ всенепоро́чнаѧ , ꙗ҆́же бг҃а ро́ждьшаѧ и҆з ба́вителѧ в̾кꙋ́пѣ и҆ сп҃са моегѡ̀ .

=пѣ́снь , є҃ . і҆рмо́съ . В=оз̾сїѧ́й ми гдⷭ҇и свѣ́тъ повелѣ́нїи твои́хъ , ꙗ҆́кѡ к̾ тебѣ̀ хрⷭ҇тѐ дх҃ъ мо́й ᲂу҆́треннюѧ пое́тъ . ты́ бо є҆сѝ бг҃ъ мо́й , и҆ к̾ тебѣ̀ прибѣго́хъ цр҃ю мі́рныи .

~А҆́гг҃лѡмъ є҆диножи́телѧ пафнꙋ́тїи , ѡ҆брѣ́тъ в̾ пꙋсты́ни тѧ , вели́кагѡ рав ноа́гг҃льнагѡ свѣти́льника , бл҃гоче́стнѡ житїѧ̀ твоегѡ̀ , всѣ́м̾ ꙗ҆вѝ и҆справле́нїѧ мꙋ́дре .

~Восїѧ̀ тебѣ̀ гдⷭ҇ь , є҆го́же ѿ дш҃и вожде лѣ́лъ є҆сѝ , без̾стра́стїѧ свѣ́тъ невече́р нїи ѻ҆нꙋ́фрїе . и҆ мі́ра в̾ повѣстѣ́хъ не поро́чнагѡ житїѧ̀ твоегѡ̀ , всего̀ про свѣти́лъ є҆́сть мꙋ́дре .

=сла́ва . Ꙗ҆́=кѡ бл҃гоповѣ́дꙋѧ ѻ҆нꙋ́фрїе бл҃же́нне , є҆́же прилѣплѧ́тисѧ бз҃ѣ на́ шемъ , на тогѡ̀ ᲂу҆пова́нїе ѿ дш҃и воз̾ ложи́лъ є҆сѝ . и҆ тогѡ̀ хвалꙋ̀ и҆мѣ́лъ є҆сѝ во ᲂу҆стѣ́хъ при́снѡ .

=и҆ ны́нѣ , боⷢ҇ . В=осїѧ́й мѝ влⷣчце зарю̀ млⷭ҇ти твоеѧ̀ , и҆́же во тмѣ̀ прегрѣше́нїи мои́хъ сꙋ́щꙋ дв҃це . и҆ к̾ свѣ́тꙋ наста́ви покаѧ́нїѧ молю́сѧ , и҆ спасе́нїѧ жи́зни .

=пѣ́снь , ѕ҃ . і҆рмо́съ . Б=ꙋ́рѧ мѧ помышле́ нїи пости́гша , во глꙋбинꙋ̀ сведѐ без̾ чи́сленныхъ ми грѣ́хъ . но ты̀ ᲂу҆пра́ви телю бл҃гі́и , пред̾вари́въ воз̾ведѝ , ꙗ҆́кѡ проро́ка и҆ спаси́ мѧ .

~Мра́зомъ померза́емѣ пло́ти твое́й , теплото́ю дх҃а прохлажда́шесѧ тво́й дх҃ъ . зно́емъ же ѡ҆палѧ́емь мꙋ́дре , роса̀ ѡ҆стꙋжа́ше нбⷭ҇ною тѧ̀ бл҃года́тїю .

~И҆дꙋ́щꙋ ти к̾ пꙋсты́ни , бжⷭ҇твенѡ пред̾ варѧ́ше сла́вне свѣтозаре́нїе , та́мѡ хотѧ́щагѡ свѣ́та прїѧ́ти тѧ̀ ны́нѣ про писа́ющи , и҆ сла́вꙋ прⷭ҇нѡ пребыва́ющꙋю .

=сла́ва . В=ъ вертьпѣ̀ роди́выисѧ , и҆ на рꙋ кꙋ̀ ста́рца ꙗ҆́кѡ младе́нецъ прїѧ́ти сподо́бльсѧ , младе́нствꙋюща дѣ́лы бла ги́ми , ста́рца въ вертьпѣ́ тѧ ᲂу҆чинѧ́етъ къ лꙋ́чшимъ .

=и҆ ны́нѣ , боⷢ҇ . Б=е́зднꙋ млⷭ҇ти ро́ждьшаѧ , страсте́й мои́хъ бе́зднꙋ , пꙋчи́ною щед ро́тъ твои́хъ пото́пльши , тꙋ́чꙋ ѿ дш҃и пода́ждь ми сле́зъ , бг҃ороди́тельнице всенепоро́чнаѧ .

=конда́къ . гла́съ , г҃ . С=їѧ́нїемъ дх҃а прест҃а́ гѡ , мꙋ́дре ѻ҆нꙋ́фрїе просвѣ́щьсѧ , ѡ҆ста́ вилъ є҆сѝ ꙗ҆́же в̾ житїѝ молвы̀ . пꙋсты́ ню же дости́гъ прпⷣбне ѻ҆́ч҃е , воз̾весе ли́лъ є҆сѝ и҆́же надовсѣ́ми бг҃а и҆ зиж ди́телѧ . сегѡ̀ ра́ди прославлѧ́етъ тѧ хрⷭ҇то́съ бл҃же́нне , вели́кїи дарода́тель .

=и҆́косъ . К=то̀ и҆з̾рече́тъ твоѧ̀ по́двиги всебл҃же́нне ; и҆лѝ кто̀ ѿ земленоро́д ныхъ , досто́йнѡ похва́литъ твоѐ жи тїѐ ѻ҆нꙋ́фрїе ѻ҆́ч҃е . ꙗ҆́коже беспло́тенъ по́жилъ є҆сѝ , бы́лїи пита́емь . пи́щꙋ же и҆мѣ́лъ є҆сѝ хрⷭ҇та̀ бг҃а . на́ньже свою̀ наде́ждꙋ положи́лъ є҆сѝ , на́гъ ходѧ̀ въ пꙋсты́нѧхъ , стꙋ́день и҆ мра́зъ ꙗ҆́кѡ беспло́тенъ терпѧ̀ . сегѡ̀ ра́ди то́й тѧ̀ свѣти́льника показа̀ бл҃же́нне , вели́кїи дарода́тель .

=пѣ́снь , з҃ . і҆рмо́съ . Г=лаго́лавыи на горѣ̀ с̾мѡѷсе́омъ , и҆ ѻ҆́бразъ дв҃ства ꙗ҆́вль в̾ кꙋпинѣ̀ , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

~И҆́же на горѣ̀ и҆лїю̀ препитѣ́выи пти́ щомъ , то́й ти а҆́гг҃лѡмъ пи́щꙋ посы ла́етъ , тѧ̀ велича́ѧ прпⷣбне , и҆́же тогѡ̀ воз̾вели́чившаго .

~Ꙗ҆́коже фи́никъ , при и҆схо́дищихъ про зѧ́бъ водны́хъ воз̾держа́нїѧ , пи́щꙋ и҆мѧ́ше фи́ники , пита́всѧ неснѣде́ нїемъ болѣ́зней твои́хъ .

=сла́ва . В=идѣ́нїи раз̾ширѧ́ѧсѧ ѻ҆́ч҃е , болѣ́ зньми пита́шесѧ терпѣ́нїѧ . и҆ ны́нѣ вы́шнюю ᲂу҆лꙋчи́л̾ є҆сѝ тра́пезꙋ ѻ҆нꙋ́фрїе .

=и҆ ны́нѣ , боⷢ҇ . И҆́=же во́ чрево дв҃ыѧ всели́ выисѧ , и҆ сїѐ нб҃съ ши́рши показа́выи , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=пѣ́снь , и҃ . і҆рмо́съ . З=емлѧ̀ и҆ всѧ̀ ꙗ҆́же на не́й , мо́ре и҆ всѝ и҆сто́чницы , нб҃са̀ нб҃съ , свѣ́тъ , тма̀ , мра́зъ и҆ зно́й , сн҃ове чл҃честїи , і҆єре́и бл҃гослови́те гдⷭ҇а , и҆ превозноси́те є҆гѡ̀ во́ вѣки .

~Зе́млю до́льнꙋю преминꙋ́въ , нбⷭ҇нꙋю стѧ жа̀ жи́знь . и҆ со беспло́тными ли́ки с̾мѣси́сѧ носѧ̀ пло́ть , ѻ҆нꙋ́фрїе бл҃же́н не . и҆ зе́млю кро́ткихъ наслѣ́дова , ю҆́же тебѣ̀ пода́стъ хрⷭ҇то́съ во́ вѣки .

~Сле́зныѧ ка́пли , гаси́ло стѧжа́лъ є҆сѝ вои́стинꙋ , страстны́мъ раз̾горѣ́нїемъ . и҆ любо́вїю ѻ҆гнѧ̀ бжⷭ҇твенагѡ , росѣ̀ сово кꙋпи́сѧ без̾стра́стїѧ хрⷭ҇тꙋ̀ бг҃ꙋ на́шемꙋ . тѣ́мже тѧ̀ чте́мъ ѻ҆нꙋ́фрїе бг҃омꙋ́дре .

=сла́ва . А҆́=гг҃льскомꙋ житїю̀ поревнова́ вша , непреста́нными мл҃твами , рꙋко́ю а҆́гг҃ла , свои́мъ та́йнамъ прича́стника ѻ҆́ч҃е , хрⷭ҇то́съ тѧ показа̀ . и҆́же вели́кагѡ совѣ́та вои́стинꙋ а҆́гг҃лъ . є҆го́же превоз но́симъ во́ вѣки .

=и҆ ны́нѣ , боⷢ҇ . З=емлѐ ст҃а́ѧ , и҆з̾неѧ́же хрⷭ҇то́съ прозѧбѐ кла́съ жи́зни , и҆ и҆ста́е вшее гла́домъ назда̀ , чл҃ческое є҆стество̀ дре́внїѧ ѕло́бы , бг҃омт҃и всенепоро́чнаѧ . тѣ́мже тѧ̀ пое́мъ во́ вѣки .

=пѣ́снь , ѳ҃ . і҆рмо́съ . Ꙗ҆́=кѡ сотворѝ мнѣ̀ вели́чїе си́льныи , и҆ ст҃о и҆́мѧ є҆гѡ̀ . и҆ млⷭ҇ть є҆гѡ̀ в̾ ро́дъ и҆ ро́дъ на боѧ́щихсѧ є҆гѡ̀ .

~Взира́нїи непреста́нными , и҆́же къ бг҃ꙋ ѻ҆́ч҃е бг҃омꙋ́дре , ѡ҆божа́емь прича́стїемъ є҆гѡ̀ , бы́лъ є҆сѝ бг҃ъ . и҆ со а҆́гг҃лы слꙋжа̀ , сегѡ̀ сла́виши прⷭ҇нѡ .

~Оу҆мертви́въ пло́ть , побѣди́лъ є҆сѝ вра га̀ . преста́висѧ къ невече́рнѣй зарѝ . нбⷭ҇ныхъ бл҃гъ , ты̀ наслѣ́дникъ бы́въ , ѻ҆́ч҃е ѻ҆нꙋ́фрїе .

=сла́ва . И҆́=же любо́вїю творѧ́щихъ ст҃ы́и тво́й пра́здникъ , ѿ всѧ́кагѡ треволне́ нїѧ страсте́й , мольба́ми сѝ и҆збавлѧ́й при́снѡ . ꙗ҆́кѡ дерзнове́нїе ѡ҆брѣ́тъ , ᲂу҆ сп҃са ѻ҆нꙋ́фрїе .

=и҆ ны́нѣ , боⷢ҇ . Н=аде́ждꙋ тѧ̀ и҆ стѣ́нꙋ стѧ жа́вше пречи́стаѧ , ᲂу҆пова́емъ ᲂу҆лꙋчи́ти бл҃ги́хъ моли́твами тѝ чи́стаѧ , и҆́хъ же ѡ҆бѣща̀ хрⷭ҇то́съ , воплоти́выисѧ и҆з̾ тебѐ на́съ ра́ди .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнагѡ ѻ҆ц҃а на́шегѡ ѻ҆нꙋ́фрїѧ вели́кагѡ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

