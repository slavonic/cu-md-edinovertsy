<document xmlns="http://www.ponomar.net/culiturgical">
<p>Н<red>а ма́лой па́вечернице въ вели́кꙋю сꙋб бо́тꙋ.</red> К<red>ано́нъ, на пла́чъ прест҃ы́ѧ бцⷣы. гла́съ, ѕ҃. пѣ́снь, а҃. і҆рмо́съ. В</red>олно́ю мор ско́ю скры́вшаго дре́вле, гони́телѧ мꙋчи́ телѧ, под̾ земле́ю скры́ша, спасе́ныхъ дѣ́ти. но мы̀ ꙗ҆́кѡ ѻ҆трокови́ца гдⷭ҇ви пое́м̾, сла́вно бо просла́висѧ <red>[два́жды].</red></p>

<p><red>запѣ́въ: С</red>ла́ва тебѣ̀ бж҃е на́шъ, сла́ва тебѣ̀ <red>[покло́н̾].</red></p>

<p><red>Х</red>отѧ̀ своѐ созда́нїе сп҃се мо́й ѡ҆жи ви́ти, на крⷭ҇тѣ̀ повѣ́шенъ бы́сть, и҆ гвоздьмѝ ᲂу҆ѧзви́сѧ, твоѧ́ же непоро́ч наѧ мт҃и пред̾стоѧ́щи, распала́шесѧ срⷣцемъ влⷣко, зрѧ́щи твои́хъ крове́й то́ки.</p>

<p><red>П</red>реклони́в̾ сѝ бжⷭ҇твенꙋю вы́ю сп҃се мо́й, соесте́ствено жи́зненъ на́древѣ ᲂу҆снꙋ́лъ є҆сѝ. всѧ́же тва́рь коле́блетсѧ, и҆ зы́блю тсѧ нбⷭ҇ныхъ а҆́гг҃лъ чи́нове, зрѧ́ще тѧ пло́тїю стра́жꙋща.</p>

<p><red>сла́ва. Х</red>отѧ́щи мт҃и пристꙋпѝ в̾та́йнѣ, къ таѧ́щемꙋтисѧ ᲂу҆ченикꙋ̀ і҆ѡ́сифꙋ, и҆ та́йнѡ пла́чꙋщи молѧ́шесѧ, пречⷭ҇тое и҆спроси́ти тѣ́ло твоѐ, ᲂу҆ пила́та без̾за ко́ннагѡ сꙋдїѝ.</p>

<p><red>и҆ ны́нѣ. П</red>ристꙋпѝ к̾ пила́тꙋ надѣ́ющи сѧ не ᲂу҆сꙋмни́сѧ, и҆ и҆спросѝ пречⷭ҇тое тѣ́ло хрⷭ҇та̀ бг҃а, и҆ с̾не́мъ ѿ́ древа во́ гробѣ твое́мъ скры́й є҆̀, да нека́кѡ па́ ки прободꙋ́тъ ре́бра неми́лостивїи.</p>

<p><red>катава́сїѧ: В</red>олно́ю морско́ю скры́вшаго дре́вле, гони́телѧ мꙋчи́телѧ, под̾ зем ле́ю скры́ша, спасе́ныхъ дѣ́ти. но мы̀ ꙗ҆́кѡ ѻ҆трокови́ца гдⷭ҇ви пое́мъ, сла́вно бо просла́висѧ.</p>

<p><red>пѣ́снь, г҃. і҆рмо́съ. Т</red>ебѣ̀ на вода́хъ по вѣ́сившагѡ всю̀ зе́млю не ѡ҆держи́мѡ, тва́рь ви́дѣвши на ло́бнѣмъ ви́сѧща, ᲂу҆́жасомъ ѡ҆держи́ма бѣ, нѣ́сть ст҃а ра́звѣ тебѐ гдⷭ҇и взыва́юща <red>[два́жды].</red></p>

<p><red>Н</red>икто́же смѣ́етъ и҆спроси́ти пречⷭ҇тое тѣ́ло ᲂу҆чи́телево, ви́симое на́ древѣ, без̾дꙋ́шно ме́ртво и҆ ᲂу҆ѧ́звено же, и҆ поноше́ньми стрѣлѧ́емо, па́че же ре́бра и҆скопова́ема.</p>

<p><red>Ѿ</red>ве́ржесѧ пе́рвыи ᲂу҆чени́къ пе́тръ, и҆ ѡ҆ста́виша ᲂу҆чи́телѧ всѝ, ᲂу҆мили́сѧ бл҃гоѡбра́зне, и҆спроси́въ снесѝ тѣ́ло влⷣки моегѡ̀, и҆ є҆ди́на да ѡ҆пла́чꙋ ꙗ҆́кѡ любе́знѣйшее ми ча́до, люби́мое мт҃ри.</p>

<p><red>сла́ва. П</red>ла́чꙋщꙋ твою̀ мт҃рь ꙗ҆́кѡ ви́де і҆ѡ́сифъ, ѽ хрⷭ҇тѐ мо́й, и҆ слы́ша гл҃ы болѣ́знены, ᲂу҆мили́сѧ, и҆ пла́чь сподви́ же. и҆ ско́рѡ потща́сѧ, и҆спроси́ти тѣ́ло твоѐ пречⷭ҇тое.</p>

<p><red>и҆ ны́нѣ. Т</red>воемꙋ̀ и҆зволе́нїю призрѣ́въ, да́рꙋетъ твоѐ бжⷭ҇твеное тѣ́ло пила́т̾, и҆ сне́мъ ѿ́ древа с̾ никоди́момъ, в̾ зе́млю і҆ѡ́сифъ восклонѝ, и҆ землѧ̀ потрѧсе́сѧ, и҆ мертвецы̀ и҆з̾ а҆́да ѿдава́ше ско́ростїю.</p>

<p><red>катава́сїѧ: Т</red>ебѣ̀ на вода́хъ повѣ́сивша гѡ всю̀ зе́млю не ѡ҆держи́мѡ, тва́рь ви́ дѣвши на ло́бнѣмъ ви́сѧща, ᲂу҆́жасомъ ѡ҆держи́ма бѣ, нѣ́сть ст҃а ра́звѣ тебѐ гдⷭ҇и взыва́юща.</p>

<p><red>пѣ́снь, д҃. і҆рмо́съ. Е҆́</red>же на крⷭ҇тѣ̀ твоѐ бжⷭ҇твенное смире́нїе, прови́дѧ а҆вва́ кꙋмъ, ᲂу҆жа́сно вопїѧ́ше, ты̀ си́льныхъ с̾сѣчѐ держа́вꙋ бл҃гі́и, прїѡбщи́всѧ сꙋ́щымъ во а҆́дѣ, ꙗ҆́кѡ всеси́ленъ <red>[двⷤа].</red></p>

<p><red>Ѡ҆</red>бъе́мши тебѐ всенепоро́чнаѧ, лобыза́ ше закла́нїѧ пречⷭ҇тыхъ ᲂу҆́дъ твои́хъ, с̾ тобо́ю ᲂу҆мрꙋ̀ гл҃ющи, лїѧ́нїе бо твои́хъ всепречⷭ҇тыхъ крове́й нетерплю̀ ча́до зрѣ́ти.</p>

<p><red>П</red>рїе́мши тѧ ро́ждьшаѧ и҆ на колѣ́нꙋ тѧ хрⷭ҇тѐ свое́ю возложи́вши, пла́чꙋщи ѡ҆блобыза́ше ти рꙋ́цѣ, и҆ и҆з̾ре́бръ ѡ҆тира́ющи ка́плющꙋю бжⷭ҇твенꙋю кро́вь твою̀ влⷣко.</p>

<p><red>сла́ва. Б</red>ез̾гла́снаѧ ᲂу҆ста̀ цѣлꙋ́ющи, ро́ж дьшаѧ тѧ хрⷭ҇тѐ, и҆ къ себѣ̀ приложи́ вши, пла́чꙋщи ѡ҆блобыза́ше, твоѐ є҆́же на землѝ глаго́льно живо́тно, пожи́в ша чл҃ка ꙗ҆́кѡ бг҃а.</p>

<p><red>и҆ ны́нѣ. Д</red>а́ры принесо́ша ти влⷣко пе́р стїи царѝ, ꙗ҆́кѡ бг҃ꙋ поклонѧ́ющесѧ. ны́нѣ же погребе́нїю пома́занїѧ ча́до, ꙗ҆́кѡ сме́ртнꙋ никоди́мъ несе́тъ, гл҃ѧ, ка́кѡ тѧ погребꙋ̀ бж҃е мо́й.</p>

<p><red>катава́сїѧ: Е҆́</red>же на крⷭ҇тѣ̀ твоѐ бжⷭ҇твен ное смире́нїе, прови́дѧ а҆вва́кꙋмъ, ᲂу҆жа́ сно вопїѧ́ше, ты̀ си́льныхъ с̾сѣчѐ дер жа́вꙋ бл҃гі́и, прїѡбщи́всѧ сꙋ́щымъ во а҆́дѣ, ꙗ҆́кѡ всеси́ленъ.</p>

<p><red>пѣ́снь, є҃. і҆рмо́съ. К</red>ъ тебѣ̀ ᲂу҆́треннюю, млрⷭ҇дїѧ ра́ди самогѡ̀ па́дшагѡ, прело́ж шасѧ непрело́жно, и҆ до́ страсти без̾ стра́стїемъ прекло́ньшасѧ сло́ве бж҃їи, ми́ръ пода́ждь ми чл҃колю́бче <red>[два́жды].</red></p>

<p><red>Н</red>етерплю̀ ча́до без̾дꙋ́шна тѧ держа́ти, є҆го́же доѧ́хъ мла́дѧ на рꙋка́хъ мои́хъ и҆гра́юща, а҆́ще ᲂу҆́бѡ схо́диши ко а҆да́мꙋ во а҆́дъ, сни́дꙋ и҆ а҆́зъ, и҆ возвѣщꙋ̀ є҆́ввѣ твоѧ̀ та́инства.</p>

<p><red>Н</red>ерыда́й мт҃и, хрⷭ҇то́съ речѐ бжⷭ҇твенѣ ро́ждьшей, ᲂу҆́зриши бо мѧ па́ки воскрⷭ҇ша, и҆ свѣ́тлѡ тебѣ̀ є҆́же ра́дꙋисѧ вѣща́юща, и҆ а҆да́ма с̾ є҆́ввою воз̾дви́гнꙋ вша.</p>

<p><red>сла́ва. К</red>а́кѡ терплю̀ ча́до ᲂу҆тро́бою бо лѣ́зни, ѻ҆́чи твоѝ лобыза́ющи ᲂу҆га́снꙋв шїи на́ древѣ, и҆́хже пре́жде зрѧ́хъ ꙗ҆́кѡ кра́сны добро́тою сїѧ́юща, и҆ слѣпы́хъ просвѣща́юща, ма́нїемъ ти бжⷭ҇твеным̾.</p>

<p><red>и҆ ны́нѣ. С</red>ни́дꙋ ли па́че ви́дѣти твою̀ сла́вꙋ во а҆́дѣ сн҃е мо́й, и҆ па́ки совзы́дꙋ. нетерплю́ бо ти без̾дыха́нїѧ тѣ́ло дер жа́ти недви́жимо, и҆ ᲂу҆ѧ́звена ᲂу҆деса̀ ѡ҆блобызова́ти.</p>

<p><red>катава́сїѧ: К</red>ъ тебѣ̀ ᲂу҆́треннюю, млрⷭ҇дїѧ ра́ди самогѡ̀ па́дшагѡ, прело́жшасѧ не прело́жно, и҆ до́ страсти без̾ стра́стїемъ прекло́ньшасѧ сло́ве бж҃їи, ми́ръ по да́ждь ми чл҃колю́бче.</p>

<p><red>пѣ́снь, ѕ҃. і҆рмо́съ. Ꙗ҆́</red>тъ бы́сть но неꙋде́ ржанъ в̾пе́рсѣхъ ки́товѣхъ і҆ѡ́на, тво́й бо ѻ҆́бразъ носѧ̀, пострада́вша и҆ погре бе́нїю дана̀, ꙗ҆́кѡ ѿ черто́га ѿ ѕвѣ́рѧ и҆з̾ше́дъ. приглаша́ше же кꙋстоді́и, хра нѧ́щїи в̾сꙋ́е лжꙋ̀, млⷭ҇ти ва́шеѧ ѡ҆ста́ вили є҆стѐ <red>[два́жды].</red></p>

<p><red>К</red>а́кѡ ѿрече́сѧ пе́тре сп҃са, є҆го́же и҆сповѣ́далъ є҆сѝ хрⷭ҇та̀, сн҃а бг҃ꙋ живо́мꙋ, и҆ ѡ҆ста́вилъ є҆сѝ на́ древѣ є҆ди́наго ра́спѧта, без̾дыха́нїѧ и҆ бе́з̾вида. нижѐ гро́бомъ тѣ́ло скꙋ́тати потща́лсѧ є҆сѝ ско́рѡ, чи́стаѧ ма́терски рыда́ющи вѣща́ше.</p>

<p><red>Д</red>а́ждь ми сло́во, ѿ сладча́йшихъ сло́ве ᲂу҆сте́нъ, чⷭ҇таѧ с̾ пла́чемъ ти вопїѧ́ше, нетерплю́ тѧ без̾дыха́нїѧ положи́ти во́ гробѣ сн҃е мо́й, и҆́же в̾ ме́ртвыхъ сво бо́дна. ви́ждь влⷣко свою̀ мт҃рь рыда́ющꙋ беспреста́ннѡ, срⷣце бо моѐ про́йде ѻ҆рꙋ́ жїе попалѧ́ющее.</p>

<p><red>сла́ва. П</red>рїиди́те всѧ̀ си́лы нбⷭ҇ныѧ, ви́ди те тѣ́ло хрⷭ҇то́во ѡ҆ста́влено, ѿ дрꙋго́въ и҆ зна́емыхъ всѣ́хъ, и҆ и҆зѧ́щныхъ ᲂу҆чени́къ, и҆ ᲂу҆страши́тесѧ. є҆ди́на бо пла́чꙋсѧ рыда́ющи ѡ҆ ча́дѣ закла́нномъ ми, со є҆ди́нѣмъ ᲂу҆ченико́мъ возлю́ бленнымъ посла́нникомъ є҆гѡ̀.</p>

<p><red>и҆ ны́нѣ. С</red>озыва́ше дрꙋги́ни мѷрѡно́ сицы сло́ве, нескве́рнаѧ чⷭ҇таѧ, и҆ спо двиза́ше в̾ рыда́нїе, прїиди́те дрꙋги́ни и҆ ѡ҆пла́чите вопїю́ще, ᲂу҆чи́телево тѣ́ло многострада́льное. прїиди́те и҆ ви́дите без̾гла́сна ᲂу҆ста̀, ᲂу҆стнѣ̀ недви́жимѣ, сомже́нѣ ѻ҆́чи, є҆мꙋ́же в̾ рꙋцѣ̀ дыха́нїе живы́хъ є҆́сть.</p>

<p><red>катава́сїѧ: Ꙗ҆́</red>тъ бы́сть но неꙋде́ржанъ в̾пе́рсѣхъ ки́товѣхъ і҆ѡ́на, тво́й бо ѻ҆́бразъ носѧ̀, пострада́вша и҆ погребе́ нїю дана̀, ꙗ҆́кѡ ѿ черто́га ѿ ѕвѣ́рѧ и҆з̾ше́дъ. приглаша́ше же кꙋстоді́и, хранѧ́щїи в̾сꙋ́е лжꙋ̀, млⷭ҇ти ва́шеѧ ѡ҆ста́ вили є҆стѐ.</p>

<p><red>Г</red>дⷭ҇и поми́лꙋй, <red>гⷤ. сла́ва, и҆ ны́нѣ.</red></p>

<p><red>конда́къ. гла́съ, ѕ҃. И҆́</red>же бе́зднꙋ затво ри́выи ме́ртвъ зри́тсѧ, и҆ зми́рною и҆ плащани́цею по́витъ. во́ гробѣ полога́е тсѧ, ꙗ҆́кѡ ме́ртвъ без̾сме́ртныи. жены́ же прїидо́ша пома́зати є҆гѡ̀ мѵ́рѡмъ, пла́чꙋще го́рькѡ и҆ вопїю́ще, сїѧ̀ сꙋбо́та є҆́сть пребл҃гослове́ннаѧ, в̾ ню́же хрⷭ҇то́съ ᲂу҆снꙋ́въ, и҆ воскр҃се тридне́внѡ.</p>

<p><red>и҆́косъ. И҆́</red>же содержа́и концы̀, на крⷭ҇тъ вознесе́сѧ, и҆ рыда́етъ всѧ̀ тва́рь, того̀ ви́дѧщи ви́сѧща на́га на́ древѣ, сл҃нце лꙋчѝ скры̀, и҆ ѕвѣ́зды ѿложи́ша свѣ́т̾. землѧ́ же со мно́гимъ стра́хомъ поко лѣба́сѧ, и҆ мо́ре побѣжѐ, и҆ ка́менїе распаде́сѧ. гро́би же мно́зи ѿверзо́ша сѧ. и҆ тѣлеса̀ воста́ша ст҃ы́хъ блиста́ю щасѧ, а҆́дъ ни́зꙋ сто́нетъ, і҆ꙋде́и совѣ́ тꙋютъ ѡ҆клевета́ти хрⷭ҇то́во воскрⷭ҇нїе, жены́ же взыва́хꙋ, сїѧ̀ сꙋбо́та пре бл҃гослове́ннаѧ, в̾ ню́же хрⷭ҇то́съ ᲂу҆снꙋ́въ, и҆ воскр҃се тридне́внѡ.</p>

<p><red>пѣ́снь, з҃. і҆рмо́съ. Н</red>еи҆зрече́нное чю́до и҆́же в̾ пещѝ и҆зба́вивыи, прпⷣбныѧ ѻ҆́троки и҆з̾ пла́мени, во́ гробѣ но́вѣ бездꙋ́шенъ полага́етсѧ, на спасе́нїе на́мъ пою́щымъ, и҆зба́вителю бж҃е бл҃го слове́нъ є҆сѝ <red>[два́жды].</red></p>

<p><red>С</red>ъ нб҃съ а҆́гг҃льстїи собо́ри прини́кше дивлѧ́хꙋсѧ, ви́дѧще ме́ртва на ло́нѣ мт҃рнѣ. є҆мꙋ́же пред̾стоѧ́ще съ тре́пе томъ зрѧ́тъ, ᲂу҆ ѻ҆ц҃а в̾ нѣ́дрѣхъ сꙋ́ща, и҆ ме́ртвыхъ и҆з̾ гро́бъ воз̾дви́гша.</p>

<p><red>Т</red>еча́хꙋ всѝ горѣ̀ и҆ до́лꙋ зы́блющесѧ а҆́гг҃льстїи чи́нове, ви́дети тѣ́ло хрⷭ҇то́во без̾дыха́нїѧ лежа́що мт҃ри на ло́нѣ, и҆ чю́домъ содержи́ми бы́вше, воз̾враща́ хꙋсѧ со́ страхомъ ᲂу҆жаса́ющесѧ вопїѧ́ хꙋ, и҆зба́вителю бж҃е бл҃гослове́нъ є҆сѝ.</p>

<p><red>сла́ва. Т</red>айносло́вникꙋ твоегѡ̀ ржⷭ҇тва̀ влⷣко, дв҃аѧ гл҃ющи, пла́каше го́рькѡ, ᲂу҆вы̀ мнѣ̀ гаврїи́ле, гдѣ̀ благовѣ́стїе; гдѣ́ ми є҆́же ра́дꙋисѧ; гдѣ̀ є҆́же бл҃го слове́наѧ; и҆з̾ ᲂу҆тро́бы бо моеѧ̀ свѣ́тъ, ᲂу҆гасѐ на крⷭ҇тѣ̀.</p>

<p><red>и҆ ны́нѣ. К</red>а́кѡ без̾зако́ннїи лю́дїе ча́до сладча́йшее непощадѣ́ша, на́га на́древѣ зрѧ́ще тѧ ви́сѧща, но ꙗ҆́коже ѕвѣ́рїе сꙋро́вїи прободо́ша бжⷭ҇твенаѧ ре́бра твоѧ̀; ка́кѡ нераста́ѧсѧ тва́рь коле́блю щисѧ, но всѧ̀ вѣ́дѣ ꙗ҆́кѡ рꙋко́ю твое́ю сло́ве содержа́щасѧ.</p>

<p><red>катава́сїѧ: Н</red>еи҆зрече́нное чю́до и҆́же в̾ пещѝ и҆зба́вивыи, прпⷣбныѧ ѻ҆́троки и҆з̾пла́мени, во́ гробѣ но́вѣ бездꙋ́шенъ полага́етсѧ, на спасе́нїе на́мъ пою́щым̾, и҆зба́вителю бж҃е бл҃гослове́нъ є҆сѝ.</p>

<p><red>пѣ́снь, и҃. і҆рмо́съ. О</red>у҆жасни́сѧ боѧ́исѧ нб҃о, и҆ да подви́жатсѧ ѡ҆снова́нїѧ зем лѝ. сѐ ᲂу҆́бѡ в̾ мертвецѣ́хъ вмѣнѧ́етсѧ и҆́же в̾ вы́шнихъ живы́и, и҆ во́ гробѣ ма́лѣ ѡ҆битова́етъ. є҆го́же дѣ́ти бл҃го слови́те, сщ҃е́ннїи по́йте, и҆ превозно си́те є҆гѡ̀ во́ вѣки <red>[два́жды].</red></p>

<p><red>О</red>у҆жасни́сѧ не́бо и҆ землѐ, и҆ скры́й со́лнце свѣ́та своегѡ̀ зарю̀, се́бо и҆́же свѣ́тъ въ тебѣ̀ положи́выи, и҆з̾ бокꙋ̀ мое́ю восїѧ́выи бг҃ъ, є҆ди́нъ ꙗ҆́кѡ вѣ́сть. на́ древѣ за́йде, хотѧ̀ а҆да́ма воскреси́ ти. без̾дыха́нїѧ же держа́щи, нетерплю̀ болѣ́зни.</p>

<p><red>К</red>а́кѡ ти сн҃е мо́й и҆ бж҃е, тѣ́ло пречⷭ҇тое во́ гробѣ те́мнѣ покры́ю, и҆́же гро́бы и҆стощи́вшаго, и҆ воз̾вращꙋ́сѧ тщи́ма рꙋка́ма незрѧ́щи тѧ ча́до, нетерплю̀ ѿстꙋпи́ти ѿ тебѐ ѽ сн҃е мо́й, па́че же ᲂу҆мрꙋ̀, и҆ во а҆́дъ сни́дꙋ.</p>

<p><red>бл҃гослови́мъ ѻ҆ц҃а и҆ сн҃а и҆ ст҃а́гѡ дх҃а гдⷭ҇а. С</red>лы́ши нб҃о и҆ землѐ, и҆ внꙋши́те ма́тернѧѧ моѧ̀ рыда́нїѧ, се́бо содѣ́тель ва́шъ ѿ без̾зако́нныхъ рꙋ́къ распѧ́сѧ, и҆ сѐ ꙗ҆ви́сѧ без̾ви́да и҆ без̾дыха́нїѧ на ма́тернихъ ло́нѣхъ, ѿ распе́ншихъ закла́нъ бы́въ созда́тель.</p>

<p><red>и҆ ны́нѣ. Е҆</red>гда̀ вопїѧ́ше чи́стаѧ, гла́са твоегѡ̀ слы́шала бы́хъ сладча́йшаго і҆с҃е, и҆ ᲂу҆стнѣ̀ бг҃олѣ́пнѣ дви́жимѣ, и҆ ѻ҆́чи твоѝ свѣ́тлѡ сїѧ́ющїи, красны̀ добро́ тою. ꙗ҆́кѡ да бы́хъ сн҃е мо́й па́ки воскрⷭ҇ша тѧ ви́дѣла, и҆ ра́дости и҆спо́ лниласѧ вмѣ́стѡ го́рькихъ сле́зъ.</p>

<p><red>катава́сїѧ: Х</red>ва́лимъ блгⷭ҇ви́мъ кла́нѧе мсѧ гдⷭ҇ви, пое́мъ и҆ превозно́симъ є҆гѡ̀ во́ вѣки. <red>О</red>у҆жасни́сѧ боѧ́исѧ нб҃о, и҆ да подви́жатсѧ ѡ҆снова́нїѧ землѝ. сѐ ᲂу҆́бѡ в̾ мертвецѣ́хъ вмѣнѧ́етсѧ и҆́же в̾ вы́ш нихъ живы́и, и҆ во́ гробѣ ма́лѣ ѡ҆бито ва́етъ. є҆го́же дѣ́ти бл҃гослови́те, сщ҃е́н нїи по́йте, и҆ превозноси́те є҆гѡ̀ во́ вѣки <red>[покло́н̾ до землѝ].</red></p>

<p><red>пѣ́снь, ѳ҃. і҆рмо́съ. Н</red>ерыда́й менѐ мт҃и, взира́ющи во́ гробѣ, є҆го́же пло́тїю без̾ сѣ́мени зачала̀ є҆́си сн҃а. воста́нꙋ бо и҆ сла́венъ бꙋ́дꙋ, и҆ вознесꙋ̀ со сла́вою, не мо́лчнѡ ꙗ҆́кѡ бг҃ъ, вѣ́рою и҆ любо́вїю тѧ велича́ющыѧ <red>[двⷤа, с̾ покло́ны доземлѝ].</red></p>

<p><red>В</red>мѣ́стѡ пеле́нъ сн҃е мо́й, в̾ понѧ́вꙋ тѧ повива́ю. вмѣ́сто же ꙗ҆́слей свѣ́те мо́й, во́ гробѣ тѧ полага́ю те́мнѣ. вмѣ́стѡ же млека̀, слеза́ми ѡ҆кроплѧ́ю пречⷭ҇тѣи ти ᲂу҆стнѣ̀. вмѣ́стѡ же живо́тныхъ и҆ кра́сныхъ ти глаго́лъ, ме́ртвꙋ бесѣ́дꙋю.</p>

<p><red>Н</red>ерыда́й менѐ мт҃и ꙗ҆́кѡ сме́ртна во́ гробѣ, є҆го́же в̾ пелена́х̾ сꙋ́ща ꙗ҆́кѡ бг҃а ви́дѣла є҆сѝ, и҆ бл҃гоговѣ́йнѡ ѿ во́лхвъ пе́рсскихъ поклонѧ́ема, во́инством̾ же а҆́гг҃лъ возопи́вшим̾, сла́ва воскрⷭ҇шемꙋ, тебѣ́ бо пе́рвѣе ꙗ҆влю́сѧ.</p>

<p><red>сла́ва. И҆</red>дѝ ча́до во а҆́дъ, ꙗ҆́кѡ бг҃ъ воскреси́ти со а҆да́момъ, ꙗ҆́же и҆з̾ а҆да́ма па́дшїѧ в̾тлю̀. а҆́зъ же мт҃рни сле́зы точа́щи, пред̾ враты̀ прѧ́мо гро́ба твоегѡ̀ сѣжꙋ̀ бж҃е мо́й, до́ндеже воскре́снеши.</p>

<p><red>и҆ ны́нѣ. ѽ</red> всебл҃же́ннаѧ мт҃и, не ᲂу҆̀ пред̾ враты̀ гро́ба рыда́ющи слезѝ про́ чее, воста́нꙋ бо и҆ просла́влюсѧ, и҆ свѣ́тлѡ тебѣ̀ є҆́же ра́дꙋисѧ провѣща́въ, ра́дость неи҆з̾гл҃аннꙋю послю̀ на нб҃са̀ воз̾ше́дъ.</p>

<p><red>катава́сїѧ: Н</red>ерыда́й менѐ мт҃и, взира́ю щи во́гробѣ, є҆го́же пло́тїю без̾сѣ́мени зачала̀ є҆́си сн҃а. воста́нꙋ бо и҆ сла́венъ бꙋ́дꙋ, и҆ вознесꙋ̀ со сла́вою, немо́лчнѡ ꙗ҆́кѡ бг҃ъ, вѣ́рою и҆ любо́вїю тѧ вели ча́ющыѧ <red>[покло́н̾ до землѝ].</red></p>

<p><red>трⷭ҇то́е, и҆ по ѻ҆́ч҃е на́шъ. Г</red>дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ, а҆ми́нь <red>[покло́н̾].</red></p>

<p><red>конда́къ: И҆́</red>же бе́зднꙋ затвори́выи ме́ртвъ зри́тсѧ, и҆ зми́рною и҆ плаща ни́цею по́витъ. во́ гробѣ полога́етсѧ, ꙗ҆́кѡ ме́ртвъ без̾сме́ртныи. жены́ же прїидо́ша пома́зати є҆гѡ̀ мѵ́рѡмъ, пла́ чюще го́рькѡ и҆ вопїю́ще, сїѧ̀ сꙋбо́та є҆́сть пребл҃гослове́ннаѧ, в̾ ню́же хрⷭ҇то́съ ᲂу҆снꙋ́въ, и҆ воскр҃се тридне́внѡ.</p>

<p><red>Г</red>дⷭ҇и поми́лꙋй, <red>м҃. И҆́</red>же на всѧ́ко ...</p>

<p><red>въ концѣ̀ па́вечерницы ѿпꙋ́стъ: И҆́же на́съ ра́ди во́лею положи́выисѧ во́ гро бѣ, гдⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</red></p>

</document>