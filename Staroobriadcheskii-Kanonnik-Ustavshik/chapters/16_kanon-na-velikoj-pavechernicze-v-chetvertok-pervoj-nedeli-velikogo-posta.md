В=ъ сре́дꙋ , а҃ ѧ недѣ́ли вели́каго поста̀ . кано́н̾ , на па́вечерницѣ . глаⷭ҇ , ѕ҃ . пѣ́снь , а҃ . і҆рмо́съ . П=омо́щникъ и҆ покрови́тель , бы́сть мнѣ̀ во спасе́нїе . се́й ми є҆́сть бг҃ъ , и҆ просла́влю и҆̀ , бг҃ъ ѻ҆ц҃а моегѡ̀ , и҆ вознесꙋ̀ и҆̀ , сла́вно бо просла́висѧ .

=запѣ́въ : С=ла́ва тебѣ̀ бж҃е на́шъ сла́ва тебѣ̀ =[покло́н̾].=

~А҆́ще и҆ согрѣши́хъ сп҃се , но вѣ́мъ ꙗ҆́кѡ чл҃колю́бецъ є҆сѝ . бїе́ши млⷭ҇тивнѣ , и҆ ми́лꙋеши те́плѣ . слезѧ́ща зри́ши , и҆ проти́вꙋ тече́ши ꙗ҆́кѡ ѻ҆ц҃ъ призыва́ѧ блꙋ́днагѡ .

=Ѿ= ю҆́ности хрⷭ҇тѐ , за́повѣди твоѧ̀ пре стꙋпи́хъ , всестра́стно небрегі́и , ᲂу҆ны́ нїемъ преидо́хъ житїѐ моѐ . тѣ́мже зовꙋ̀ тебѣ̀ сп҃се , понѐ на коне́цъ спаси́ мѧ .

~Пове́ржена мѧ сп҃се пред̾враты̀ твои́ми , понѐ на ста́рость не ѿри́ни менѐ во а҆́дъ тща̀ . но пре́жде конца̀ ꙗ҆́кѡ чл҃ко лю́бецъ , да́рꙋй ми грѣхопаде́нїи ѻ҆ста вле́нїе .

~Бога́тьство моѐ сп҃се и҆знꙋри́хъ блꙋ до́мъ , пꙋ́стъ є҆́смь плодо́въ бл҃гочести́ выхъ . а҆́лченъ же зовꙋ̀ , ѻ҆́ч҃е щедро́тъ , пред̾вари́въ ты́ мѧ ᲂу҆ще́дри .

~И҆́же в̾ разбо́йники в̾пады́и а҆́зъ є҆́смь помышле́ньми мои́ми , ве́сь ѿ ни́хъ ᲂу҆ѧзви́хсѧ ны́нѣ , и҆ и҆спо́лнихсѧ ра́нъ . но са́м̾ ми пред̾ста́въ хрⷭ҇тѐ сп҃се и҆сцѣлѝ .

~Сщ҃е́нникъ мѧ пред̾ви́дѣвъ ми́мѡ и҆́де , и҆ леви́тъ ви́дѧ в̾ лю́тыхъ , на́га презрѣ̀ . но и҆́же ѿ мр҃і́и восїѧ́выи і҆с҃е , ты̀ пред̾ ста́въ ᲂу҆ще́дри мѧ .

=сла́ва . П=ресꙋ́щнаѧ трⷪ҇це ꙗ҆́же во є҆ди́н ствѣ поклонѧ́емаѧ , возмѝ бре́мѧ ѿ менѐ тѧ́жкое грѣхо́вное , и҆ ꙗ҆́кѡ млрⷭ҇дъ , да́ждь ми сле́зы ᲂу҆миле́нїѧ .

=и҆ нн҃ѣ , боⷢ҇ . Б=цⷣе наде́жда и҆ пред̾ста́тель нице всѣ́мъ пою́щымъ тѧ , возмѝ бре́мѧ ѿ менѐ тѧ́жкое грѣхо́вное , и҆ ꙗ҆́кѡ влⷣчце чⷭ҇таѧ , ка́ющасѧ прїими́ мѧ .

=пѣ́снь , в҃ . і҆рмо́с̾ . В=онмѝ нб҃о и҆҆ воз̾гл҃ю , и҆҆ воспою̀ хрⷭ҇та̀ , ѿ дв҃ы пло́тїю прише́ дшагѡ .

~Во ѡ҆брази́въ моѐ страстно́е без̾ ѡ҆бра́зїе , любосла́стными стремле́ньми , погꙋби́хъ ᲂу҆́мнꙋю красотꙋ̀ .

~Погребо́х̾ пе́рвагѡ ѻ҆́браза добро́тꙋ сп҃се страстьмѝ , ꙗ҆́коже и҆ногда̀ дра́хмꙋ , взы ска́въ ѡ҆брѧ́щи .

~Согрѣши́хъ ꙗ҆́коже блꙋдни́ца вопїю́ ти , є҆ди́нъ согрѣши́хъ тебѣ̀ , ꙗ҆́кѡ ми́рѡ прїимѝ сп҃се и҆ моѧ̀ сле́зы .

~Поползо́хсѧ ꙗ҆́кѡ давы́дъ блꙋ́днѡ , и҆ ѡ҆скверни́хсѧ . но ѡ҆мы́й менѐ сп҃се слеза́ми .

~Ѡ҆чи́сти ꙗ҆́кѡ мыта́рь вопїю́ ти , сп҃се ѡ҆чи́сти мѧ . никто́же бо ѿ сꙋ́щихъ и҆з̾ а҆да́ма , ꙗ҆́кѡ а҆́зъ согрѣши́лъ є҆́сть к̾ тебѣ̀ .

~Ни сле́зъ ни покаѧ́нїѧ и҆́мамъ ни ᲂу҆ми ле́нїѧ . но са́мъ ми сп҃се сїѧ̀ , ꙗ҆́кѡ бг҃ъ да́рꙋй .

~Две́рь твою̀ незатвори́ми тогда̀ гдⷭ҇и гдⷭ҇и , но ѿве́рзи ми сїю̀ ка́ющꙋмисѧ .

~Чл҃колю́бче хотѧ́и всѣ́мъ спасти́сѧ , ты̀ воз̾зови́ мѧ и҆ прїимѝ ꙗ҆́кѡ бл҃гъ ка́ю щꙋмисѧ .

~Внꙋшѝ воздыха́нїе дш҃ѝ моеѧ̀ , и҆ ѻ҆́чїю мое́ю прїимѝ ка́пли сп҃се , и҆ спаси́ мѧ .

=сла́ва . Е҆=ди́нагѡ тѧ̀ в̾ трїе́хъ ли́цѣхъ бг҃а всѣ́хъ пою̀ , ѻ҆ц҃а и҆ сн҃а и҆ ст҃а́гѡ дх҃а .

=и҆ ны́нѣ , боⷢ҇ . П=речⷭ҇таѧ бцⷣе дв҃о , є҆ди́на всепѣ́таѧ , молѝ прилѣ́жнѡ спасти́сѧ всѣ́мъ на́мъ .

=пѣ́снь , г҃ . і҆рмоⷭ҇ . О=у҆твердѝ гдⷭ҇и на ка́ме ни за́повѣдей ти , подви́гшеесѧ срⷣце моѐ , ꙗ҆́кѡ є҆ди́нъ ст҃ъ є҆сѝ и҆ пра́веденъ .

=Ѿ= землѝ хара́ньскїѧ и҆зы́ди , ѿ грѣха̀ дꙋшѐ моѧ̀ . грѧдѝ въ зе́млю точа́щꙋю при́снѡ , живо́тное нетлѣ́нїе , ю҆́же а҆враа́мъ наслѣ́дова .

~А҆враа́ма слы́шала є҆сѝ дꙋшѐ моѧ̀ дре́ вле , ѡ҆ста́вивша зе́млю , ѻ҆те́чества и҆ бы́вша прише́льца , сегѡ̀ и҆зволе́нїю подража́й .

~Оу҆́дꙋба мамврі́йскагѡ , ᲂу҆чреди́въ пат рїа́рхъ а҆́гг҃лы , наслѣ́дова по ста́рости ѡ҆бѣтова́нїѧ лови́твꙋ .

~И҆саа́ка ѻ҆каѧ́ннаѧ дꙋшѐ моѧ̀ разꙋмѣ́в ши но́вꙋю же́ртвꙋ , та́йно всесожже́нꙋю гдⷭ҇ви , подража́й є҆гѡ̀ прои҆зволе́нїю .

~И҆зма́йла слы́шала є҆сѝ , трезви́сѧ дꙋшѐ моѧ̀ . и҆з̾гна́на ꙗ҆́кѡ рабы́нино ѿ рожде́ нїе . блюдѝ , да не ка́кѡ подо́бнѡ что̀ постра́жеши , ласкосе́рдствꙋющи .

~Поми́лꙋй гдⷭ҇и поми́лꙋй мѧ вопїю̀ те бѣ̀ , є҆гда̀ прїи́деши со а҆́гг҃лы твои́ми , воз̾да́ти всѣ́мъ по достоѧ́нїю дѣѧ́нїѧ .

=сла́ва . Т=рⷪ҇це проста̀ несозда́ннаѧ , без̾ нача́льное є҆стество̀ , є҆́же в̾ тре́хъ воспе ва́емо соста́вѣхъ , на́съ спасѝ , вѣ́рою покланѧ́ющихсѧ держа́вѣ твое́й .

=и҆ нн҃ѣ , боⷢ҇ . И҆́=же ѿ ѻ҆ц҃а без̾лѣ́тна сн҃а , в̾лѣ́то бг҃ороди́тельнице , не и҆скꙋсомꙋ́ жнѡ родила̀ є҆сѝ . стра́нно чю́до . пребы́ вши дв҃ою доѧ́щи .

=пѣ́снь , д҃ . і҆рмо́съ . О=у҆слы́шавъ же пррⷪ҇къ прихо́дъ тво́й гдⷭ҇и , и҆ ᲂу҆боѧ́хсѧ , ꙗ҆́кѡ хо́щеши ѿ дв҃ы роди́тисѧ , и҆ чл҃кѡмъ ꙗ҆ви́тисѧ , и҆ гл҃аше , ᲂу҆слы́шахъ слꙋ́хъ тво́й и҆ ᲂу҆боѧ́хсѧ , сла́ва си́лѣ твое́й .

~Ца́рьскимъ са́номъ и҆ вѣнце́мъ , и҆ багрѧни́цею ѡ҆дѣ́ѧнъ , многоимѣ́ненъ чл҃къ и҆ пра́веденъ , бога́тствомъ и҆з̾ѡ҆би лꙋ́ѧ и҆ ста́ды , внеза́пꙋ бога́тства ѡ҆бни ща́въ , и҆ сла́вы ца́рьскїѧ лише́нъ бы́сть .

~А҆́ще пра́веденъ бѧ́ше и҆ непоро́чен̾ па́че всѣ́хъ , и҆ неꙋбѣжѐ ловле́нїѧ льсти́вагѡ и҆ сѣ́ти , ты́ же грѣхолюби́ва сꙋ́щи ѡ҆каѧ́ннаѧ дꙋшѐ , что̀ сотвори́ши , а҆́ще ти невѣ́дома напа́сть на́йдетъ на и҆скꙋше́нїе .

~Тѣ́ло ѡ҆скверни́хъ , дꙋ́хъ ѡ҆калѧ́хъ , ве́сь гно́енъ є҆́смь . но ꙗ҆́кѡ вра́чь хрⷭ҇тѐ , ѻ҆боѧ̀ покаѧ́нїемъ ми и҆сцѣлѝ , ѡ҆мы́й и҆ ѡ҆чи́сти , покажѝ па́че снѣ́га сп҃се мо́й чи́стѣйша .

~Тѣ́ло своѐ и҆ кро́вь , распина́емь ѡ҆ всѣ́хъ да́лъ є҆сѝ сло́ве . тѣ́ло ᲂу҆́бѡ , да мѧ̀ ѡ҆бнови́ши . кро́вь же , да ѡ҆мы́еши мѧ . дх҃ъ же пре́далъ є҆сѝ , да мѧ̀ приве де́ши хрⷭ҇тѐ роди́телю своемꙋ̀ .

~Содѣ́ла спасе́нїе посредѣ̀ землѝ ще́дре , да спасе́мсѧ . во́лею на́древѣ распѧ́тсѧ , є҆де́мъ затворе́ныи ѿве́рзесѧ . вы́шнѧѧ и҆ ни́жнѧѧ тва́рь , и҆ ꙗ҆зы́цы всѝ спа́с шесѧ , поклонѧ́ют̾тисѧ .

~Да бꙋ́детъ ми кꙋпѣ́ль , кро́вь ꙗ҆́же и҆з̾ ре́бръ твои́хъ в̾кꙋ́пѣ и҆ питїѐ , и҆сте́к шаѧ вода̀ ѡ҆ставле́нїѧ . да ѡ҆бою́дꙋ ѡ҆чи́ щꙋсѧ помазꙋ́ѧсѧ . и҆ пїѧ̀ ꙗ҆́кѡ ма́сть питїѐ сло́ве , живото́чнаѧ твоѧ̀ чюдеса̀ .

~Ча́шꙋ цр҃кви стѧжа̀ , ре́бра твоѧ̀ живо но́снаѧ , и҆з̾ ни́хже сꙋгꙋ́бѡ на́мъ и҆сто чѝ , ка́пли ѡ҆ставле́нїѧ и҆ ра́зꙋма , во ѻ҆́бразъ дре́вле , но́вагѡ и҆ ве́тхагѡ завѣ́та сп҃се на́шъ .

=сла́ва . Н=ераздѣ́льно сꙋщество́мъ , не сли́тно ли́цы бг҃осло́влю тѧ , трⷪ҇ческое є҆ди́но бжⷭ҇тво̀ , ꙗ҆́кѡ є҆ди́но црⷭ҇твено и҆ сопрⷭ҇то́льно . вопїю́ ти пѣ́снь вели́кꙋю , и҆́же в̾ вы́шнихъ трегꙋ́бо пѣсносло́ви мꙋю .

=и҆ ны́нѣ , боⷢ҇ . И҆= ражда́еши и҆ дв҃ьствꙋе ши , и҆ пребыва́еши ѡ҆бои́мъ є҆сте ство́мъ дв҃а . роди́выисѧ ѡ҆бновлѧ́етъ зако́ны є҆стества̀ . ᲂу҆тро́ба же ражда́етъ неражда́ющи . бг҃ъ и҆дѣ́же хо́щетъ , по бѣжа́ютсѧ є҆стества̀ чи́нове , твори́тъ бо є҆ли́ка хо́щетъ .

=пѣ́снь , є҃ . і҆рмо́съ . И҆=з̾ нощѝ ᲂу҆́треннюю ща чл҃колю́бче просвѣтѝ молю́сѧ , и҆ наста́ви мѧ на повелѣ́нїѧ твоѧ̀ , и҆ наꙋчи́ мѧ сп҃се , твори́ти во́лю твою̀ .

~Мѡѷсе́овъ же́злъ воѡ҆бража́й дꙋшѐ ᲂу҆дарѧ́ющь в̾ мо́ре , и҆ ѡ҆гꙋстѣва́ющь глꙋбинꙋ̀ , ѻ҆́бразомъ крⷭ҇та̀ бжⷭ҇твенагѡ , ꙗ҆́кѡ да возмо́жеши и҆ ты̀ вели́каѧ сотвори́ти .

~А҆аро́нъ приноша́ше ѻ҆ве́нъ бг҃ꙋ непоро́ ченъ , неле́стенъ . но ѡ҆фні́й и҆ финее́съ ꙗ҆́коже ты̀ дꙋшѐ приноша́хꙋ чю́жде бг҃ꙋ , ѡ҆скверне́но житїѐ .

~Ꙗ҆́коже тѧ́жекъ нра́вомъ а҆н̾ні́й и҆ а҆м̾врі́й , фараѡ́нꙋ го́рькомꙋ бы́хъ влⷣко дш҃е́ю и҆ тѣ́ломъ и҆ погрꙋже́нъ ᲂу҆мо́мъ , но помози́ ми .

~Ка́ломъ смѣси́хсѧ ѻ҆каѧ́нныи ᲂу҆мо́мъ . ѡ҆мы́й мѧ влⷣко ба́нею мои́хъ сле́зъ молю́ тѧ , пло́ти моеѧ̀ ѻ҆де́ждꙋ ᲂу҆бѣ ли́въ ꙗ҆́кѡ снѣ́гъ .

~А҆́ще и҆спыта́ю сѝ дѣ́ла хрⷭ҇тѐ , всѧ́когѡ чл҃ка преше́дша себѐ зрѧ̀ грѣх̾мѝ , ꙗ҆́кѡ въ ра́зꙋмѣ ᲂу҆ма̀ согрѣши́хъ , а҆ не въ невѣ́денїи .

=сла́ва . Т=ѧ̀ трⷪ҇це сла́вимъ є҆ди́нагѡ бг҃а . ст҃ъ , ст҃ъ , ст҃ъ є҆сѝ ѻ҆́ч҃е и҆ сн҃е и҆ дꙋ́ше , про́сто сꙋщество̀ , є҆ди́нице прⷭ҇нѡ покла нѧ́емаѧ .

=и҆ ны́нѣ , боⷢ҇ . И҆=з̾ тебѐ ѡ҆блече́сѧ в̾ моѐ смире́нїе , нетлѣ́ннаѧ без̾мꙋ́жнаѧ мт҃и дв҃о , бг҃ъ созда́выи вѣ́ки , и҆ соє҆ди́нивъ себѣ̀ чл҃ческое є҆стество̀ .

=пѣ́снь , ѕ҃ . і҆рмо́съ . В=озопи́хъ всѣ́мъ се́рдцемъ мои́мъ , к̾ ще́дромꙋ бг҃ꙋ , и҆ ᲂу҆слы́ша мѧ ѿ а҆́да преи҆спо́днѧгѡ , и҆ воз̾ведѐ ѿ тлѝ живо́тъ мо́й .

~Воста́ни и҆ побѣдѝ ꙗ҆́кѡ і҆с҃ъ а҆мали́ка , плотскі́ѧ стра́сти , и҆ гаваѡни́ты ле́ст ныѧ по́мыслы , прⷭ҇нѡ побѣжда́ющи .

~Преидѝ вре́менное текꙋ́щее є҆стество̀ , ꙗ҆́коже дре́вле ковче́гъ . и҆ землѝ ѻ҆́ноѧ бꙋ́ди во ѡ҆держа́нїи ѻ҆бѣтова́нїѧ дꙋшѐ , бг҃ъ повелѣва́етъ .

~Ꙗ҆́коже спа́слъ є҆сѝ петра̀ вопїю́ща , спа си́ мѧ пред̾вари́въ сп҃се ѿ ѕвѣре́й , и҆ и҆зба́ви просте́ръ свою̀ рꙋ́кꙋ , и҆ воз̾ведѝ и҆з̾ глꙋбины̀ грѣхо́вныѧ .

=сла́ва . Т=рⷪ҇ца є҆́смь проста̀ и҆ нераздѣ́ль на , раздѣ́льна ли́цы , и҆ є҆ди́ница є҆́смь є҆стество́мъ соє҆дине́на , ѻ҆ц҃ъ речѐ и҆ сн҃ъ , и҆ бжⷭ҇твеныи дх҃ъ .

=и҆ ны́нѣ , боⷢ҇ . О=у҆тро́ба твоѧ̀ бг҃а на́мъ родѝ , воѡ҆браже́на по на́съ . є҆го́же ꙗ҆́кѡ зижди́телѧ всѣ́хъ , молѝ бцⷣе , да моли́ твами твои́ми ѡ҆правди́мсѧ .

~Гдⷭ҇и поми́лꙋй , =гⷤ . сла́ва , и҆ ны́нѣ .=

=сѣда́ленъ : С=трасте́й мѧ бꙋ́рѧ и҆ лю́тое треволне́нїе , во ѿчаѧ́нїѧ глꙋбинꙋ̀ по топѝ сло́ве . но прострѝ держа́внꙋю сѝ десни́цꙋ , и҆ спаси́ мѧ ꙗ҆́коже петра̀ , сщ҃е́нными мл҃твами бцⷣы , и҆з̾ глꙋбины̀ лю́тыхъ без̾зако́нїи мои́хъ .

=пѣ́снь , з҃ . і҆рмоⷭ҇ . С=огрѣши́хом̾ и҆ без̾за ко́нновахом̾ , и҆ не ѡ҆правди́хомсѧ пред̾ тобо́ю , ни соблюдо́хомъ ни сотвори́ хом̾ , ꙗ҆́коже заповѣ́да на́мъ , но непре да́ждь на́съ до конца̀ , ѻ҆те́ческїи бж҃е .

~Солѡ́монъ чю́дныи и҆́же и҆ бл҃года́ти и҆ премꙋ́дрости и҆спо́лненъ , се́й лꙋка́вое пре́д̾ бг҃омъ и҆ногда̀ сотвори́въ , ѿстꙋпѝ ѿ негѡ̀ . є҆мꙋ́же и҆ ты̀ проклѧты́мъ твои́м̾ житїе́м̾ , дш҃ѐ ᲂу҆подо́биласѧ є҆сѝ .

~Сладостра́стїемъ свои́мъ влеко́мъ , ѡ҆сквернѧ́шесѧ ᲂу҆вы̀ мнѣ̀ . и҆́же рачи́тель премꙋ́дрости , рачи́тель блꙋдни́цамъ бы́сть , и҆ стра́ненъ ѿ́бг҃а . є҆мꙋ́же и҆ ты̀ ᲂу҆подо́бисѧ во ᲂу҆мѣ̀ ѽ дꙋшѐ , сладо стра́стьми скве́рнами .

~Ровоа́ма подража́ла є҆сѝ , не послꙋ́ша вши совѣ́та ѻ҆́ч҃а , в̾кꙋ́пѣ же и҆ ѕла́гѡ раба̀ і҆єровоа́ма дре́внѧгѡ ѿстꙋ́пника дꙋшѐ . но бѣ́гай подо́бїѧ и҆́хъ . и҆ зовѝ к̾бг҃ꙋ , согрѣши́хъ спаси́ мѧ .

~Манасі́ева собрала̀ є҆сѝ согрѣше́нїѧ и҆з̾ воле́нїемъ , поста́вивши ꙗ҆́кѡ ме́рзости стрⷭ҇ти , и҆ ᲂу҆мно́живши дꙋшѐ негодова́ нїе . но тогѡ̀ ты̀ покаѧ́нїю ревнꙋ́ющи , те́плѣ стѧжѝ ᲂу҆миле́нїе .

~А҆ха́ва подража́ла є҆сѝ скве́рнами дꙋшѐ моѧ̀ , ᲂу҆вы̀ мнѣ̀ , бы́сть плотьски́мъ скве́рнамъ пребыва́лище , и҆ сосꙋ́дъ скве́р ненъ страсте́мъ . но и҆з̾ глꙋбины̀ своеѧ̀ воз̾дохнѝ . и҆ гл҃и бг҃ꙋ грѣхѝ твоѧ̀ .

=сла́ва . Т=рⷪ҇це проста̀ и҆ нераздѣ́льнаѧ , пресꙋ́щнаѧ є҆ди́нице ст҃а́ѧ , свѣ́тове и҆ свѣ́тъ , и҆ ст҃а́ѧ трѝ , и҆ є҆ди́но ст҃о пое́ тсѧ бг҃ъ трⷪ҇ца . но воспо́й и҆ похвалѝ живо́тъ и҆ животы̀ дꙋшѐ всѣ́хъ бг҃а .

=и҆ нн҃ѣ , боⷢ҇ . П=ое́мъ тѧ бл҃гослови́мъ тѧ поклонѧ́емътисѧ бцⷣе , ꙗ҆́кѡ ѿ неразлꙋ чи́мыѧ трⷪ҇цы породила̀ є҆сѝ є҆ди́ногѡ хрⷭ҇та̀ бг҃а . и҆ ты̀ ѿверзла̀ є҆сѝ на́мъ сꙋ́щымъ на землѝ нбⷭ҇наѧ .

=пѣ́снь , и҃ . і҆рмо́съ . Е҆=го́же вѡ́и нбⷭ҇нїи сла́вѧтъ , и҆ трепе́щꙋтъ херꙋви́ми и҆ сера фи́ми , всѧ́кѡ дыха́нїе и҆ тва́рь , по́йте бл҃гослови́те , и҆ превозноси́те є҆гѡ̀ во́ вѣки .

~Данїи́ла в̾ ро́вѣ слы́шала є҆сѝ , ка́кѡ за градѝ ѽ дꙋшѐ ᲂу҆ста̀ ѕвѣре́мъ . ᲂу҆вѣ́де ла є҆сѝ ка́кѡ дѣ́ти и҆́же со а҆за́рїею ᲂу҆га си́ша вѣ́рою пла́мень горѧ́щыѧ пе́щи .

~Ве́тхагѡ завѣ́та , всѧ̀ приведо́хъ ти дꙋшѐ к̾ подо́бїю , подража́й пра́ведныхъ бг҃олюби́выхъ дѣѧ́нїемъ , и҆з̾бѣ́гни же па́ки лꙋка́выхъ грѣ́хъ .

~Правосꙋ́де сп҃се поми́лꙋй , и҆ и҆зба́ви мѧ ѻ҆гнѧ̀ и҆ преще́нїѧ , є҆́же хощꙋ̀ на сꙋдѣ̀ пра́веднѡ претерпѣ́ти . ѡ҆сла́би ми пре́ жде конца̀ , добродѣ́телїю и҆ покаѧ́ нїемъ .

~Ꙗ҆́кѡ разбо́йникъ вопїю́ ти помѧни́ мѧ . ꙗ҆́коже пе́тръ пла́чꙋ го́рцѣ , ѡ҆сла́би ми сп҃се . зовꙋ̀ ꙗ҆́кѡ мыта́рь , слезю̀ ꙗ҆́кѡ блꙋдни́ца , прїимѝ моѐ рыда́нїе , ꙗ҆́коже и҆ногда̀ ханааны́ни .

~Гное́нїѧ сп҃се и҆сцѣлѝ , ѻ҆каѧ́нныѧ ми дꙋшѝ є҆ди́не врачꙋ̀ , пла́стырьми прило жѝ , и҆ ма́сло и҆ вино̀ дѣ́ла покаѧ́нїѧ , ᲂу҆миле́нїѧ и҆ сле́зы .

=сла́ва . Б=ез̾нача́льне ѻ҆́ч҃е , и҆ сн҃е собез̾на ча́льне , и҆́же ѿ ѻ҆ц҃а роди́выисѧ , и҆ ᲂу҆тѣ́шителю бл҃гі́и д́ш҃е пра́выи , и҆́же ѿ ѻ҆ц҃а и҆сходѧ́и , трⷪ҇це ст҃а́ѧ во є҆ди́ницѣ поми́лꙋй мѧ .

=и҆ ны́нѣ , боⷢ҇ . Ꙗ҆́=кѡ ѿ ѡ҆броще́нїѧ черв лени́це пречⷭ҇таѧ , ᲂу҆́мнаѧ багрѧни́це є҆м̾ манꙋ́илева , внꙋ́трь во́чревѣ ти пло́ть и҆стка́сѧ . тѣ́мже тѧ вои́стинꙋ бцⷣꙋ почита́емъ .

=пѣ́снь , ѳ҃ . і҆рмо́съ . Б=ез̾сѣ́меннѡ зача́ тїе , и҆ ржⷭ҇тво̀ несказа́нно , и҆ мт҃ре без̾ мꙋ́жныѧ без̾ тлѝ прижи́тїе . бж҃їе бо ржⷭ҇тво̀ ѡ҆бновлѧ́етъ є҆стество̀ . тѣ́мже тѧ̀ всѝ ро́ди бг҃оневѣ́стнꙋю мт҃рь право сла́внѡ велича́емъ .

~Кровоточи́вꙋю и҆сцѣлѝ , прикоснове́ нїемъ кра́ѧ ри́зы гдⷭ҇ь . прокаже́нныѧ ѡ҆чи́сти . слѣпы́ѧ и҆ хромы́ѧ , просвѣ ти́въ и҆спра́ви . глꙋхі́ѧ же и҆ немы́ѧ , и҆ нича́щыѧ ни́зꙋ и҆сцѣлѝ сло́вомъ , да ты̀ спасе́шисѧ ѻ҆каѧ́ннаѧ дꙋшѐ .

~Недꙋ́ги и҆сцѣлѧ́ѧ , ни́щымъ бл҃говѣство ва́ше хрⷭ҇то́съ , сло́вомъ вре́дныхъ ᲂу҆вра чева̀ . съ мытарѝ ꙗ҆дѧ́ше , со грѣ́шники бесѣ́доваше . и҆ а҆и́ровы дще́ре , пред̾ ᲂу҆ме́ршꙋю дш҃ꙋ воз̾вратѝ , прикоснове́ нїемъ рꙋкѝ .

~Мыта́рь спаса́шесѧ , и҆ блꙋдни́ца цѣло мꙋ́дрꙋѧше , и҆ фарисе́й хвалѧ́сѧ ѡ҆сꙋжда́ шесѧ . ѻ҆́въ бо ᲂу҆́бо ѡ҆чи́сти мѧ , ѻ҆́ва же поми́лꙋй мѧ . се́й же велича́шесѧ во пїѧ̀ , бж҃е бл҃годарю́ тѧ , и҆ про́чїѧ безꙋ́ мныѧ глаго́лы .

~Закхе́й мыта́рь бѣ̀ , но ѻ҆ба́че спасе́сѧ , и҆ фарисе́й сі́мѡнъ соблажнѧ́шесѧ . и҆ блꙋдни́ца прїима́ше ѡ҆ставле́нїю разрѣ ше́нїе , ѿ и҆мꙋ́щагѡ вла́сть , ѡ҆ставлѧ́ти грѣхѝ , ꙗ҆́же дꙋшѐ потщи́сѧ прїѧ́ти .

~Блꙋдни́цѣ ѽ страстна́ѧ дꙋшѐ моѧ̀ непоревнова́ла є҆сѝ . ꙗ҆́же прїи́мши ми́ра стклѧ́ницꙋ , со слеза́ми пома́за но́зѣ сп҃совѣ , ѡ҆те́рши власы̀ , дре́внихъ согрѣ ше́нїи рꙋкописа́нїе раздира́ющагѡ є҆́й .

~Гра́ды , и҆́мже дадѐ хрⷭ҇то́съ є҆ѵⷢ҇а́лїе , дꙋшѐ моѧ̀ ᲂу҆вѣ́дѣла є҆сѝ , ка́кѡ про́клѧты бы́ша ; ᲂу҆бо́йсѧ при́тчи , да не бꙋ́деши ꙗ҆́коже ѻ҆нѝ , и҆́хже содо́млѧнѡмъ влⷣка ᲂу҆подо́би , и҆ да́же до а҆́да ѡ҆сꙋди́л̾ є҆́сть .

~Да него́рши ѽ дꙋшѐ моѧ̀ ꙗ҆ви́шисѧ ѿчаѧ́нїемъ , ханааны́нинꙋ вѣ́рꙋ слы́ша вши , є҆ѧ́же ра́ди дщѝ сло́вомъ бж҃їимъ и҆сцѣлѣ̀ . сн҃е дв҃довъ , спасѝ и҆ менѐ , возопі́й и҆з̾ глꙋбины̀ срⷣца , ꙗ҆́коже ѻ҆на̀ и҆ногда̀ .

=сла́ва . Т=рⷪ҇це є҆диносꙋ́щнаѧ є҆ди́нице трисоста́внаѧ , тѧ̀ воспѣва́емъ , ѻ҆ц҃а сла́вѧще , сн҃а велича́юще , и҆ д́х҃ꙋ покло нѧ́ющесѧ , є҆ди́номꙋ є҆стествꙋ̀ , вои́сти нꙋ бг҃ꙋ . жи́знь же и҆ живꙋ́щее црⷭ҇тво без̾коне́чное .

=и҆ ны́нѣ , боⷢ҇ . Б=г҃а є҆ди́на родила̀ є҆сѝ , и҆ є҆ди́на дв҃ою пребы́вши . ѽ стра́нномꙋ ржⷭ҇твꙋ̀ , ѽ стра́нномꙋ зача́тїю . зача́тїе без̾сѣ́менно и҆ ржⷭ҇тво̀ вы́ше є҆стества̀ . но ѽ бг҃оневѣ́сто чи́стаѧ , соблюдѝ ста́до сн҃а твоегѡ̀ , є҆́же стѧжа̀ .

=задосто́йнѡ : Б=ез̾сѣ́меннѡ зача́тїе , и҆ ржⷭ҇тво̀ несказа́нно , и҆ мт҃ре без̾мꙋ́ж ныѧ без̾ тлѝ прижи́тїе . бж҃їе бо ржⷭ҇тво̀ ѡ҆бновлѧ́етъ є҆стество̀ . тѣ́мже тѧ̀ всѝ ро́ди бг҃оневѣ́стнꙋю мт҃рь правосла́внѡ велича́емъ =[покло́н̾ до землѝ].=

