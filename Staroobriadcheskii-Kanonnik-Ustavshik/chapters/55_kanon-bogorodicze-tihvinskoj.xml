<document xmlns="http://www.ponomar.net/culiturgical">
<p>Т<red>ропа́рь, бцⷣѣ ти́хвинской. гла́съ, д҃.</red></p>

<p><red>Д</red>не́сь ꙗ҆́кѡ сл҃нце пресвѣ́тлѡ воз̾сїѧ̀ на́мъ на воздꙋ́сѣ, всечестна́ѧ и҆ко́на твоѧ̀ влⷣчце, и҆ лꙋча́ми млⷭ҇ти своеѧ̀ просвѣтѝ ве́сь ми́ръ. сїю́ же вели́каѧ россі́ѧ, ꙗ҆́ко нѣ́кїи да́ръ бжⷭ҇твеныи, свы́ ше бл҃гоговѣ́йнѣ воспрїи́мши, воспро славлѧ́етъ тѧ бг҃омт҃и дв҃о, и҆ ѿ тебѐ ро́ждьшагосѧ хрⷭ҇та̀ бг҃а на́шего. є҆мꙋ́же моли́сѧ, ѽ гжⷭ҇е цр҃це бцⷣе, да и҆зба́вит̾ всѧ̀ гра́ды и҆ страны̀ хрⷭ҇тїѧ́нскїѧ, невре ди́мы ѿ всѣ́хъ навѣ́тъ вра́жїихъ. и҆ спасе́тъ всѣ́хъ, и҆́же вѣ́рою поклонѧ́ю щихсѧ <red>[покло́н̾]</red> пречⷭ҇томꙋ твоемꙋ̀ ѻ҆́б разꙋ дв҃о неи҆скꙋсобра́чнаѧ <red>[два́жды]. сла́ва, и҆ ны́нѣ, то́йже.</red></p>

<p>К<red>ано́нъ, ꙗ҆вле́нїю и҆ко́ны прест҃ы́ѧ бцⷣы ти́хвинскїѧ. гла́съ, и҃. пѣ́снь, а҃. і҆рмо́съ. В</red>о́дꙋ проше́дъ, ꙗ҆́кѡ по́ сꙋхꙋ, и҆з̾ є҆гѵ́ петска ѕла̀ и҆збѣжа́въ, і҆и҃льтѧнин̾ во пїѧ́ше, и҆зба́вителю бг҃ꙋ на́шемꙋ пое́м̾.</p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>ѽ</red> трⷪ҇це вседержи́тельнаѧ, и҆ є҆ди́нице трисо́лнечнаѧ, дш҃ꙋ ми и҆ срⷣце и҆ ᲂу҆́мъ просвѣтѝ, и҆ бл҃года́тїю ѡ҆ст҃ѝ, и҆ къ бжⷭ҇твеннѣй сѝ любвѝ пребл҃га́ѧ возве дѝ. бл҃гоче́стнѡ пѣ́ти бл҃госе́рдїе, прⷭ҇нѡ дв҃ы бл҃гослове́нныѧ.</p>

<p><red>Б</red>л҃га́гѡ цр҃ѧ блага́ѧ мт҃и, ꙗ҆́же всѣ́мъ бл҃гопослꙋ́шнаѧ в̾ проше́нїихъ, и҆ пре свѣ́тлаѧ во бл҃годѣѧ́нїихъ. бл҃года́ть свѣ́та твоегѡ̀ на́мъ возсїѧ́й, и҆ ѡ҆бл҃года́ти дне́сь, ѽ бг҃обл҃года́тнаѧ, пѣ́снь пѣ́ти тебѣ̀ начина́ющихъ.</p>

<p><red>сла́ва. Л</red>ико́мъ а҆́гг҃льскимъ вино́вно сꙋ́ть влⷣчце та́инственнагѡ твоегѡ̀ торжества̀ сꙋ́щее, и҆ сі́и дви́жꙋтсѧ къ похвале́нїю. мы́ же бре́нїи что́ ти принесе́мъ, но то́чїю ᲂу҆се́рднаѧ.</p>

<p><red>и҆ нн҃ѣ. А҆́</red>ще и҆ къ таково́мꙋ всепѣ́таѧ пѣсносло́вїю непотре́бни, за бл҃гость же тѝ пречⷭ҇таѧ не ѿри́ни. но просвѣтѝ на́съ свѣ́томъ млⷭ҇ти твоеѧ̀, грѣхо́въ на́шихъ тмꙋ̀ потреблѧ́ющи и҆ ᲂу҆се́рднаѧ подаю́щи.</p>

<p><red>катава́сїѧ: С</red>пасѝ ѿ бѣ́дъ рабы̀ своѧ̀, бцⷣе дв҃о, ꙗ҆́кѡ всѝ по́ бз҃ѣ къ тебѣ̀ при бѣга́емъ, ꙗ҆́кѡ къ нерꙋши́мѣй стѣнѣ̀ и҆ застꙋпле́нїю <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆тверже́и нб҃са̀ въ нача́тцѣ ра́зꙋмомъ, и҆ зе́млю на во да́хъ ѡ҆снова́выи. на ка́мени мѧ хрⷭ҇тѐ цр҃ко́внѣмъ ᲂу҆твердѝ, ꙗ҆́кѡ нѣ́сть ст҃а, па́че тебѐ чл҃колю́бче.</p>

<p><red>Г</red>рѧди́те вѣ́рнїи на та́инство, ᲂу҆зри́те возсїѧ́вшꙋю на высотѣ̀ бг҃олѣ́пнѡ. се́бо бг҃омт҃и пречⷭ҇тымъ дне́сь ѻ҆́бразомъ ѡ҆сїѧ́ла є҆́сть, и҆ посѣти́ла на́съ бл҃года́ тїю, бл҃говѣ́рнѡ пою́щихъ, нѣ́сть бо пречⷭ҇ты па́че тебѐ влⷣчце.</p>

<p><red>Ѡ҆</red>сѣнѧ́етсѧ бцⷣе и҆ко́ны твоеѧ̀ бл҃года́ тїю всѧ́къ ᲂу҆́мъ вѣ́рныхъ, и҆ возвы ша́етсѧ та́инственымъ прише́ствїемъ є҆ѧ̀ горѣ̀. є҆́юже дне́сь бл҃гоче́стнѡ спо до́би влⷣчце и҆ на́съ ра́бъ твои́хъ, вы́ш нѧгѡ прича́стїѧ вѣ́рнѡ тѧ̀ пою́щихъ.</p>

<p><red>сла́ва. Д</red>а́ждь на́мъ ненавѣ́тнѡ нбⷭ҇нꙋю ше́ствовати стезю̀ бг҃оневѣ́сто, ᲂу҆крѣ плѧ́ющи на́съ на бжⷭ҇твенаѧ дѣѧ́нїѧ. ꙗ҆́кѡ да твои́мъ дв҃о застꙋпле́нїемъ ѕлоко́зненагѡ ᲂу҆кло́ншесѧ пꙋте́й, ѻ҆́б щницы присносꙋ́щныѧ сла́вы бꙋ́демъ.</p>

<p><red>и҆ ны́нѣ. А҆́</red>гг҃льскаго творца̀ и҆́стиннаго свѣ́та хрⷭ҇та̀, неи҆зрече́ннѡ и҆з̾ тебѐ бг҃о мт҃и возсїѧ́вшаго лꙋча́ми, ѡ҆мраче́ннаѧ на́шѧ дш҃ѧ и҆ срⷣца̀ просвѣтѝ, и҆ бл҃года́ тїю си ѽ бл҃года́тнаѧ ѡ҆ст҃ѝ к̾ го́рнемꙋ свѣ́та раче́нїю ѡ҆бл҃года́тьствꙋющи.</p>

<p><red>сѣда́лен̾. гла́съ, д҃. Ꙗ҆́</red>кѡ дре́внѧго вои́с тинꙋ пречестнѣ́е кїѡ́та, тво́й пречⷭ҇тыи ѻ҆́бразъ па́че и҆ле́ктра просвѣща́ѧсѧ, и҆ повсю́дꙋ неѡ҆скꙋ́днѡ, лꙋчѝ млⷭ҇ти твоеѧ̀ всѣ́мъ простира́етъ. и҆ соблюда́ет̾ млⷭ҇ти внѡ чтꙋ́щихъ пресла́вное прише́ствїе є҆гѡ̀ влⷣчце, во́ньже соше́дшесѧ ᲂу҆се́р днѡ пра́зднꙋемъ.</p>

<p><red>пѣ́снь, д҃. і҆рмо́съ. Т</red>ы́ ми хрⷭ҇тѐ гдⷭ҇ь, ты́ же и҆ си́ла ми, ты́ ми бг҃ъ, ты́ ми ра́дованїе. не ѡ҆ста́вль нѣ́дра ѻ҆́ч҃а, но млⷭ҇тїю си на́шꙋ нищетꙋ̀ посѣти́въ. тѣ́мъ съ прⷪ҇ро́комъ а҆вва́кꙋмомъ зовꙋ̀, си́лѣ твое́й сла́ва чл҃колю́бче.</p>

<p><red>Т</red>воре́цъ всѣ́хъ и҆ созда́тель, вседержи́ тельною си́лою носѧ́и всѧ́ческаѧ. ѻ҆́бра зомъ свои́мъ бжⷭ҇твенымъ, и҆ твои́мъ дв҃о дне́сь бг҃оно́снымъ, преми́рнѡ к̾ на́мъ прїи́де. на рꙋкꙋ̀ твое́ю чⷭ҇таѧ но си́мь, на спасе́нїе чл҃кѡмъ чл҃колю́бецъ.</p>

<p><red>Н</red>еи҆зрече́нномꙋ бж҃їю, и҆ бжⷭ҇твеномꙋ да рова́нїю, и҆ко́нѣ пречⷭ҇тыѧ и҆ свѣ́та хрⷭ҇та̀, прїиди́те вѣ́рнїи поклони́мсѧ <red>[покло́н̾].</red> и҆ с̾ любо́вїю пое́мъ вопїю́ще, низпослѝ, ѽ бл҃года́телю, ро́ждьшїѧ тѧ ра́ди прⷭ҇нѡ дв҃ы бл҃госе́рдыѧ бл҃года́ть на́мъ и҆ млⷭ҇ть.</p>

<p><red>сла́ва. А҆</red>арѡ́нѧ па́че кїѡ́та пречи́стыи тво́й ѻ҆́бразъ бцⷣе, дх҃а ст҃а́гѡ си́лою и҆ бл҃года́тїю неи҆зрече́ннѡ бг҃ъ ѡ҆ст҃ѝ и҆ ѡ҆бл҃года́ти, и҆ а҆́гг҃лѡмъ слꙋжи́ти є҆мꙋ̀ повелѣ̀. с̾ ни́ми же ѡ҆ на́съ, ѽ всест҃а́ѧ моли́сѧ, сла́вѧщихъ спаси́тельное є҆гѡ̀ смотре́нїе, и҆ твоѐ є҆́же ѡ҆ на́съ млрⷭ҇дїе.</p>

<p><red>и҆ ны́нѣ. Ꙗ҆́</red>же по бл҃года́ти дарова́ннаѧ ѿ́бг҃а помо́щнице хрⷭ҇тїѧ́нѡмъ всѣ́мъ, того̀ молѝ всест҃а́ѧ и҆ пренепоро́чнаѧ, ꙗ҆́кѡ да пре́зритъ на́шѧ без̾чи́сленнаѧ согрѣше́нїѧ, и҆ и҆зба́витъ пла́меннагѡ томле́нїѧ, и҆ тмы̀ мꙋ́чащыѧ, и҆ мꙋ́ки всѧ́кїѧ.</p>

<p><red>пѣ́снь, є҃. і҆рмо́съ. О</red>у҆́треннюетъ дх҃ъ мо́й, к̾ тебѣ̀ хрⷭ҇тѐ бж҃е, занѐ свѣ́тъ повелѣ́нїѧ твоегѡ̀ прише́ствїѧ, въ ни́хъ ᲂу҆́бѡ ѡ҆зарѝ ᲂу҆ма̀ на́шегѡ влⷣко, и҆ наста́ви на стезю̀ живо́тнꙋю.</p>

<p><red>Т</red>ы̀, ѽ бл҃года́тнаѧ, в̾ кра́йнемъ ти дне́сь бл҃говоле́нїи, бг҃олѣ́пнымъ ꙗ҆вле́ нїемъ всѧ́ческаѧ бл҃года́тнѡ ѡ҆бл҃гоꙋха́ ла є҆сѝ. и҆ та́инственное свѣ́та твоегѡ̀ просвѣще́нїе всемꙋ̀ ми́рꙋ низпосла́ла є҆сѝ, к̾ свѣ́тꙋ вы́шнїѧ сла́вы бцⷣе вѣ́р ныѧ возводѧ́щи.</p>

<p><red>Ѡ҆</red>мрачи́хомсѧ по́мыслы, ѡ҆тѧгчи́хом сѧ грѣхѝ, недоꙋмѣ́емъ свѣтоно́сныѧ бл҃года́ти и҆ млⷭ҇ти твоеѧ̀ и҆сповѣ́дати влⷣчце. но ѽ прест҃а́ѧ дв҃о, просвѣтѝ на́съ и҆ ѡ҆богатѝ, та́инствеными ти да рова́нїи, и҆ бжⷭ҇твенными жела́нїи, к̾свѣ́ тꙋ пра́вагѡ пꙋтѝ направлѧ́ющи.</p>

<p><red>сла́ва. Б</red>л҃гоче́стно ѿ всю́дꙋ ѽ бг҃омт҃и, ко пречⷭ҇тнѣ́й твое́й и҆ко́нѣ притека́ю щихъ, и҆ ᲂу҆се́рднѡ покланѧ́ющихсѧ <red>[покло́н],</red> и҆ вѣ́рнѡ вездѣ̀ призыва́ю щихъ ю҆̀, пред̾варѝ ѿ бѣ́дъ всѧ́кихъ спа са́ющи, и҆ лю́тыхъ недꙋ́гъ, и҆ дх҃о́въ про гонѧ́щи. и҆ тишинꙋ̀ и҆ здра́вїе подаю́щи всѣ́мъ влⷣчце.</p>

<p><red>и҆ ны́нѣ. Л</red>ю́тыми помышле́нїи, и҆ скве́р ными воспомина́нїи, ѿ лꙋка́выхъ вра го́в̾ стꙋжа́еми ѕѣ́лнѣ, не ѡ҆ста́ви ᲂу҆́бо на́съ нижѐ пре́зри бг҃ороди́тельнице, но ѡ҆сѣнѝ твое́ю бл҃года́тїю, покрыва́ющи ѿ си́хъ и҆ застꙋпа́ющи, и҆ спаса́ющи ѿ всѣ́хъ и҆́хъ навѣ́тъ и҆ страсте́й, ѽ бг҃обл҃же́ннаѧ.</p>

<p><red>пѣ́снь, ѕ҃. і҆рмо́с̾. М</red>л҃твꙋ пролїю̀ ко́ гдⷭ҇ꙋ, и҆ томꙋ̀ воз̾вѣщꙋ̀ печа́ль мою̀. ꙗ҆́кѡ ѕѡ́лъ дш҃ѧ моѧ̀ напо́лнисѧ, и҆ живо́тъ мо́й а҆́дꙋ прибли́жисѧ. и҆ молю́сѧ ꙗ҆́кѡ і҆ѡ́на, ѿ тлѝ бж҃е мо́й воз̾веди́ мѧ.</p>

<p><red>А҆</red>е́ръ прⷭ҇нѡ и҆ землѧ̀ всѧ̀ цр҃це в̾ пресла́в нѣмъ ти и҆ко́ны прише́ствїи, и҆спо́лни сѧ чюде́съ и҆ бжⷭ҇твенныхъ даро́въ, бл҃го да́тїю твое́ю во ᲂу҆тверже́нїе бл҃гоче́стїю и҆ всѣ́мъ вѣ́рнымъ всепѣ́таѧ. є҆́юже дне́сь и҆ сопоста́ти низлага́ютсѧ, и҆ сла́вѧщыѧ тѧ крѣ́пцы возмога́ютъ.</p>

<p><red>Г</red>ра́де бж҃їи, селе́нїе ст҃о́е, дв҃о бг҃оневѣ́ стнаѧ, сохранѝ ѿ сопроти́вныхъ нахо жде́нїѧ, и҆ ѿ всѣ́хъ навѣ́тъ вра́жїихъ ст҃ы́и до́мъ сво́й, и҆ всѧ̀ гра́ды и҆ страны̀ хрⷭ҇тїѧ́нскїѧ, любо́вїю пою́щыѧ тѧ, и҆ вѣ́рнѡ почита́ющыѧ пречⷭ҇тыи ѻ҆́бразъ тво́й.</p>

<p><red>сла́ва. Ѡ҆</red>сщ҃е́нїе, здра́вїе и҆ спасе́нїе, ѽ мт҃и бж҃їѧ, всегда̀ на́мъ подава́й дш҃а́м̾ же и҆ тѣлесе́мъ, бл҃гоче́стнѡ покланѧ́ю щымсѧ бжⷭ҇твенѣй твое́й и҆ко́нѣ <red>[пок ло́н̾].</red> и҆ ᲂу҆сты̀ и҆ срⷣцемъ бл҃гоговѣ́йнѣ цѣлꙋ́ющымъ ю҆̀, и҆ со́ страхомъ прикаса́ю щымсѧ, и҆ вѣ́рою ѿ дш҃и присносла́вѧ щымъ.</p>

<p><red>и҆ ны́нѣ. Д</red>ержа́вныи покро́въ и҆ стѣ́нꙋ неѡбори́мꙋ, стѧжа́вше тѧ прⷭ҇нѡ дв҃о бцⷣе, привлече́ни застꙋпле́нїемъ ти зо ве́мъ: стрѣ́лы вра́жїѧ и҆ ко́зни всѧ̀ бѣ со́вскїѧ, ꙗ҆́кѡ младе́ньчески покажѝ, и҆ недѣ́йствены си́лою твое́ю, крѣ́пкаѧ помо́щнице.</p>

<p><red>конда́къ. гла́съ, и҃. П</red>ритеце́мъ лю́дїє в̾ до́мъ спаси́тельныи цр҃цы и҆ бцⷣы за неи҆зрече́ннꙋю млⷭ҇ть є҆ѧ̀. под̾ тоѧ̀ бл҃го ꙋтро́бїе прибѣ́гше вѣ́рно, пречⷭ҇томꙋ є҆ѧ̀ ѻ҆́бразꙋ припа́дающе, и҆ бл҃гочестнѡ во пїю́ще, влⷣчце за спаси́тельное смотре́ нїе ми́ра, преми́рнѡ и҆ свѣтоза́рнѡ к̾ на́мъ прише́дши, просвѣтѝ на́съ свѣ́ тлѡ сотворѧ́ющихъ пра́зднество при ше́ствїѧ твоегѡ̀. и҆ ᲂу҆крѣпѝ сла́вѧщыѧ тѧ̀ лю́ди, и҆зрѧ́днѡ на врагѝ побѣди́ тельнаѧ и҆́мъ подаю́щи, и҆ всѧ̀ прите ка́ющыѧ к̾ тебѣ̀, и҆ вѣ́рою пою́щыѧ тѧ спасѝ, да зове́мъ ти, ра́дꙋисѧ дв҃о ми́рꙋ спасе́нїе.</p>

<p><red>и҆́косъ. П</red>реми́рно ꙗ҆вле́нїе бг҃омт҃ре ви́дѧще, на высотꙋ̀ добродѣ́телей взы́демъ, ᲂу҆́мъ на́ нб҃о прело́жше. сего́ бо ра́ди непости́жимѡ прїи́де, хотѧ̀ привлещѝ къ высотѣ̀ вопїю́щихъ є҆́й си́це. ра́дꙋисѧ блгⷭ҇ве́ннаѧ дв҃о, ѿ всѣ́хъ родо́въ и҆збра́ннаѧ бг҃омъ. ра́дꙋисѧ нбⷭ҇наѧ цр҃це, гдⷭ҇а бг҃а мт҃и, творца̀ всѧ́ ческихъ. ра́дꙋисѧ всера́достное а҆́гг҃ломъ пѣ́нїе, ра́дꙋисѧ всежела́тельное всегѡ̀ ми́ра пресла́дкое зрѣ́нїе. ра́дꙋисѧ непо дви́жимое вѣ́ры бл҃гоче́стїѧ ѻ҆снова́нїе, ра́дꙋисѧ всесвѣ́тлое благода́ти позна́ нїе. ра́дꙋисѧ къ земны́мъ бж҃їе бл҃го и҆зволе́нїе, ра́дꙋисѧ земны́хъ къ бг҃ꙋ возведе́нїе. ра́дꙋисѧ ѡ҆ѕло́бленымъ дꙋ ша́мъ ᲂу҆тѣше́нїе, ра́дꙋисѧ всѣ́мъ вѣ́р нымъ ско́рое поможе́нїе. ра́дꙋисѧ даро ва́ннаѧ ѿ́ бг҃а пред̾ста́тельнице ро́дꙋ хрⷭ҇тїѧ́нскомꙋ, є҆го́же и҆ соблюда́й прилѣ́ жнѡ ѿ всѧ́кихъ бѣ́дъ и҆ ѕо́лъ. да зове́мъ ти, ра́дꙋисѧ дв҃о вѣ́рнымъ спасе́нїе.</p>

<p><red>пѣ́снь, з҃. і҆рмо́съ. Б</red>ж҃їѧ схожде́нїѧ ѻ҆́гнь ᲂу҆стыдѣ́сѧ въ вавѷлѡ́нѣ дре́вле. сегѡ̀ ра́ди ѻ҆́троцы, в̾ пещѝ ра́дованною ного́ю, ꙗ҆́кѡ во́ свѣтѣ ликова́хꙋ пою́ ще, бл҃гослове́нъ бг҃ъ ѻ҆ц҃ъ на́шихъ.</p>

<p><red>А҆́</red>гг҃ломъ гове́йныи ѻ҆́бразъ тво́й влⷣчце неизрече́нною прⷭ҇нѡ бл҃года́тїю сїѧ́етъ и҆ си́лою, дне́сь бо тогѡ̀ дарова́нїи, зем ны́ѧ просвѣща́еши, и҆ съ нбⷭ҇ными сово кꙋплѧ́еши, и҆ к̾ вѣ́чномꙋ животꙋ̀ воз во́диши, за неизгл҃аннꙋю бл҃гость бг҃о бл҃года́тнаѧ.</p>

<p><red>Т</red>воегѡ̀ бг҃олѣ́пнагѡ ꙗ҆вле́нїѧ, и҆ пресла́ внагѡ и҆ко́ны прише́ствїѧ, и҆ пꙋчи́ны чюде́съ чи́стаѧ. и҆ виті́йствꙋющїи ᲂу҆ста̀ ника́коже возмо́гꙋтъ и҆сповѣ́дати, мы́ же грꙋ́бїи что̀ возгл҃емъ; но то́чїю, поми́лꙋй и҆ спасѝ на́съ, ѽ всеми́ло стиваѧ.</p>

<p><red>сла́ва. И҆</red>звѣ́стнаѧ вѣ́рныхъ помо́щни це, и҆ всѣ́хъ бл҃ги́хъ пода́тельнице, прїимѝ на́съ вѣ́рнѡ припа́дающихъ ти, и҆ любо́вїю вопїю́щихъ, поми́лꙋй на́съ гжⷭ҇е, поми́лꙋй на́съ. ꙗ҆́коже дне́сь, та́кѡ и҆ во ѻ҆́нъ вѣ́къ бꙋ́ди на́мъ помо́щница и҆ застꙋ́пница.</p>

<p><red>и҆ ны́нѣ. М</red>т҃и бж҃їѧ млрⷭ҇даѧ, млⷭ҇ти твоеѧ̀ пꙋчи́нꙋ дне́сь на́мъ ѿве́рзи. и҆ ѿ ᲂу҆́стъ мы́сленныхъ волко́въ и҆схи́ти, хо тѧ́щихъ на́съ поглоти́ти, и҆ до конца̀ погꙋби́ти. поми́лꙋй, мо́лимъ тѧ ѽ влⷣчце поми́лꙋй, не ѿвратѝ посра́мле ныхъ ра́бъ твои́хъ.</p>

<p><red>пѣ́снь, и҃. і҆рмо́съ. П</red>окрыва́ѧй вода́ми превы́спреннѧѧ своѧ̀, полага́ѧй мо́рю предѣ́лъ песо́къ, и҆ содержа́и зе́млю. тѧ̀ пое́тъ сл҃нце, тѧ̀ сла́витъ лꙋна̀, тебѣ̀ прино́ситъ хвалꙋ̀ всѧ̀ тва́рь, ꙗ҆́кѡ содѣ́ телю всѣ́мъ во́ вѣки.</p>

<p><red>И҆</red>зрѧ́днїи чи́нове нбⷭ҇нїи бл҃гоче́стнѡ бл҃гоговѣ́ютъ пречⷭ҇томꙋ твоемꙋ̀ ѻ҆́бразꙋ всечⷭ҇таѧ, и҆ преми́рномꙋ є҆гѡ̀ прише́ ствїю, и҆́же под̾ со́лнцемъ пресла́внѡ показа́вшꙋсѧ. и҆ вселе́ннꙋю воздви́гшꙋ пѣ́ти и҆ сла́вити сн҃а твоегѡ̀ ꙗ҆́кѡ содѣ́телѧ всѣ́хъ во́ вѣки.</p>

<p><red>П</red>ресла́внаѧ дне́сь пою́ще, покланѧ́емсѧ любе́знѡ а҆́гг҃лѡмъ говѣ́йнѣй ти и҆ко́ нѣ <red>[покло́н̾],</red> бл҃гоговѣ́юще ѽ гжⷭ҇е цр҃це. сла́вѧщихъ тѧ̀ люде́й на́шихъ, бжⷭ҇твенною си бл҃года́тїю ѡ҆сѣнѝ, и҆ на врагѝ ᲂу҆крѣпѝ.</p>

<p><red>сла́ва. Р</red>а́дости вина̀ всебл҃гослове́ннаѧ. ра́дꙋисѧ всенепоро́чнаѧ, ра́дꙋисѧ бл҃го да́тнаѧ, держа́ва и҆ ѡ҆гражде́нїе и҆ спасе́ ное прибѣ́жище, спасѝ на́съ ра́бъ тво и́хъ не и҆мꙋ́щихъ по́мощи. на тѧ́ бо надѣ́емсѧ, и҆ тебѐ пое́мъ во́ вѣки.</p>

<p><red>и҆ нн҃ѣ. Е҆</red>ди́нꙋ тѧ жи́зни стѧжа́хомъ храни́тельницꙋ, и҆ крѣ́пкꙋ наде́ждꙋ спасе́нїѧ. мо́лимъ тѧ ѽ бл҃госе́рдаѧ, и҆ по кончи́нѣ хода́тайствовати ѡ҆ на́съ, ꙗ҆́кѡ да бꙋ́дꙋщихъ и҆стѧза́нїи и҆зба́ви мсѧ, и҆ млⷭ҇тива ѡ҆брѧ́щемъ сн҃а твоегѡ̀ и҆ бг҃а в̾ дн҃ь сꙋ́дныи.</p>

<p><red>пѣ́снь, ѳ҃. і҆рмоⷭ҇. О</red>у҆диви́сѧ ᲂу҆́бѡ ѡ҆ се́мъ нб҃о, и҆ землѝ ᲂу҆жасо́шасѧ концы̀, ꙗ҆́ко бг҃ъ ꙗ҆ви́сѧ чл҃кѡмъ пло́тїю, чре́во же твоѐ бы́сть простра́ннѣе нб҃съ, тѣ́мъ тѧ̀ бцⷣе, а҆́гг҃лъ и҆ чл҃къ чинонача́лїѧ велича́емъ.</p>

<p><red>П</red>ро́ста а҆е́ра и҆ нб҃оше́ственна, и҆ко́на твоѧ̀ влⷣчце пꙋ́ть проходѧ́щи бжⷭ҇твенѡ и҆ свѣтолѣ́пнѡ, неизслѣ́димы стезѝ ꙗ҆влѧ́ющи, и҆ всѣ́хъ в̾ под̾нбⷭ҇нѣй бл҃года́ тїю си ѡ҆зарѧ́ющи, вѣ́рою вопїю́щихъ, вои́стинꙋ честнѣ́йши всѣ́хъ є҆сѝ дв҃о чи́стаѧ.</p>

<p><red>С</red>ло́ва пѣ́нїемъ, превысо́кихъ ти чⷭ҇таѧ чюде́съ ника́коже достиго́хомъ. но мо ле́бно тѧ мо́лимъ, молѝ цр҃це сн҃а свое гѡ̀ влⷣкꙋ и҆ цр҃ѧ всѣ́хъ, дарова́вшаго на́мъ тебѐ пресла́внꙋ помо́щницꙋ, ꙗ҆́ко да тобо́ю сподо́битъ на́съ нбⷭ҇нагѡ свое гѡ̀ црⷭ҇твїѧ.</p>

<p><red>сла́ва. П</red>ѣ́снь жела́ннꙋ, пѣ́нїѧ недоꙋ мѣ́нна, ѡ҆бл҃года́ти за бл҃года́ть си, ѽ бг҃обл҃года́тнаѧ. проше́нїѧ на́шѧ къ по́льзѣ и҆сполнѧ́ющи, и҆ к̾ высотѣ̀ го́р нѣй всѣ́хъ возводѧ́щи, вѣ́рнѡ тѝ зо вꙋ́щихъ, вои́стинꙋ вы́шши всѣ́хъ є҆сѝ дв҃о всенепоро́чнаѧ.</p>

<p><red>и҆ ны́нѣ. Р</red>о́ди всѝ ра́достнѡ бл҃жи́мъ тѧ̀ бцⷣе, ꙗ҆́кѡ ра́дости всѧ̀ и҆спо́лнила є҆сѝ. всѧ́къ ᲂу҆́бѡ во́зрастъ, и҆ всѧ́ка дш҃ѧ вѣ́рныхъ бл҃годари́тъ всегда̀. ᲂу҆ми́ лнѣйши же дне́сь покланѧ́ющесѧ мо́лимъ тѧ̀ <red>[покло́н̾],</red> не забꙋ́ди своѧ̀ рабы̀ влⷣчце, сподо́би и҆збра́нныхъ ра́до сти, в̾ бꙋ́дꙋщемъ вѣ́цѣ ѻ҆́номъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, честна́гѡ и҆ сла́внаго ꙗ҆вле́нїѧ чюдотво́рныѧ и҆ко́ны є҆ѧ̀ ѻ҆диги́трїи ти́хвинскїѧ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>