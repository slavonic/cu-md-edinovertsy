Т=ропа́рь , ма́рїи є҆гѵ́петской . гла́съ , и҃ .=

=Ѡ҆= тебѣ̀ мт҃и и҆звѣ́стнѡ спасе́сѧ , є҆́же по ѻ҆́бразꙋ . прїе́мши бо крⷭ҇тъ , послѣ́ довала є҆сѝ хрⷭ҇тꙋ̀ . и҆ творѧ́щи ᲂу҆ча́ше , є҆́же презира́ти ᲂу҆́бѡ пло́ть , прехо́дитъ бо , пещи́жесѧ ѡ҆ дш҃и , ве́щи без̾сме́р тнѣй . тѣ́мже и҆ со а҆́гг҃лы ра́дꙋетсѧ прпⷣбнаѧ дх҃ъ тво́й =[два́жды].=

=сла́ва , и҆ ны́нѣ , боⷢ҇ . И҆́=же на́съ ра́ди рож де́исѧ ѿ дв҃ы , и҆ распѧ́тїе претерпѣ́въ бл҃гі́и , и҆спрове́ргїи сме́ртїю сме́рть , и҆ воскрⷭ҇нїе ꙗ҆́вль ꙗ҆́кѡ бг҃ъ , непре́зри и҆́хже созда̀ рꙋко́ю свое́ю , ꙗ҆вѝ чл҃колю́бїе своѐ млⷭ҇тиве , прїимѝ ро́ждьшꙋю тѧ бцⷣꙋ молѧ́щꙋюсѧ за ны̀ , и҆ спасѝ сп҃се на́шъ лю́ди согрѣ́шшыѧ .

К=ано́нъ . гла́съ , д҃ . пѣ́снь , а҃ . і҆рмо́съ . М=о́рѧ чермна́гѡ пꙋчи́нꙋ , немо́крыми стопа́ми дре́вле ше́ствовавъ і҆и҃ль , крⷭ҇то ѡ҆бра́зно мѡѷсе́ѡвыма рꙋка́ма , а҆мали́ ковꙋ си́лꙋ в̾ пꙋсты́ни побѣди́лъ є҆́сть .

=запѣ́в̾ : П=рпⷣбнаѧ мт҃и ма́рїе , молѝ бг҃а ѡ҆ на́съ =[покло́н̾].=

~Скве́рнꙋ прегрѣше́нїи ѡ҆чи́сти смире́ ныѧ мѝ дш҃и , твое́ю млⷭ҇тїю хрⷭ҇тѐ . мглꙋ̀ и҆ ѡ҆мраче́нїе страсте́мъ ѿженѝ , моли́твами прпⷣбныѧ тѝ .

~Страстьмѝ плотьски́ми , ѡ҆скверни́вши дш҃е́вное бл҃горо́дїе . воз̾держа́нїем̾ па́ки ѽ чⷭ҇тна́ѧ , сво́й ᲂу҆́мъ просвѣти́ла є҆сѝ . тꙋ́чами сле́зъ твои́хъ дш҃ꙋ ᲂу҆ѧсни́вши .

=сла́ва . Е҆=гѵ́пта страсте́й ѿбѣ́гнꙋла є҆сѝ , ꙗ҆́кѡ ѿ грѣхо́вна и҆сто́чника . и҆ фара ѡ́на и҆зба́вльшисѧ , лю́тагѡ ѡ҆скверне́ нїѧ . без̾стра́тїѧ ны́нѣ зе́млю наслѣ́до вала є҆сѝ . и҆ со а҆́гг҃лы ликꙋ́еши прⷭ҇нѡ .

=и҆ нн҃ѣ , боⷢ҇ . З=рѧ́ще твою̀ и҆ко́нꙋ влⷣчце , бг҃ороди́тельнице чи́стаѧ . и҆ ро́ждьша госѧ сло́ва , ѿ твоеѧ̀ пречⷭ҇тыѧ дв҃о ᲂу҆тро́бы . и҆ спорꙋ́чницꙋ тѧ̀ къ семꙋ̀ , те́плѣ про́симъ пресла́внаѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбнаѧ мт҃и ма́рїе , ꙗ҆́кѡ всѝ по́ бз҃ѣ к̾тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . В=есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи , ты́ ми крѣ́пость гдⷭ҇и , и҆ прибѣ́жище и҆ ᲂу҆тверже́нїе .

~Воз̾смердѣ́шасѧ дш҃е́вныѧ , и҆ согни́ша сѧ твоѧ̀ ра́ны . но и҆сто́чникомъ сле́зъ твои́хъ , сїю̀ ѡ҆мы́ла є҆сѝ те́плѣ .

~Побѣжде́ни бы́ша тобо́ю , бѣсо́вьстїи полцы̀ . и҆ страстна́ѧ взыгра́нїѧ , слеза́ ми ᲂу҆ра́нила є҆сѝ .

=сла́ва . Ꙗ҆́=кѡ ᲂу҆́тренїи ѻ҆́блакъ , и҆ ꙗ҆́коже ка́плѧ ка́плющи была̀ є҆сѝ . всѣ́мъ про лива́ющи во́ды , покаѧ́нїѧ спасе́нагѡ .

=и҆ ны́нѣ , боⷢ҇ . Т=ебѐ пред̾ста́тельницꙋ чи́стаѧ , и҆ спасе́нїе и҆ крѣ́пость и҆мꙋ́щи , крⷭ҇та̀ ст҃а́гѡ дре́вꙋ , честна́ѧ поклони́ ласѧ є҆́сть .

=сѣда́ленъ . гла́съ , и҃ . В=зыгра́нїѧ всѧ̀ плотьска́ѧ ѡ҆бꙋзда́вши , болѣ́зньми воз̾держа́тельными . мꙋ́жественѡ пока за́ла є҆сѝ , дш҃и твоеѧ̀ мꙋдрова́нїе . крⷭ҇тъ бо гдⷭ҇нь воз̾желѣ́вши ᲂу҆зрѣ́ти , себѐ приснопа́мѧтнаѧ , ми́рови распѧ́ла є҆сѝ ѿ ню́дꙋ же и҆ корве́нїю а҆́гг҃льскагѡ житїѧ̀ , ᲂу҆се́рднѡ воз̾дви́гла є҆сѝ себѐ пребл҃же́ннаѧ , ма́рїе пресла́внаѧ . молѝ хрⷭ҇та̀ бг҃а , грѣхо́въ ѡ҆ставле́нїе пода́ти , чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . Ꙗ҆́=кѡ дв҃ꙋ є҆ди́нꙋ в̾ жена́хъ , тѧ̀ без̾ сѣ́мене ро́ждьшꙋю бг҃а пло́тїю , всѝ ᲂу҆бл҃жа́емъ ро́ди чл҃честїи , ѻ҆́гнь бо всели́сѧ в̾ тѧ̀ бжⷭ҇твеныи , и҆ ꙗ҆́кѡ младе́нца дои́ши зижди́телѧ и҆ гдⷭ҇а . тѣ́мже а҆́гг҃льскїй собо́ръ , и҆ чл҃че скїи ро́дъ , досто́йнѡ сла́вимъ прест҃о́е ржⷭ҇тво̀ твоѐ , и҆ согла́снѡ вопїе́мъ ти , молѝ хрⷭ҇та̀ бг҃а , согрѣше́нїемъ ѡ҆ставле́ нїе дарова́ти , воспѣва́ющымъ досто́йно сла́вꙋ твою̀ .

=пѣ́снь , д҃ . і҆рмоⷭ҇ . В=оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ , ста̀ в̾ чинꙋ̀ свое́мъ , досто́йнѡ взыва́ю щи , сла́ва си́лѣ твое́й гдⷭ҇и .

~Оу҆дали́ласѧ є҆сѝ бѣжа́вши ꙗ҆́же въ ми́рѣ , и҆ сла́дкихъ всѣ́хъ . є҆ди́на же є҆ди́номꙋ чи́стѡ бесѣ́довала є҆сѝ , кра́й нимъ воз̾держа́нїемъ , и҆ терпѣ́нїемъ дѣ́лъ твои́хъ .

~Тѣле́снаѧ движе́нїѧ и҆ раз̾жже́нїѧ , воз̾держа́нїемъ пои́стинѣ и҆з̾сꙋши́ла є҆сѝ . ѿ ню́дꙋ же дш҃ꙋ ᲂу҆кра́сила є҆сѝ , ма́рїе всесла́внаѧ , бжⷭ҇твеными видѣ́нїи и҆ дѣ́тельми .

=сла́ва . Д=обродѣ́тельною тѝ си́лою , сле за́ми и҆ посто́мъ кра́йнимъ , моли́твою же и҆ ва́ромъ , зимо́ю и҆ нагото́ю , прїѧ́ телище бы́сть ст҃а́гѡ дх҃а че́стнѡ .

=и҆ ны́нѣ , боⷢ҇ . К=ъ твое́й и҆ко́нѣ прибѣ́ гши , и҆ и҆з̾ тебѐ рожде́нагѡ мр҃і́е дв҃о . тобо́ю ны́нѣ ѡ҆брѣ́те жи́знь без̾сме́р тнꙋю , в̾ раѝ ликꙋ́ющи .

=пѣ́снь , є҃ . і҆рмо́съ . Т=ы̀ гдⷭ҇и ми свѣ́тъ в̾ ми́ръ прише́лъ є҆сѝ , свѣ́тъ ст҃ы́и ѡ҆браща́ѧ и҆з̾ мра́чна невѣ́денїѧ , вѣ́рою воспѣва́ющыѧ тѧ .

~Въ слѣ́дъ хрⷭ҇та̀ послѣ́довала є҆сѝ ра́дꙋю щисѧ , носѧ́щи крⷭ҇тъ сво́й на ра́мѣ ма́рїе , и҆ бѣ́сы ᲂу҆ра́нила є҆сѝ .

~Показа́ла є҆сѝ на́мъ покаѧ́нїѧ лѣчбꙋ̀ . показа́ла є҆сѝ и҆ стезю̀ ведꙋ́щꙋю , па́ки к̾ жи́зни неги́блющей .

=сла́ва . Т=ы̀ бꙋ́ди ми честна́ѧ , застꙋ́ пница непобѣди́ма . и҆ и҆зба́ви стрⷭ҇те́й мѧ , болѣ́зни же всѧ́коѧ , мольба́ми си ко́ гдⷭ҇ꙋ .

=и҆ ны́нѣ , боⷢ҇ . Н=а твою̀ влⷣчце чи́стаѧ и҆ко́нꙋ взира́ше , тебѣ̀ всегда̀ молѧ́ щисѧ , страсте́й напа́данїѧ , прпⷣбнаѧ посрамлѧ́ше .

=пѣ́снь , ѕ҃ . і҆рмо́съ . П=ожрꙋ́ти со́ гласомъ хвале́нїѧ гдⷭ҇и , цр҃кви вопїе́тъ ти , ѿ бѣсо́вскїѧ кро́ви ѡ҆чи́щшисѧ , млⷭ҇тїю ѿ ре́бръ и҆сте́кшею ти кро́вїю .

~По́томъ грѣхо́внꙋю скве́рнꙋ ѡ҆мы́ла є҆сѝ . къ нетлѣ́нней же сла́вѣ , свое́ю мы́слїю сматрѧ́ющи . ны́нѣ ѡ҆брѣла̀ є҆сѝ бл҃го пло́дїе , болѣ́знемъ свои́мъ сла́внаѧ .

~Всѣ́мъ грѣ́шникомъ ма́рїе , житїѐ твоѐ ѻ҆́бразъ показа́сѧ . и҆́же без̾ мѣ́ры согрѣ́шшимъ въ житїѝ воста́ти , и҆ скве́рнꙋ ѡ҆чи́стити слеза́ми .

=сла́ва . О=у҆ще́дри смире́нꙋю ми дш҃ꙋ чл҃ко лю́бче , є҆ѧ́же ѡ҆скверни́х̾ дѣ́ѧ нечи́стаѧ хотѣ́нїѧ пло́ти моеѧ̀ . но ты́ мѧ прпⷣбныѧ моли́твами поми́лꙋй .

=и҆ нн҃ѣ , боⷢ҇ . В=се́ю твое́ю дш҃е́ю и҆ срⷣцемъ , воз̾люби́ла є҆сѝ и҆́же ѿ дв҃ы рожде́нна гѡ , бг҃а сло́ва жива́гѡ и҆ воплоще́нна , и҆́же гла́съ тебѣ̀ прпⷣбнаѧ прине́сша .

=конда́къ . гла́съ , д҃ . Г=рѣхо́вныѧ мглы̀ ѿбѣ́гши , и҆ покаѧ́нїѧ свѣ́томъ ѡ҆зари́ вши своѐ срⷣце сла́внаѧ , пристꙋпи́ла є҆сѝ ко хрⷭ҇тꙋ̀ . сегѡ̀ пренепоро́чнꙋю и҆ ст҃ꙋ́ю мт҃рь , хода́таицꙋ млⷭ҇тивнꙋ приве́дши . ѿ ню́дꙋ же и҆ согрѣше́нїемъ ѡ҆брѣ́те ѿло же́нїе , и҆ со а҆́гг҃лы прⷭ҇нѡ ра́дꙋешисѧ .

=и҆́косъ . З=мі́ѧ и҆́же дре́вле во є҆де́мѣ запе́ньшаго є҆́ввѣ , пре́лестїю дре́ва , низ̾ве́ргла є҆сѝ въ ро́въ , дре́вомъ крⷭ҇тнымъ сла́внаѧ ма́рїе . и҆ ѿбѣ́гши сла́сти , чистотꙋ̀ воз̾желѣ́ла є҆сѝ . ѿ ню́дꙋ же и҆ с̾ дв҃ами сподо́бисѧ , внꙋ́трь черто́га вни́ти твоегѡ̀ влⷣки , с̾ си́ми наслади́тисѧ досто́йнѡ . тогѡ̀ ᲂу҆́бѡ прилѣ́жнѡ молѝ , ꙗ҆́кѡ да мно́гимъ грѣхо́мъ , разрѣше́нїе пода́стъ . и҆ своеѧ̀ жи́зни на́съ сподо́битъ , со а҆́гг҃лы прⷭ҇нѡ ра́доватисѧ .

=пѣ́снь , з҃ . і҆рмо́съ . В=пещѝ а҆враа́мскїѧ си дѣ́ти перси́дстѣй , любо́вїю бл҃говѣ́рїѧ па́че не́жели пла́менемъ ѡ҆палѧ́еми взыва́хꙋ , бл҃гослове́нъ є҆сѝ въ цр҃кви сла́вы твоеѧ̀ гдⷭ҇и .

~Ско́рбнꙋю и҆ тѣ́снꙋю ше́ствовавши стезю̀ ꙗ҆́вѣ . добро́тою добродѣ́телей , ᲂу҆ѧсни́вши дш҃ꙋ . нбⷭ҇нꙋю дости́гла є҆сѝ жи́знь неконча́емꙋю , и҆дѣ́же свѣ́тъ без̾коне́чныи є҆́сть хрⷭ҇то́съ .

~И҆́же в̾ ми́рѣ попра́вши вре́меннаѧ всѧ̀ . ны́нѣ ликꙋ́еши , со всѣ́ми во́инствы а҆́гг҃льскими воспѣва́ющи , бл҃гослове́нъ є҆сѝ въ цр҃кви сла́вы твоеѧ̀ гдⷭ҇и .

=сла́ва . К=ова́рства вра́жїѧ , и҆ ѻ҆рꙋ́жїѧ ѡ҆скꙋдѣ́вше всѧ̀ , крѣ́пкимъ посто́мъ , и҆ моли́твою твое́ю прпⷣбнаѧ и҆ слеза́ми . и҆ ны́нѣ ᲂу҆́бѡ ѿго́нѧтсѧ , и҆ страсте́й на стоѧ́нїе , ма́рїе честна́ѧ .

=и҆ ны́нѣ , боⷢ҇ . Н=еи҆скꙋсобра́чнѡ , ꙗ҆́же бг҃а беспло́тна поро́ждьши вои́стинꙋ , и҆ дв҃а пребы́вши пои́стиннѣ . твое́ю си́лою все честна́ѧ , ѿгна̀ страсте́мъ и҆ бѣсо́мъ во́инства .

=пѣ́снь , и҃ . і҆рмо́съ . Р=ꙋ́цѣ распросте́ръ данїи́лъ , льво́ва зїѧ́нїѧ в̾ ро́вѣ затчѐ , ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ , и҆́же бл҃гоче́стїѧ люби́ тели ѻ҆́троцы взыва́юще , бл҃гослови́те всѧ̀ дѣ́ла гдⷭ҇нѧ гдⷭ҇а .

~Ве́сь сїѧ́нїемъ добродѣ́телей ѡ҆зари́вши ᲂу҆́мъ , ма́рїе сла́внаѧ , бг҃ови бесѣ́дова вши . пло́ть бо и҆стни́вши посто́мъ мно́зѣмъ . и҆ по́мысломъ бл҃гочести́ вымъ , поѧ́ше ра́дꙋющисѧ , бл҃гослови́те всѧ̀ дѣ́ла гдⷭ҇нѧ гдⷭ҇а .

~Крⷭ҇та̀ зна́менїемъ себѐ ѡ҆гради́вши , і҆ѡрда́нскїѧ нога́ма немо́креныма свои́ ма , во́ды преплꙋ́вши ма́рїе вѣ́рнѡ . и҆ нбⷭ҇нагѡ хрⷭ҇та̀ хлѣ́бꙋ и҆ кро́ви є҆гѡ̀ при ча́щшисѧ , ны́нѣ ѿпꙋща́еши рабꙋ̀ свою̀ рекла̀ є҆сѝ .

=сла́ва . С=щ҃е́нникъ бжⷭ҇твеныи зоси́ма , таи́нникъ бл҃года́ти , бы́стринꙋ ꙗ҆́кѡ ви́дѣ тѧ̀ і҆ѡрда́нскꙋю сла́внаѧ , преше́ дшꙋ немо́креныма нога́ма , стра́хомъ и҆ тре́петомъ ѡ҆держи́мь бы́въ , ра́дꙋѧсѧ поѧ́ше , блгⷭ҇ви́те всѧ̀ дѣ́ла гдⷭ҇нѧ гдⷭ҇а .

=и҆ нн҃ѣ , боⷢ҇ . Т=обо́ю пренескве́рнаѧ , тлю̀ и҆ скве́рнꙋ всю̀ ѿтрѧсѐ . и҆ ѡ҆блече́сѧ влⷣчце в̾ ри́зꙋ без̾сме́ртнꙋ . и҆ тобо́ю твоемꙋ̀ сн҃ꙋ прпⷣбнаѧ вопїѧ́ше . бл҃гослови́те всѧ̀ дѣ́ла гдⷭ҇нѧ гдⷭ҇а .

=пѣ́снь , ѳ҃ . і҆рмоⷭ҇ . К=а́мень нерꙋкосѣ́чныѧ горы̀ , ѿ несѣко́мыѧ тѧ дв҃цы краеꙋго́ лныи ѿсѣче́сѧ хрⷭ҇то́съ , совокꙋпи́въ раз̾ стоѧ́щаѧсѧ є҆стества̀ . тѣ́мъ веселѧ́ще сѧ , тѧ̀ бцⷣе велича́емъ .

~Ны́нѣ нетлѣ́нною , и҆ бжⷭ҇твеною вои́сти нꙋ пи́щею насыща́ема . и҆ свѣ́томъ наслажда́ющисѧ мы́сленымъ и҆ невече́р нимъ . в̾ нбⷭ҇ныхъ се́лѣхъ , и҆дѣ́же а҆́гг҃ль стїи чи́нове , ѡ҆ на́съ бг҃а мо́лѧтъ .

~Сла́вы текꙋ́щыѧ и҆ тлѣ́нныѧ же , воз̾ гнꙋша́сѧ ма́рїе . сла́вꙋ и҆ жи́знь наслѣ́ дова бл҃же́ннꙋю . хрⷭ҇та̀ молѝ , ѡ҆ соверша́ ющихъ твою̀ всест҃ꙋ́ю па́мѧть всегда̀ .

=сла́ва . В=и́ждь ми ско́рбь прпⷣбнаѧ , и҆ стона́нїе серде́чное , ви́ждь тѣснотꙋ̀ жи́зни моеѧ̀ . спаси́ мѧ ѿ грѣха̀ мое гѡ̀ , и҆ дш҃ꙋ мою̀ ᲂу҆ще́дри , твои́ми хода́ тайствы ко́ гдⷭ҇ꙋ .

=и҆ ны́нѣ , боⷢ҇ . В=лⷣчце чⷭ҇таѧ бцⷣе , грѣ́шни кѡмъ спасе́нїе , прїимѝ мольбꙋ̀ сїю̀ , и҆з ба́ви мѧ ѿ грѣ́хъ мои́хъ , твоемꙋ̀ сн҃ꙋ прибѣга́юща , моли́твами прпⷣбныѧ тѝ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбныѧ мт҃ри на́шеѧ ма́рїи є҆гѵ́птѧныни , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

