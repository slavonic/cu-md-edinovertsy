Т=ропа́рь , мѡѷсе́ю мꙋ́ринꙋ . гла́съ , а҃ .=

~Пꙋсты́нныи жи́тель , и҆ во́плоти а҆́гг҃лъ , и҆ чюдотво́рецъ ꙗ҆ви́сѧ , бг҃оно́се ѻ҆́ч҃е на́шъ мѡѷсе́е . поще́нїемъ , бдѣ́нїемъ , мл҃твами , нбⷭ҇ныѧ бл҃года́ти прїе́мъ , и҆сцѣлѧ́еши болѧ́щїѧ , и҆ дш҃ѧ вѣ́рою притека́ющихъ тѝ . сла́ва да́вшемꙋ тѝ крѣ́пость . сла́ва вѣнча́вшемꙋ тѧ̀ . сла́ва даю́щемꙋ тобо́ю всѣ́мъ и҆сцѣле́нїе =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , и҃ . пѣ́снь , а҃ . і҆рмо́съ . П=ое́мъ гдⷭ҇ви прове́дшемꙋ лю́ди своѧ̀ , сквозѣ̀ чермно́е мо́ре , ꙗ҆́кѡ є҆ди́нъ , сла́вно бо просла́висѧ .

=запѣ́въ : П=рпⷣбне ѻ҆́ч҃е мѡѷсе́е , молѝ бг҃а ѡ҆ на́съ =[покло́н̾].=

~Соꙋ́зомъ грѣхо́вным̾ , помраче́ное срⷣце моѐ , ᲂу҆бѣлѝ ѻ҆́ч҃е покаѧ́нїѧ тꙋ́чами , мл҃твами твои́ми .

~Стра́хомъ влⷣчнимъ пло́ть пригво́ждь , всѧ́кꙋ ᲂу҆ма̀ стра́сть , ѿ срⷣца бг҃оно́сне пребл҃же́нне и҆з̾сꙋши́лъ є҆сѝ .

=сла́ва . Б=раздо́ю мы́сленною , с̾кры́въ сло́ ва ѻ҆́ч҃е сѣ́мена , воз̾дѣ́лалъ є҆сѝ пшени́ цꙋ , въ сокро́вищихъ не и҆стоща́емыхъ соблюда́емꙋ .

=и҆ ны́нѣ , боⷢ҇ . В=сего́ мѧ спаса́етъ сло́во пребога́тое бл҃гостїю , восхотѣ́въ и҆́з̾чре ва тѝ воплоти́тисѧ , чⷭ҇таѧ мт҃и дв҃о .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е мѡѷсе́е , ꙗ҆́кѡ всѝ по́ бз҃ѣ к̾тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Т=ы̀ є҆сѝ ᲂу҆тверже́нїе , притека́ющымъ тѝ гдⷭ҇и , ты́ же свѣ́тъ ѡ҆мраче́ннымъ , и҆ пое́тъ тѧ̀ дх҃ъ мо́й .

~Дх҃омъ дви́жимь , дх҃о́вными мꙋ́дре дѣѧ́нїи терпѧ̀ , лꙋка́вьствїѧ покори́лъ є҆сѝ дꙋ́хи .

~Си́лою ᲂу҆крѣплѧ́емь бг҃онача́льною , мѡѷсе́е прпⷣбне , крѣ́пкагѡ ꙗ҆́кѡ беспло́ тенъ , смири́лъ є҆сѝ ѕмі́ѧ .

=сла́ва . Т=ꙋ́чами сле́зъ твои́хъ , ѻ҆́гненое ѡ҆пале́нїе стрⷭ҇те́й ᲂу҆гаси́лъ є҆сѝ . и҆ рѣка̀ ꙗ҆ви́сѧ дарова́нїи , наполнѧ́ема дх҃омъ .

=и҆ нн҃ѣ , боⷢ҇ . И҆=мѣ́ѧ тѧ̀ по́мощь , враго́в̾ стремле́нїѧ не ᲂу҆бою́сѧ . и҆мѣ́ѧ тѧ̀ пред̾ ста́тельницꙋ , тѣ́хъ побѣжда́ю полкѝ .

=сѣда́ленъ . гла́съ , г҃ . Б=жⷭ҇твеными сїѧ́нїи раз̾богатѣ́въ , и҆ тмꙋ̀ раз̾рꙋши́лъ є҆сѝ страсте́й всебл҃же́нне . и҆ бо́дрыми моли́ твами сѝ , ᲂу҆вѧди́лъ є҆сѝ пло́ти воз̾вы ша́емаѧ мꙋдрова́нїѧ , и҆ к̾ го́рнемꙋ пре́й де кра́йнемꙋ гра́дꙋ . ѻ҆́ч҃е прпⷣбне хрⷭ҇та̀ бг҃а молѝ , дарова́ти на́мъ ве́лїю млⷭ҇ть .

=сла́ва , и҆ ны́нѣ , боⷢ҇ . Б=жⷭ҇твенагѡ є҆сте ства̀ нераз̾лꙋ́чьсѧ , пло́ть бы́въ воꙋтро́ бѣ твое́й , но бг҃ъ вочл҃чьсѧ пребы́сть . и҆́же по ржⷭ҇твѣ̀ мт҃рь дв҃ꙋ тѧ̀ , ꙗ҆́коже пре́жде ржⷭ҇тва̀ сохра́нь пренепоро́чнꙋ є҆ди́нꙋ гдⷭ҇ь . тогѡ̀ прилѣ́жнѡ молѝ , да рова́ти на́мъ ве́лїю млⷭ҇ть .

=пѣ́снь , д҃ . і҆рмо́съ . О=у҆слы́шахъ гдⷭ҇и смо тре́нїѧ твоегѡ̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

~Любопло́тнагѡ бѣ́са , непреста́нными ѻ҆́ч҃е мольба́ми , и҆ болѣ́знем̾ в̾даѧ́нми , ѿ дꙋшѝ пребл҃же́нне ѿгна́лъ є҆сѝ .

~Преложи́въ помышле́нїе , ко и҆́же па́че ᲂу҆ма́ же и҆ сло́ва прпⷣбне . воз̾держа́нїѧ зно́й , ꙗ҆́коже бжⷭ҇твенꙋю ро́сꙋ терпѧ́ше .

=сла́ва . В=ѣ́триломъ ѡ҆корми́всѧ нестѧ жа́нїѧ , легко̀ преплы́лъ є҆сѝ жите́йское ѻ҆́ч҃е мо́ре . ко приста́нищꙋ ти́хомꙋ направлѧ́емь .

=и҆ ны́нѣ , боⷢ҇ . Д=в҃ьства сосꙋ́де , и҆ не в̾мѣ сти́магѡ є҆стества̀ село̀ , дш҃ꙋ мою̀ свѣ́ том̾ наста́ви , ѡ҆мраче́нꙋю бг҃оневѣ́сто .

=пѣ́снь , є҃ . і҆рмоⷭ҇ . О=у҆́треннююще вопїе́мъ тѝ гдⷭ҇и спаси́ ны , ты́ бо є҆сѝ бг҃ъ на́шъ , ра́звѣ бо тебѐ и҆но́гѡ незна́емъ .

~Оу҆́глїемъ распалѧ́емь бл҃же́нне без̾стра́ стїѧ , ве́щь раз̾жже́нꙋю страсте́й попа ли́лъ є҆сѝ .

~Звѣзда̀ воз̾держа́нїѧ , высота́ми сїѧ́ѧ ꙗ҆ви́лсѧ є҆сѝ , дш҃ѧ на́шѧ просвѣща́ѧ пресла́вне .

=сла́ва . Н=а высотꙋ̀ добродѣ́телей воз̾ ше́лъ є҆сѝ , и҆ во ѻ҆́стровъ дости́глъ є҆сѝ нбⷭ҇ныи , ѻ҆́ч҃е мѡѷсе́е досточю́дне .

=и҆ ны́нѣ , боⷢ҇ . Д=в҃ꙋ по ржⷭ҇твѣ̀ пое́мъ тѧ бцⷣе . ты́ бо бг҃а сло́ва , пло́тїю мі́рови родила̀ є҆сѝ .

=пѣ́снь , ѕ҃ . і҆рмо́с̾ . Ѡ҆=чи́сти мѧ сп҃се , мно́ га бо без̾зако́нїѧ моѧ̀ , и҆ и҆з̾ глꙋбины̀ ѕѡ́лъ воз̾веди́ мѧ молю́сѧ , к̾ тебѣ́ бо воз̾ва́хъ и҆ ᲂу҆слы́ша мѧ , бж҃е спасе́нїѧ моегѡ̀ .

~Но́щїю мѧ грѣхо́вною , и҆ сласте́й ѡ҆мра че́нїемъ ѡ҆крꙋже́на . и҆́же в̾ тебѣ̀ дх҃о́вны ми сїѧ́нїи , всего̀ просвѣтѝ , всего̀ ко приста́нищꙋ спасе́нїѧ ѻ҆́ч҃е напра́ви .

~Ꙗ҆́коже пчела̀ трꙋдолюби́ваѧ , со́томъ ᲂу҆ма̀ своегѡ̀ цвѣ́ты добродѣ́телей со́б равъ , и҆сточи́лъ є҆сѝ сла́дость без̾мѣ́р нꙋю , го́ресть ѻ҆́ч҃е бѣсо́вскꙋю ѿгонѧ́щꙋ .

=сла́ва . В=ъ пꙋсты́нѧх̾ пожида́ѧ , вы́шнїи гра́дъ наслѣ́дова , пло́ть порабоща́ѧ по ще́ньми чю́дне , въ пи́щи не и҆ждивѣ́е мѣй , к̾ ра́йскимъ се́ломъ ѿше́лъ є҆сѝ .

=и҆ ны́нѣ , боⷢ҇ . С=щ҃е́нїе мы́слено , и҆ неѡ҆па́ льно ѡ҆чисти́лище , свѣти́льник̾ ѕлато ви́денъ , и҆ трапе́зꙋ ѡ҆дш҃евле́нꙋ , хлѣ́бъ носи́вшꙋю жи́зни дв҃о , вѣ́рнїи тѧ̀ и҆ме нꙋ́емъ .

=конда́къ . гла́съ , д҃ . М=ꙋ́рины заꙋши́въ , и҆ лица̀ дѣ́монѡмъ поплева́въ , мы́сленѡ просїѧ́лъ є҆сѝ ꙗ҆́коже сл҃нце свѣ́тлѡ , свѣ́ томъ житїѧ̀ твоегѡ̀ , и҆ ᲂу҆че́нїем̾ наста влѧ́ѧ дш҃ѧ на́шѧ .

=пѣ́снь , з҃ . і҆рмо́съ . Д=ѣ́ти є҆вре́йскїѧ въ пещѝ , попра́вше и҆ пла́мень дерзнꙋ́вше , и҆ на́ росꙋ ѻ҆́гнь прело́жше вопїѧ́хꙋ , бла гослове́нъ є҆сѝ гдⷭ҇и бж҃е во́ вѣки .

~Ка́ла страсте́й ѡ҆чище́нъ , дх҃о́вными блиста́ѧсѧ сїѧ́ньми , к̾ свѣ́тꙋ вои́стинꙋ невеще́ственомꙋ преста́висѧ . и҆дѣ́же ли́ цы бл҃же́нне по́стникъ во́ вѣки .

~Всѧ́кꙋ ѿбѣжѐ ѕло́бꙋ , присво́ижесѧ до́брымъ преложе́нїемъ , и҆ до́брымъ жела́нїемъ , невеще́ственѡ примѣси́сѧ , вопїѧ̀ бл҃же́нне , бж҃е бл҃гослове́нъ є҆сѝ .

=сла́ва . Б=олѣ́зньми воз̾держа́нїѧ без̾мѣ́ рными , болѣ́зненыи и҆з̾сꙋши́лъ є҆сѝ грѣ́х̾ бг҃оно́сче . тѣ́мже без̾болѣ́зненое ѡ҆брѣ́те бл҃ги́хъ наслажде́нїе , бл҃гословѧ̀ своегѡ̀ влⷣкꙋ .

=и҆ ны́нѣ , боⷢ҇ . С=ѐ ю҆́же речѐ дв҃ꙋ , дх҃омъ вели́кїи и҆са́їѧ , воꙋтро́бѣ бг҃а зача́тъ и҆ ражда́етъ . є҆мꙋ́же пое́мъ , бл҃гослове́нъ бг҃ъ ѻ҆ц҃ъ на́шихъ .

=пѣ́снь , и҃ . і҆рмоⷭ҇ . С=е́дмь седми́цею пе́щь , халдѣ́йскїи мꙋчи́тель , бг҃очести́вымъ лю́тѣ раз̾жжѐ . си́лою же лꙋ́чшею спасе́ ныхъ ви́дѣвъ , творцꙋ̀ и҆ и҆зба́вителю вопїѧ́ше , дѣ́ти бл҃гослови́те , сщ҃е́ннїи воспо́йте лю́дїе , и҆ превозноси́те є҆гѡ̀ во́ вѣки .

~Моли́твами в̾жилѧ́емь , смире́нїемъ воз̾выша́емь , пра́вдою дш҃ꙋ ѡ҆блиста́ѧ , любо́вїю ᲂу҆краша́емь , къ добродѣ́телей соверше́нїю , къ ꙗ҆вле́ннѣй ѻ҆́ч҃е востечѐ высотѣ̀ , зовы́и влⷣцѣ . сщ҃е́ннїи бл҃госло ви́те , лю́дїе превозноси́те є҆гѡ̀ во́вѣки .

~Че́рныи тѣ́ломъ , дш҃ꙋ же свѣтлѣ́йшꙋ со́лнечныхъ сїѧ́нїи стѧжа́въ . бѣсо́мъ ѡ҆чернѝ ѡ҆мраче́наѧ лица̀ , вѣ́рныхъ же просвѣща́етъ срⷣца̀ свои́мъ подо́бїемъ , те́плѣ пою́щымъ , лю́дїе превозноси́те хрⷭ҇та̀ во́ вѣки .

=сла́ва . С=мире́нїемъ всю́дꙋ ѡ҆гражде́нъ , ᲂу҆бѣжа́лъ є҆сѝ ѻ҆́ч҃е мꙋ́ринъ мы́сленыхъ стрѣлѧ́нїѧ . ѻ҆́бразъ же бы́сть и҆́нокомъ к̾ боре́нїю враго́въ . дѣ́лы же и҆ словесы̀ , с̾ни́ми в̾зыва́ѧ , дѣ́ти бл҃гослови́те , сщ҃е́ннїи воспо́йте , лю́дїе превозноси́те є҆гѡ̀ во́ вѣки .

=и҆ ны́нѣ , боⷢ҇ . П=а́че є҆стества̀ зачала̀ є҆сѝ , па́че сло́ва родила̀ є҆сѝ , содѣ́телѧ чл҃че скомꙋ є҆стествꙋ̀ , бы́вша чл҃ка , ѻ҆ц҃ꙋ не раз̾лꙋ́чна , влⷣчце чⷭ҇таѧ . є҆мꙋ́же пое́тъ всѧ̀ тва́рь , дѣ́ти бл҃гослови́те , сщ҃е́ннїи воспо́йте , лю́дїе превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . О=у҆страши́сѧ всѧ́къ слꙋ́хъ , не и҆зрече́ннагѡ бж҃їѧ схожде́ нїѧ , ꙗ҆́кѡ вы́шнїи во́лею сни́де да́же и҆ до́ плоти . ѿ дв҃ческагѡ бо чре́ва бы́въ ᲂу҆́бѡ чл҃къ . тѣ́мже тѧ̀ пречи́стꙋю бцⷣꙋ , вѣ́рнїи велича́емъ .

~Въ дѣ́лѣхъ вои́стинꙋ бл҃ги́хъ и҆ жи́зни с̾конча́всѧ , пости́глъ є҆сѝ бл҃ги́хъ и҆сто́ч никъ , и҆ своегѡ̀ жела́нїѧ коне́цъ прїѧ́л̾ є҆сѝ . пра́зднꙋющихъ же и҆дѣ́же гла́съ съ хвале́нїемъ , ра́дꙋѧсѧ всели́лсѧ є҆сѝ , до сточю́дне мѡѷсе́е ѻ҆́ч҃е прпⷣбне .

~И҆ска́плютъ ѻ҆́ч҃е сла́дость по́льзы , болѣ́ зней по́тове твоѝ . и҆ го́ресть на́шꙋ страстнꙋ́ю ѿго́нѧтъ . и҆стача́ютъ на́мъ и҆сцѣле́нїѧ мо́щи . и҆ гное́нїѧ ѕо́лъ , и҆ дш҃а́мъ скве́рнꙋ ѡ҆чища́ютъ .

=сла́ва . В=ѣнцы̀ вѣнча̀ хрⷭ҇то́съ не ᲂу҆вѧда́ю щыми , твою̀ главꙋ̀ чю́дне , побѣди́вша тве́рдо полкѝ мироде́ржца . и҆ прпⷣбныхъ ли́цѣхъ прпⷣбнѡ причте́сѧ . съ ни́ми же моли́сѧ , и҆зба́витисѧ напа́сти чтꙋ́щымъ тѧ̀ .

=и҆ ны́нѣ , боⷢ҇ . О=у҆ста́вила є҆сѝ є҆ди́на , же на́мъ клѧ́твꙋ пра́дѣднꙋю , бг҃оневѣ́сто . не ѡ҆пи́саннаго пло́тїю ро́ждьши ѡ҆пи́са нна . ѡ҆бнови́ла є҆сѝ зако́ны є҆стества̀ нескве́рнаѧ . расточе́наѧ пе́рвѣе , пресла́в ным̾ хода́тайством̾ сѝ соє҆дини́ла є҆сѝ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнагѡ мѡѷсе́ѧ мꙋ́рина , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

