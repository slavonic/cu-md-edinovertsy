Т=ропа́рь , в̾ нлⷣю ѡ҆ блꙋ́дномъ сы́не .=

~Е҆гда̀ сни́де къ сме́рти животѐ без̾сме́р тныи , тогда̀ а҆́да ᲂу҆мертви́лъ є҆сѝ блиста́нїемъ бжⷭ҇тва̀ . є҆гда̀ же ᲂу҆ме́ршїѧ ѿ преиспо́днихъ воскр҃сѝ , всѧ̀ си́лы нбⷭ҇ныѧ взыва́хꙋ ти , жизнода́вче хрⷭ҇тѐ бж҃е сла́ва тебѐ =[два́жды].=

=сла́ва , и҆ ны́нѣ , боⷢ҇ . В=сѧ̀ па́че смы́сла , всѧ̀ пресла́внаѧ твоѧ̀ бцⷣе та́инства , чистото́ю запечатлѣ́нна , и҆ дѣ́вствомъ храни́ма , мт҃и разꙋмѣ́сѧ нело́жна , бг҃а ро́ждьши и҆́стиннаго , того̀ молѝ спасти́сѧ дш҃а́мъ на́шимъ .

К=ано́нъ . гла́съ , в҃ . пѣ́снь , а҃ . і҆рмо́съ . М=ѡѷсе́йскꙋю пѣ́снь воспрїи́мши , возо пі́й дш҃е , помо́щникъ и҆҆ покрови́тель , бы́сть мнѣ̀ во спасе́нїе , се́й ми є҆́сть бг҃ъ мо́й , и҆҆ просла́влю є҆гѡ̀ .

=запѣ́въ : С=ла́ва тебѣ̀ бж҃е на́шъ , сла́ва тебѣ̀ =[покло́н̾].=

~І҆с҃е ка́ющасѧ прїимѝ и҆ менѐ ꙗ҆́кѡ блꙋ́д нагѡ сн҃а , всѐ житїѐ въ лѣ́ности жи́в ша , и҆ тебѐ прогнѣ́вавша .

~Е҆́же ми дадѐ пре́жде , ѕлѣ̀ расточи́хъ , бжⷭ҇твеное бога́тьство , и҆ ᲂу҆дали́хсѧ ѿ тебѐ блꙋ́дно жи́въ . бл҃гоꙋтро́бне ѻ҆́ч҃е , прїими́ мѧ ᲂу҆́бѡ ны́нѣ ѡ҆браща́ющасѧ .

=сла́ва . Р=ꙋ́цѣ ны́нѣ ѻ҆те́честїи просте́ръ , прїимѝ гдⷭ҇и и҆ менѐ , ꙗ҆́коже блꙋ́днагѡ всеще́дре , ꙗ҆́кѡ да бл҃года́рно сла́влю тѧ̀ .

=и҆ нн҃ѣ , боⷢ҇ . Н=а мнѣ̀ бж҃е всю̀ показа́въ бл҃госты́ню , пре́зри ми мно́жество сог рѣше́нїи ꙗ҆́кѡ бл҃года́тель , бжⷭ҇твеными мт҃ре твоеѧ̀ мольба́ми .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=епло́днаго ми ᲂу҆ма̀ , плодоно́сна бж҃е ꙗ҆́вствꙋй , дѣ́лателю дш҃а́мъ , и҆҆ насади́телю бл҃ги́хъ милосе́р дїемъ сѝ .

~Ве́сь внѣ̀ себѐ бы́въ ᲂу҆мовре́днѡ , прелѣ пи́хсѧ страсте́й ѡ҆брѣта́телемъ . но прїи ми́ мѧ хрⷭ҇тѐ ꙗ҆́коже блꙋ́днагѡ .

~Блꙋ́днагѡ гла́сꙋ ᲂу҆подо́бихсѧ , вопїю̀ , согрѣши́хъ ѻ҆́ч҃е , ꙗ҆́коже ѻ҆́ного ᲂу҆́бѡ и҆ менѐ прїимѝ ны́нѣ и҆ не ѿри́ни менѐ .

=сла́ва . Р=ꙋ́цѣ своѝ хрⷭ҇тѐ прострѝ млⷭ҇ти вно , прїими́ мѧ ѿ страны̀ да́льнїѧ , грѣха̀ и҆ страсте́й ѡ҆браща́ющасѧ .

=и҆ ны́нѣ , боⷢ҇ . Д=о́браѧ въ жена́хъ , ѡ҆бо гатѝ и҆ менѐ до́брыми ви́ды , грѣхѝ мно́гими ѡ҆бнища́вшаго чⷭ҇таѧ ꙗ҆́кѡ да сла́влю тѧ̀ .

=сѣда́ленъ . гла́съ , а҃ . Ѡ҆=бьѧ́тїѧ ѻ҆́ч҃а ѿве́р сти ми потщи́сѧ , блꙋ́дно моѐ и҆з̾жи́хъ житїѐ . но на бога́тьство не и҆з̾живꙋ́ щее взира́ю щедро́тъ твои́хъ сп҃се , нн҃ѣ ѡ҆бнища́вшее ми непре́зри срⷣце . тебѣ́ бо гдⷭ҇и ᲂу҆миле́нїемъ зовꙋ̀ , согрѣши́хъ ѻ҆́ч҃е на́ нб҃о и҆ пред̾ тобо́ю .

=сла́ва , и҆ ны́нѣ , боⷢ҇ . М=т҃рь тѧ̀ бж҃їю свѣ́мы всѝ , дв҃ою вои́стинꙋ , в̾ щедро́ты твоѧ̀ вопїе́мъ , любо́вїю прибѣга́юще в̾ твою̀ бл҃гость . тѧ́ бо и҆́мамы грѣ́шнїи пред̾ста́тельницꙋ . тебѐ стѧжа́хомъ в̾ напа́стехъ спасе́нїе , є҆ди́на всепѣ́таѧ .

=пѣ́снь , д҃ . і҆рмо́съ . Е҆́=же ѿ дв҃ы твоѐ ржⷭ҇тво̀ проро́къ пред̾зрѧ̀ , проповѣ́даше вопїѧ̀ , слꙋ́хъ тво́й ᲂу҆слы́шахъ и҆҆ ᲂу҆боѧ́ хсѧ , ꙗ҆́кѡ ѿ ю҆́га и҆з̾ горы̀ ст҃ы́ѧ присѣ́н ныѧ , прише́лъ є҆сѝ хрⷭ҇тѐ .

~Бога́тьство до́брое є҆́же ми дадѐ нбⷭ҇ныи ѻ҆́ч҃е , расточи́хъ ѕлѣ̀ , стра́ннымъ граж дани́номъ порабоще́нъ . и҆ ны́нѣ вопїю́ ти согрѣши́хъ , прїими́ мѧ ꙗ҆́ко блꙋ́дна гѡ дре́вле , просте́ръ ѡ҆бьѧ́тїѧ своѧ̀ .

~Всѧ́кой ѕло́бѣ порабо́тихсѧ , прини́к нꙋвъ ѻ҆каѧ́ннѣ к̾ страстны́м̾ дѣѧ́нїем̾ , и҆ себѐ внѣ̀ бы́хъ несмотре́нїемъ . ᲂу҆ще́ дри мѧ ѻ҆́ч҃е нбⷭ҇ныи , и҆ спаси́ мѧ прибѣ га́юща во мно́гїѧ тѝ щедро́ты .

=сла́ва . В=сѧ́кого стꙋда̀ и҆спо́лнихсѧ , не смѣ́ю воз̾зрѣ́ти на высотꙋ̀ нбⷭ҇нꙋю , и҆́бо без̾слове́сно прини́кнꙋх̾ ко грѣхꙋ̀ . нн҃ѣ же ѡ҆бра́щьсѧ вопїю̀ со ᲂу҆миле́нїемъ , согрѣши́хъ ти прїими́ мѧ всецр҃ю .

=и҆ ны́нѣ , боⷢ҇ . И҆́=же чл҃кѡмъ по́мощь , и҆ ᲂу҆пова́нїе тве́рдое всѣ́мъ хрⷭ҇тїѧ́нѡмъ , прибѣ́жище чи́стаѧ спаса́емымъ , спаси́ мѧ дв҃о мт҃рьними си мольба́ми , и҆ бꙋ́дꙋщыѧ сподо́би жи́зни .

=пѣ́снь , є҃ . і҆рмо́съ . Н=о́щи ми́мо ше́дши , прибли́жисѧ де́нь , и҆҆ свѣ́тъ ве́сь мі́ръ ѡ҆сїѧ̀ . сегѡ̀ ра́ди тѧ хва́лѧтъ а҆́гг҃льстїи чи́ни , и҆҆ славосло́вѧтъ тѧ всѧ́ческаѧ .

~Порабо́тихсѧ гра́жаны стра́нными , и҆ во странꙋ̀ тлетво́рнꙋ поидо́хъ , и҆ и҆спо́лни хсѧ стꙋда̀ . ны́нѣ же ѡ҆бра́щьсѧ зовꙋ́ ти ще́дре согрѣши́хъ .

~Ѻ҆те́ческое си бл҃гоꙋтро́бїе нн҃ѣ ѿве́рзи ми , ѿ ѕлы́хъ ѡ҆брати́вшꙋсѧ нбⷭ҇ныи ѻ҆́ч҃е . и҆ не ѿри́ни менѐ и҆мѣ́ѧи премно́ гꙋю ми́лость .

=сла́ва . Н=есмѣ́ю взира́ти горѣ̀ на высо тꙋ̀ , без̾ числа̀ хрⷭ҇тѐ прогнѣ́вахъ тѧ . но вѣ́дыи твоѧ̀ щедро́ты ми́лостивныѧ , взыва́ю согрѣши́х̾ , ѡ҆чи́сти и҆ спаси́ мѧ .

=и҆ ны́нѣ , боⷢ҇ . В=сест҃а́ѧ дв҃о прера́дован наѧ ꙗ҆́же ѡ҆чище́нїе всѣ́мъ ро́ждьши , мои́хъ согрѣше́нїи тѧ́жкое брѣ́мѧ , твои́ми мл҃твами ѡ҆блегчѝ .

=пѣ́снь , ѕ҃ . і҆рмо́съ . В=о глꙋбинѣ̀ грѣхо́в нѣй содержи́мь є҆́смь сп҃се , и҆҆ в̾ пꙋчи́нѣ жите́йстѣй ѡ҆бꙋрева́емъ . но ꙗ҆́коже про ро́ка і҆ѡ́нꙋ , и҆з̾ глꙋбины́ мѧ ѿ стрⷭ҇те́й , воз̾ведѝ и҆҆ спаси́ мѧ .

~Глꙋбина̀ согрѣше́нїи ѡ҆бꙋрева́етъ мѧ , и҆ треволне́нїе грѣхо́вное погрꙋжа́етъ мѧ , ѡ҆корми́ мѧ ко приста́нищꙋ жи́зни хрⷭ҇тѐ бж҃е , и҆ спаси́ мѧ цр҃ю сла́вы .

~Бога́тьство ѻ҆те́ческое расточи́хъ лю́те , и҆ ѡ҆бнища́въ стꙋда̀ и҆спо́лнихсѧ , пора бо́щенъ непло́дными помышле́ньми . тѣ́мже тѝ вопїю̀ чл҃колю́бче ᲂу҆ще́дривъ спаси́ мѧ .

=сла́ва . Г=ла́домъ и҆ста́ѧвша всѧ́кихъ бл҃гъ , и҆ ᲂу҆страни́вшасѧ ѿ тебѐ всебла гі́и , ᲂу҆ще́дри ѡ҆браща́ющагосѧ ны́нѣ , и҆ спаси́ мѧ хрⷭ҇тѐ пою́ща ти чл҃колю́бїе .

=и҆ ны́нѣ , боⷢ҇ . С=п҃са и҆ влⷣкꙋ ро́ждьши хрⷭ҇та̀ , спасе́нїю мѧ̀ сподо́би дв҃о , ѡ҆бни ща́вша ѿ всѧ́кихъ бл҃гъ , ѻ҆трокови́це чи́стаѧ , да пою̀ твоѧ̀ вели́чїѧ .

=конда́къ . гла́съ , г҃ . Ѻ҆=те́ческїѧ сла́вы твоеѧ̀ ᲂу҆дали́хсѧ безꙋ́мнѡ , въ ѕлы́хъ расточи́хъ є҆́же мѝ пре́далъ є҆сѝ бога́ть ство . тѣ́мже тѝ блꙋ́днагѡ приноша́ю гла́съ , согрѣши́хъ пред̾ тобо́ю ѻ҆́ч҃е ще́д рыи , прїими́ мѧ ка́ющасѧ , и҆ сотвори́ мѧ ꙗ҆́ко є҆ди́наго ѿ нае́мникъ твои́хъ .

=и҆́косъ . С=п҃сꙋ хрⷭ҇тꙋ̀ всегда̀ ᲂу҆ча́щꙋ свои́мъ гла́сомъ в̾ писа́нїихъ , ᲂу҆слы́шимъ ѡ҆ блꙋ́ днѣмъ , и҆ цѣломꙋ́дренемъ па́ки . и҆ сего̀ ра́ди вѣ́рою ᲂу҆подо́бимсѧ до́бромꙋ по каѧ́нїю . и҆ вѣ́дѧщемꙋ всѣ́хъ та́йнаѧ , смире́нїемъ срⷣца взыва́емъ . согрѣши́ хомъ ти ѻ҆́ч҃е ще́дрыи , нѣ́смы досто́й ни , николи́же нарещи́сѧ ча́да твоѧ̀ , ꙗ҆́коже пре́же . но ꙗ҆́кѡ є҆стество́мъ сы́и чадолюби́въ ты̀ прїимѝ , и҆ сотвори́ мѧ ꙗ҆́кѡ є҆ди́нагѡ ѿ нае́мникъ твои́хъ .

=пѣ́снь , з҃ . і҆рмо́съ . Х=ерꙋви́момъ подо́бѧ щесѧ ѻ҆́троцы , в̾ пещѝ ликовствова́хꙋ вопїю́ще , бл҃гослове́нъ є҆сѝ бж҃е , ꙗ҆́кѡ и҆́стинною и҆҆ сꙋдо́мъ наве́лъ є҆сѝ сїѧ̀ всѧ̀ грѣ́хъ ра́ди на́шихъ , препѣ́тыи и҆҆ пре просла́вленныи во́ вѣки всѧ̀ .

~Сла́достьми тѣле́сными преклони́хсѧ всеѻ҆каѧ́ннѣ . и҆ порабо́тихсѧ во́лею страстны́м̾ и҆з̾ѡ҆брѣ́тенїемъ . и҆ стра́нен̾ бы́хъ ѿ тебѐ чл҃колю́бче . нн҃ѣ же зовꙋ̀ блꙋ́днагѡ гла́сомъ , согрѣши́хъ хрⷭ҇тѐ , непре́зри менѐ ꙗ҆́кѡ є҆ди́нъ млⷭ҇тивъ .

~Взыва́ю согрѣши́хъ , ника́коже смѣ́ю возрѣ́ти на высотꙋ̀ нбⷭ҇нꙋю всецр҃ю , ꙗ҆́кѡ безꙋ́мїемъ є҆ди́нъ а҆́зъ тѧ̀ прогнѣ́вахъ , ѿвѣ́ргсѧ твои́хъ повелѣ́нїи . тѣ́мже ꙗ҆́кѡ бл҃гъ не ѿве́рзи менѐ ѿ твоегѡ̀ лица̀ .

=сла́ва . А҆=пⷭ҇лъ гдⷭ҇и и҆ проро́къ твои́хъ , и҆ чⷭ҇тны́хъ мч҃нкъ , и҆ прпⷣбныхъ мл҃твами , прости́ми всѧ̀ ꙗ҆́же согрѣши́хъ , прогнѣ́ вахъ хрⷭ҇тѐ бл҃гость твою̀ , ꙗ҆́кѡ да пою̀ тѧ̀ и҆ славосло́влю во́ вѣки .

=и҆ ны́нѣ , боⷢ҇ . Х=ерꙋви́мъ ꙗ҆́вльшисѧ , и҆ серафи́мъ бцⷣе , и҆ всѣ́хъ свѣтлѣ́йши нбⷭ҇ныхъ во́инствъ . с̾ си́ми ᲂу҆молѝ є҆го́ же воплоти́ла є҆сѝ пренепоро́чнаѧ , бжⷭ҇твеное сло́во без̾нача́льна ѻ҆ц҃а . ꙗ҆́ко да бл҃гъ вѣ́чнꙋющихъ , всѝ сподо́бимсѧ .

=пѣ́снь , и҃ . і҆рмо́съ . В=ъ кꙋпинѣ̀ мѡѷсе́ю дв҃и́ческое чю́до , на сѷна́йстѣй горѣ̀ про ѡ҆бра́жшагѡ дре́вле , по́йте бл҃гослови́те и҆҆ превозноси́те є҆гѡ̀ во́ вѣки .

~И҆́же с̾ше́дыи на́ землю спастѝ мі́ръ , во́льною нището́ю , за млрⷭ҇дїе мно́гое , ѡ҆бнища́вшаго мѧ̀ ны́нѣ ѿ всѧ́кого бл҃годѣѧ́нїѧ , ꙗ҆́кѡ млⷭ҇тивъ спасѝ .

=Ѿ= твои́хъ за́повѣдей ᲂу҆да́лихсѧ , пора бо́тихсѧ ѻ҆каѧ́ннѣ льсти́вымъ . ѡ҆бра ща́ющажесѧ нн҃ѣ , ꙗ҆́кѡ блꙋ́днаго дре́вле припа́дающа ти прїимѝ нбⷭ҇ныи ѻ҆́ч҃е .

=сла́ва . Т=летво́рными помышле́ньми ѡ҆бье́мсѧ , ѡ҆мрачи́хсѧ и҆ ѿ тебѐ ᲂу҆да́ли хсѧ , ве́сь внѣ̀ себѐ бы́хъ ще́дре . тѣ́мже въ покаѧ́нїи припа́дающа мѧ̀ спасѝ .

=и҆ ны́нѣ , боⷢ҇ . Б=г҃ороди́тельнице чи́стаѧ , ꙗ҆́же низ̾ве́рженымъ и҆справле́нїе є҆ди́на , и҆спра́ви и҆ менѐ , всѧ́цѣми грѣхѝ сокрꙋ ше́на всего̀ и҆ смире́на .

=пѣ́снь , ѳ҃ . і҆рмо́съ . З=е́менъ кто̀ слы́ша такова́ѧ , лѝ кто̀ ви́дѣ коли́же , ꙗ҆́кѡ дв҃а ѡ҆брѣ́тесѧ во́ чревѣ и҆мꙋ́щи , и҆҆ без̾ болѣ́зни млⷣнца породѝ . таково́ ти є҆́сть чю́до , и҆҆ тѧ̀ чи́стаѧ бцⷣе мр҃і́е велича́емъ .

~Ви́ждь ми нн҃ѣ печа́ль срⷣца , ви́ждь ми ѡ҆браще́нїе . ви́ждь ми сле́зы сп҃се и҆ не пре́зри менѐ . но ѡ҆б̾и҆мѝ па́ки млрⷭ҇дїемъ мно́жествꙋ спаса́емымъ причита́ѧ , ꙗ҆́кѡ да пою̀ бл҃года́рно млⷭ҇ти твоѧ̀ .

~Ꙗ҆́кѡ разбо́йникъ вопїю̀ помѧни́ мѧ . ꙗ҆́кѡ мыта́рь ᲂу҆мили́хсѧ бїѧ̀ в̾ пе́рси зовꙋ̀ ны́нѣ ѡ҆чи́сти , ꙗ҆́коже блꙋ́днагѡ прїими́ мѧ , и҆ прости́ мѧ ѿ всѣ́хъ мои́хъ ѕо́лъ всецр҃ю , ꙗ҆́кѡ да пою́ ти кра́йнюю бл҃гость .

=сла́ва . В=оздохнѝ ны́нѣ дꙋшѐ преѻ҆каѧ́н наѧ , и҆ возопѝ хрⷭ҇тꙋ̀ , и҆́же менѐ ра́ди во́лею ѡ҆бнища́въ гдⷭ҇и , ѡ҆бнища́вша мѧ ѿ всѧ́кого бл҃годѣѧ́нїѧ , до́брыхъ бога́ тствомъ , ꙗ҆́кѡ бл҃гъ и҆ многомлⷭ҇тивъ є҆ди́нъ , ѡ҆бога́ти мѧ .

=и҆ ны́нѣ , боⷢ҇ . С=вѣ́тлыми мл҃твами сѝ дв҃о , мы́сленѣи моѝ ѻ҆́чи ѡ҆мраче́нїи ѕло́бою , просвѣтѝ молю́сѧ , и҆ к̾пꙋте́мъ покаѧ́нїѧ в̾веди́ мѧ , ꙗ҆́кѡ да до́лжно тѧ̀ пѣсносло́влю , ꙗ҆́же па́че сло́ва сло́во ро́ждьшꙋю .

=ѿпꙋ́стъ : В=оскр҃сы́и и҆з̾ ме́ртвыхъ , гдⷭ҇и і҆с҃е хрⷭ҇тѐ сы́не бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

