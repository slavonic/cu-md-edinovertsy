Т=ропа́рь прпⷣбномꙋ дими́трїю прилꙋ́цкомꙋ , во́логодскомꙋ чюдотво́рцꙋ . гла́съ , а҃ .=

~Свы́ше ѿ́ бг҃а прпⷣбне бл҃года́ть прїѧ́лъ є҆сѝ дх҃о́внꙋю , ѿ́ гдⷭ҇а бо позна́нъ бы́сть бл҃же́нне , тогѡ̀ ра́ди и҆ ты̀ дх҃омъ поз на́лъ є҆сѝ лꙋ́чшее є҆гѡ̀ , бꙋ́дꙋщагѡ вѣ́ка пребыва́нїе , и҆ по́стнически и҆спыта́всѧ в̾свои́хъ ѻ҆би́телѣхъ , и҆ ны́нѣ со а҆́гг҃лы ликовствꙋ́ѧ , сп҃сꙋ всѣ́хъ за ны̀ моли́сѧ ст҃е дими́трїе , да всѝ вопїе́м̾ , сла́ва да́в шемꙋ ти крѣ́пость , сла́ва вѣнча́вшемꙋ тѧ̀ , сла́ва даю́щемꙋ тобо́ю всѣ́мъ и҆сцѣ ле́нїѧ =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , в҃ . пѣ́снь , а҃ . і҆рмо́съ . В=о глꙋбинѣ̀ потопѝ дре́вле , фараѡни́т скаѧ всѧ̀ во́инства , преѡрꙋже́нꙋ си́лꙋ . вопло́щшеесѧ сло́во , преспѣ́ющыѧ грѣ хѝ потреби́ло є҆́сть , пресла́вныи гдⷭ҇ь , ꙗ҆́кѡ просла́висѧ .

=запѣ́въ : П=рпⷣбне ѻ҆́ч҃е дими́трїе , молѝ бг҃а ѡ҆ на́съ =[покло́н̾].=

~Тебѣ̀ твоегѡ̀ бл҃же́нне ᲂу҆че́нїѧ , до́лгъ приносѧ́ще возда́нїѧ простира́емъ , вѣне́цъ похвала́ми плетꙋ́ще . ты́ же млⷭ҇тивъ ꙗ҆ви́сѧ пребога́те , твои́ми мольба́ми бл҃года́ть на́мъ пода́ждь дх҃о́внꙋю .

~Всегꙋби́телное стремле́нїе стрⷭ҇те́й , ѻ҆́ч҃е ᲂу҆вѧди́лъ є҆сѝ , слове́снымъ ѡ҆б̾ѧ́тъ бг҃омꙋ́дрїемъ . бл҃гопребы́тенъ бо бы́лъ є҆сѝ и҆ бл҃гогла́сенъ же и҆ смире́нъ , сло́вомъ премꙋ́дрости дими́трїе , и҆ ра́зꙋма вѣнча́нъ .

~Сщ҃е́ннѡ ᲂу҆краси́лъ є҆сѝ себѐ ѻ҆́ч҃е ра́зꙋ момъ , и҆ дѣ́телнымъ видѣ́нїемъ бл҃го да́ти , бг҃огл҃иве дими́трїе . жела́ѧ вѣнца̀ сла́вы хрⷭ҇то́вы , и҆ свою̀ наде́ждꙋ и҆зрѧ́ днѡ пребл҃же́нне не погрѣши́лъ є҆сѝ .

=сла́ва . Ц=ѣломꙋ́дрїе ᲂу҆держа́лъ є҆сѝ ꙗ҆́вѣ , кра́йнюю же кро́тость , и҆ высо́кое бг҃о но́се смире́нїе . и҆́миже воз̾выша́емь , трꙋдо́въ твои́хъ дѣ́йствомъ и҆ видѣ́ нїемъ ра́дꙋѧсѧ принесе́сѧ , вѣне́цъ неꙋ вѧда́емыи прїе́мъ .

=и҆ нн҃ѣ , боⷢ҇ . Т=ва́рей ꙗ҆ви́ласѧ є҆сѝ чⷭ҇таѧ , всѣ́хъ ви́димыхъ и҆ неви́димыхъ превы́ шьши всенепоро́чнаѧ , зижди́телѧ бо родила̀ є҆сѝ , ꙗ҆́коже и҆зво́ли воплоти́ тисѧ во ᲂу҆тро́бѣ твое́й . є҆го́же со дерз нове́нїемъ молѝ , спастѝ пою́щыѧ тѧ̀ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е дими́трїе , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . П=роцвѣла̀ є҆́сть пꙋсты́ нѧ ꙗ҆́кѡ кри́нъ гдⷭ҇и , ꙗ҆зы́чнаѧ непло дѧ́щаѧ цр҃кви прише́ствїемъ ти , ѡ҆ не́й же ᲂу҆тверди́сѧ моѐ срⷣце .

~Просїѧ̀ в̾ житїѝ свое́мъ бг҃оно́се дими́т рїе , ꙗ҆́коже всесвѣ́тлое сл҃нце в̾ мі́рѣ . и҆ просвѣтѝ и҆́же к̾ тебѣ̀ вѣ́рою и҆ любо́вїю приходѧ́щыѧ , и҆ пою́щыѧ тѧ .

~Просвѣща́ютсѧ концы̀ ᲂу҆че́нїи твои́ми прпⷣбне , ꙗ҆́коже бо свѣти́лникъ просвѣ ти́лъ є҆сѝ бг҃оно́се цр҃квь хрⷭ҇то́вꙋ , ѡ҆ не́й же ᲂу҆тверди́сѧ моѐ срⷣце .

=сла́ва . Н=е порабоще́нꙋ соблю́лъ є҆сѝ дш҃ꙋ свою̀ страстьмѝ , и҆ сластьмѝ тѣле́сны ми , бг҃оно́се дими́трїе всече́стне . тѣ́м̾ же нн҃ѣ по достоѧ́нїю восхвалѧ́ем̾ тѧ .

=и҆ ны́нѣ , боⷢ҇ . С=каза̀ и҆ногда̀ сокрове́нное та́инство , ѻ҆трокови́це тебѣ̀ дре́вле гав рїи́лъ зовѧ́ше , ра́дꙋисѧ бж҃їѧ пола́то , въ ню́же всели́сѧ , всѧ̀ чл҃ки ѡ҆божѝ ꙗ҆́кѡ милосе́рдъ .

=сѣда́ленъ . гла́съ , г҃ . И҆=справле́нїе житїѧ̀ твоегѡ̀ всѣ́мъ просвѣща́етъ стопы̀ , дими́трїе ѻ҆́ч҃е , вои́стинꙋ вѣ́рою подо́бѧ щым̾тисѧ . тѣ́мже и҆́же любо́вїю блажа́ щихъ тѧ всегда̀ , спаса́й мл҃твами сѝ ѿ всѧ́кїѧ тѣсноты̀ , хрⷭ҇та̀ пребл҃га́го молѧ̀ , прпⷣбне бл҃же́нне досточю́дне .

=сла́ва , и҆ ны́нѣ , боⷢ҇ . Ꙗ҆́=кѡ недѣ́ланенъ дв҃о вїногра́дъ , прекра́сныи гро́здъ воз расти́ла є҆сѝ , и҆сточа́ющъ на́мъ вїно̀ спаси́телное , всѣ́хъ веселѧ́ще дш҃ѧ и҆ тѣ леса̀ . тѣ́мже винꙋ́ тѧ до́брымъ ᲂу҆бла жа́юще , прⷭ҇нѡ со а҆́гг҃лѡмъ вопїе́мъ ти , ра́дꙋисѧ ѡ҆бра́дованнаѧ .

=пѣ́снь , д҃ . і҆рмоⷭ҇ . П=рише́ствовавъ ѿ дв҃ы , ни хода́тай ни а҆́гг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

~Ты̀ дими́трїе и҆́нокꙋющымъ бы́сть вѣ не́цъ , не ка́менїемъ многоцѣ́ннымъ ᲂу҆кра́шенъ , но добродѣ́телїю ѡ҆бложе́н̾ , ꙗ҆ви́лсѧ є҆сѝ бл҃же́нне , бг҃ора́дованное вои́стинꙋ ᲂу҆краше́нїе .

~Бжⷭ҇твенꙋю бг҃омꙋ́дре поче́лъ є҆сѝ премꙋ́д рость тѣ́мже дарова́нїи тѧ̀ сїѧ̀ ѡ҆дарѝ , сла́вꙋ вѣ́чнꙋю тебѣ̀ хода́тайствова вшꙋ , ѻ҆́ч҃е дими́трїе всече́стне .

=сла́ва . С=вѣ́тлостїю нра́въ твои́хъ , и҆ ѻ҆́б разы бл҃гости прпⷣбне дими́трїе , подо́ бнѣ по́жилъ є҆сѝ . тѣ́мже пристꙋ́пенъ ты̀ всѣ́мъ бы́сть , всебл҃же́нне и҆ пре чю́дне .

=и҆ ны́нѣ , боⷢ҇ . О=у҆мерщве́нїе плодо́мъ ми є҆́вва принесѐ , ты́ же жи́знь ро́ждьши соста́внꙋю пречⷭ҇таѧ , а҆́бїе и҆спра́вила є҆сѝ , тѣ́мже зовꙋ́ ти , сла́ва си́лѣ твое́й .

=пѣ́снь , є҃ . і҆рмо́съ . Х=ода́тай бг҃ꙋ и҆ чл҃кѡмъ бы́сть хрⷭ҇тѐ бж҃е , тобо́ю бо влⷣко к̾ свѣтонача́лникꙋ ѻ҆ц҃ꙋ́ ти , ѿ́ но щи невѣ́дѣнїѧ приведе́нїе ѡ҆брѣто́хом̾ .

~Стремле́нїе стрⷭ҇те́й без̾стра́стїемъ ᲂу҆дер жа́лъ є҆сѝ , бг҃оно́се дими́трїе . видѣ́нїи и҆ дѣѧ́нїи , просвѣти́лъ є҆сѝ ѻ҆́ч҃е дш҃е́вное ᲂу҆строе́нїе .

~Оу҆мо́мъ чⷭ҇тымъ и҆ писа́нїи дх҃о́вными бесѣ́довалъ є҆сѝ , бг҃огл҃иве дими́трїе . и҆ видѣ́нїѧ и҆ дѣѧ́нїѧ со́бравъ бога́тьство ѻ҆́ч҃е прпⷣбне .

=сла́ва . П=ремꙋ́дрости глꙋбинꙋ̀ и҆спыта́въ дими́трїе , дости́глъ є҆сѝ ѡ҆брѣстѝ є҆ли́ кѡ бл҃гопотре́бнѡ . и҆ би́серъ многоцѣ́н ныи , болѣ́зньми стѧжа́лъ є҆сѝ пребла же́нне ра́зꙋма .

=и҆ ны́нѣ , боⷢ҇ . С=ѐ во́ чревѣ бцⷣе пречⷭ҇таѧ , хрⷭ҇та̀ бг҃а па́че сло́ва и҆мѣ́ла є҆сѝ , ꙗ҆́коже и҆са́їѧ провозгласѝ . вы́ше є҆стества̀ , сегѡ̀ бг҃ороди́телнице родила̀ є҆сѝ .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~Вселе́ннѣй свѣти́ло пресвѣ́тлое , ѻ҆́ч҃е ꙗ҆ви́лсѧ є҆сѝ дими́трїе . слове́съ свѣ́тло стїю просвѣща́ѧ , и҆́же вѣ́рою и҆ любо́вїю къ тебѣ̀ притека́ющыѧ .

~Бл҃же́нное житїѐ проше́лъ є҆сѝ , назда́в̾ ᲂу҆́бѡ чю́вства , внѣ̀ бы́сть мїрска́гѡ мѧте́жа , и҆ бг҃ови прибли́жилсѧ є҆сѝ дими́трїе .

=сла́ва . Ꙗ҆́=кѡ до́бръ , ꙗ҆́кѡ красе́нъ вѣ не́цъ , и҆́мже ны́нѣ вѣнча́сѧ премꙋ́дре дими́трїе , добродѣ́телми вѣнча́емъ . и҆ над̾ страстьмѝ црⷭ҇твовавъ преи҆зрѧ́дне .

=и҆ нн҃ѣ , боⷢ҇ . В=ы́ше є҆стества̀ родила̀ є҆сѝ дв҃ою , и҆ вѣ́чнꙋеши дв҃ою . ꙗ҆́вльши и҆́сти ннагѡ бжⷭ҇тва̀ , сн҃а и҆ бг҃а твоегѡ̀ ѻ҆́бразы .

=конда́къ . гла́съ , и҃ . Ѿ= ю҆́ности прпⷣбне крⷭ҇тъ сво́й взе́мъ , хрⷭ҇то́ви послѣ́довалъ є҆сѝ . въ моли́твахъ и҆ поще́нїихъ , во бдѣ́нїихъ же и҆ ѕлострада́нїихъ , пло́ть свою̀ и҆знꙋрѧ́ѧ . тѣ́мже и҆ всеви́дѧщее ѻ҆́ко твоѝ трꙋды̀ ви́дѣвъ , чюдесы́ тѧ прославлѧ́етъ . и҆ всѣ́хъ зва́ти тебѣ̀ наꙋча́етъ , ра́дꙋисѧ прпⷣбне ѻ҆́ч҃е дими́т рїе , по́стникѡмъ ᲂу҆добре́нїе .

=и҆́коⷭ҇ . Б=жⷭ҇твеными добродѣ́телми твои́ ми себѐ мꙋ́дре ᲂу҆краси́лъ є҆сѝ , сп҃сꙋ хрⷭ҇тꙋ̀ жили́ще содѣ́ла ѻ҆́ч҃е мꙋ́жественѣ . ꙗ҆́ко же зла́то и҆скꙋси́сѧ вѣ́рою къ бг҃ꙋ , и҆ наде́жею и҆ любо́вїю ѻ҆бѣ́ты полага́ѧ . воз̾держа́нїемъ пости́всѧ ꙗ҆́кѡ беспло́ тенъ , въ цѣломꙋ́дрїи и҆ во смире́нїи вознесе́сѧ . тѣ́мже и҆ мы̀ моли́твами твои́ми просвѣ́щьшесѧ , прпⷣбне дими́т рїе вопїе́мъ ти : ра́дꙋисѧ ꙗ҆́кѡ и҆́з̾млада бг҃ꙋ послꙋжи́лъ є҆сѝ , ра́дꙋисѧ притека́ю щымъ къ тебѣ̀ , спасе́нїю хода́тай . ра́дꙋ исѧ хрⷭ҇тои҆мени́тымъ лю́демъ похвала̀ и҆ ᲂу҆тверже́нїе . ра́дꙋисѧ ꙗ҆́кѡ твои́ми мл҃твами сопроти́внїи побѣжда́ютсѧ . ра́дꙋисѧ ꙗ҆́кѡ всѣ́мъ просѧ́щымъ дае́ши да́ръ , ѿ́ гдⷭ҇а дарова́нныи ти и҆сцѣле́ нїемъ . ра́дꙋисѧ ꙗ҆́кѡ и҆ чюдесы́ тѧ бг҃ъ прославлѧ́етъ , и҆ всѣ́хъ зва́ти тебѣ̀ наꙋча́етъ . ра́дꙋисѧ прпⷣбне ѻ҆́ч҃е дими́т рїе , по́стникѡмъ ᲂу҆добре́нїе .

=пѣ́снь , з҃ . і҆рмо́с̾ . Б=г҃опроти́вно велѣ́нїе без̾зако́ннꙋюща мꙋчи́телѧ , высо́къ пла́мень воз̾несло̀ є҆́сть , хрⷭ҇то́съ же про сте́ръ бг҃очести́вымъ дѣ́темъ , хла́дъ дх҃о́вныи , сы́и бл҃гослове́нъ и҆ препросла́ вленъ .

~Бл҃гоꙋха́ютъ прпⷣбне твои́хъ ᲂу҆че́нїи сло веса̀ , бл҃года́тїю дх҃а сїѧ́юще . бжⷭ҇тво́ бо є҆ди́но чтꙋ́щи въ тре́хъ ли́цѣхъ , сло́ва же воплоще́нїе пою́щи , бл҃гоꙋха́еши на́съ пребога́те .

~Оу҆ма̀ чистото́ю и҆ по́мысла , бг҃оразꙋ́ мїѧ свѣ́тлостїю житїѐ преше́лъ є҆сѝ . чистото́ю же тѣлесѐ , и҆ дв҃ьства сїѧ́ нїемъ , и҆зрѧ́днѡ воз̾ложе́нїе ꙗ҆́вльсѧ , всеви́дцꙋ и҆ вседержи́телю .

=сла́ва . С=ло́во твоѐ со́лїю растворено̀ , и҆ житїѐ твоѐ бл҃года́тїю пребл҃же́нне сїѧ́ѧ ꙗ҆ви́сѧ пречю́дне . тѣ́мже въ вы́шнїѧ ѻ҆би́тели ра́дꙋѧсѧ в̾сели́лсѧ є҆сѝ , хрⷭ҇то́ви со дерзнове́нїемъ ны́нѣ пред̾стоѧ̀ .

=и҆ нн҃ѣ , боⷢ҇ . О=у҆правлѧ́ющи пречⷭ҇таѧ моѐ житїѐ , к̾ твоемꙋ̀ всети́хомꙋ приста́ нищꙋ напра́ви , бг҃а ро́ждьши бл҃ги́мъ и҆сто́чника , всѣ́мъ подаю́ща вѣ́рнымъ нетлѣ́нїѧ бл҃года́ти .

=пѣ́снь , и҃ . і҆рмо́с̾ . П=е́щь ѻ҆́гненна и҆ногда̀ въ вавѷлѡ́нѣ , дѣ́йство раздѣлѧ́ше , бж҃їимъ велѣ́нїемъ халдѣ́и ѡ҆палѧ́ющи , вѣ́рныѧ же прохлажда́ющи пою́ща , бла гослови́те всѧ̀ дѣ́ла гдⷭ҇нѧ гдⷭ҇а .

~Вѣне́цъ бл҃голѣ́пенъ , хрⷭ҇то́съ живода́ вецъ на ве́рхъ тво́й положѝ , тезои҆ме ни́те дими́трїе . и҆́бо дѣѧ́ньми просїѧ́лъ є҆сѝ , и҆ видѣ́нїи ꙗ҆ви́лсѧ є҆сѝ , зовы́и , бл҃гослови́те всѧ̀ дѣ́ла гдⷭ҇нѧ гдⷭ҇а .

~Всѐ проше́дъ чю́вство пребл҃же́нне , ᲂу҆мꙋ̀ пе́рвомꙋ прибли́жилсѧ є҆сѝ дꙋшѝ своеѧ̀ чистото́ю , житїѧ́ же свѣ́тлостїю . вѣн цено́сче дими́трїе , зовы́и , бл҃гослови́те всѧ̀ дѣ́ла гдⷭ҇нѧ гдⷭ҇а .

=сла́ва . Ж=ела́нїемъ ѕѣ́лнымъ пребл҃же́н не , и҆зслѣ́дилъ є҆сѝ бг҃оно́снагѡ се́ргїѧ вели́кагѡ житїѐ бжⷭ҇твеное . жи́зни свѣ́тлостїю поревнова̀ прехва́лне , бы́въ ᲂу҆́бѡ и҆ собесѣ́дникъ сегѡ̀ и҆зрѧ́денъ вои́стинꙋ .

=и҆ ны́нѣ , боⷢ҇ . О=у҆́мъ без̾стра́стенъ , во ᲂу҆тро́бѣ твое́й соединѧ́етсѧ , чл҃ческомꙋ ᲂу҆мꙋ̀ пречⷭ҇таѧ . пло́ти же дебельство́мъ под̾ лѣ́томъ бы́въ , лѣ́тъ превы́шшїи . тѣ́мъ тѧ̀ бцⷣе вѣ́рою и҆ любо́вїю сла́вим̾ .

=пѣ́снь , ѳ҃ . і҆рмо́съ . Б=ез̾нача́льна роди́те лѧ сн҃ъ бг҃ъ и҆ гдⷭ҇ь , вопло́щьсѧ ѿ дв҃цы на́мъ ꙗ҆ви́сѧ , ѡ҆мраче́нныѧ просвѣти́ ти , и҆ собра́ти расточе́нныѧ . тѣ́мъ все хва́льнꙋю бцⷣꙋ велича́емъ .

~Пречестны́и дими́трїе , ны́нѣ чи́стѡ ᲂу҆слажда́ѧсѧ , и҆ пи́щꙋ прїе́млѧ па́че ᲂу҆́мныѧ , и҆дѣ́же собо́ри ст҃ы́хъ ѻ҆́крⷭ҇тъ гдⷭ҇а ликꙋ́ютъ бл҃же́нне . и҆́же тѧ̀ ны́нѣ чтꙋ́щыѧ , хода́тайствꙋѧ к̾ себѣ̀ привле цы̀ .

~Пре́йде ра́дꙋѧсѧ жела́нїемъ к̾ ра́еви , къ є҆ди́номꙋ вои́стинꙋ бл҃же́нствꙋ , к̾ пре бо́льшей добро́тѣ , и҆ к̾ жи́зни вои́сти нꙋ нестарѣ́ющейсѧ , и҆ свѣ́тꙋ невече́рне мꙋ , бг҃оно́се ѻ҆́ч҃е дими́трїе .

=сла́ва . Ꙗ҆́=кѡ со́лнце просїѧ́лъ є҆сѝ , во и҆́ноческихъ собо́рѣхъ , ѿ млады́хъ ног те́й ѡ҆сщ҃е́нъ бы́лъ є҆сѝ . ꙗ҆́коже зарю̀ и҆спꙋща́ѧ добродѣ́тели своегѡ̀ житїѧ̀ , пресла́дкїи дими́трїе , бг҃оно́сне ѻ҆́ч҃е прпⷣбне .

=и҆ ны́нѣ , боⷢ҇ . Р=азꙋмѣ́вше и҆здале́ча про зорли́выма ѻ҆чи́ма проро́цы , тѧ̀ ꙗ҆́вѣ провоз̾вѣсти́ша , хотѧ́щꙋю мт҃рь бы́ти вседѣ́телю влⷣцѣ всѣ́хъ . тѣ́мъ тѧ все пѣ́таѧ бцⷣꙋ и҆сповѣ́даемъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнагѡ ѻ҆ц҃а на́шегѡ дими́трїѧ , во́логодскагѡ чюдотво́рца и҆гꙋ́мена , и҆́же на прилꙋ́цѣ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

