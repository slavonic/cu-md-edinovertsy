<document xmlns="http://www.ponomar.net/culiturgical">
<p>Т<red>ропа́рь, срѣ́тенїю гдⷭ҇ню. гла́съ, а҃.</red></p>

<p><red>Р</red>а́дꙋйсѧ ѡ҆бра́дованнаѧ бцⷣе дв҃о, и҆з̾ тебе́ бо восїѧ̀ сл҃нце пра́ведное хрⷭ҇то́съ бг҃ъ на́шъ, просвѣща́ѧ и҆́же во тмѣ̀ сꙋ́щихъ. весели́сѧ и҆ ты̀ ста́рче пра́вед ныи, прїе́мыи на рꙋкꙋ̀ свободи́телѧ дш҃а́мъ на́шимъ, да́рꙋющагѡ на́мъ воскрⷭ҇нїе <red>[двⷤа]. сла́ва, и҆ ны́нѣ, то́йже.</red></p>

<p>К<red>ано́нъ, срѣ́тенїю гдⷭ҇а на́шегѡ і҆с҃а хрⷭ҇та̀. гла́съ, г҃. пѣ́снь, а҃. і҆рмо́съ. С</red>ꙋ́шꙋ глꙋбо роди́тельнꙋю зе́млю, сл҃нце наше́ствова и҆ногда̀. ꙗ҆́кѡ стѣна́ бо ѡ҆гꙋстѣ̀ ѻ҆́ба по́лы вода̀, лю́демъ пѣ́шимъ глꙋбинꙋ̀ проходѧ́щымъ, и҆ бг҃оꙋго́дно пою́щымъ, пое́мъ гдⷭ҇ви, сла́вно бо просла́висѧ.</p>

<p><red>запѣ́въ: С</red>ла́ва гдⷭ҇и срѣ́тенїю твоемꙋ̀ <red>[покло́н̾].</red></p>

<p><red>Д</red>а ка́плютъ во́дꙋ ѻ҆́блацы, сл҃нце бо на ѻ҆́блацѣ ле́гцѣ носи́мо наста́ло є҆́сть, на нетлѣ́ннꙋю рꙋкꙋ̀, хрⷭ҇то́съ в̾ цр҃кви ꙗ҆́кѡ младе́нецъ. тѣ́мже вѣ́рнїи возопїе́мъ, пое́мъ гдⷭ҇ви, сла́вно бо просла́висѧ.</p>

<p><red>К</red>рѣпи́тѣсѧ рꙋ́цѣ сѷмеѡ́ни, ста́ростїю ѡ҆сла́бленїи. лы́ста же претрꙋжде́на ста́ рча пра́вѡ быстро̀ движи́тасѧ, хрⷭ҇тꙋ̀ на срѣ́тенїе, ли́къ с̾ беспло́тными соста́ви те, пое́мъ гдⷭ҇ви, сла́вно бо просла́висѧ.</p>

<p><red>Р</red>а́зꙋмомъ просте́ртаѧ нб҃са̀ весели́тесѧ, ра́дꙋйжесѧ землѐ. и҆з̾ пребжⷭ҇твеныхъ бо нѣ́дръ хитре́цъ проше́дъ хрⷭ҇то́съ, мт҃рїю дв҃ою бг҃ови ѻ҆ц҃ꙋ прино́ситсѧ младе́ нецъ, и҆́же пре́жде вѣ́къ, сла́вно бо просла́висѧ.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆тверже́нїе на тѧ̀ надѣ́ющымсѧ, ᲂу҆твердѝ гдⷭ҇и цр҃квь свою̀, ю҆́же стѧжа̀ честно́ю сѝ кро́вїю.</p>

<p><red>П</red>ерворожде́нъ и҆з̾ ѻ҆ц҃а пре́жде вѣ́къ, перворожде́нъ младе́нецъ и҆з̾ дв҃ы не тлѣ́нны. а҆да́мꙋ рꙋ́кꙋ простира́ѧ ꙗ҆ви́сѧ.</p>

<p><red>М</red>ладоꙋ́мна бы́вша пре́лестїю первоз̾ да́ннагѡ, па́ки и҆справлѧ́ѧ бг҃ъ сло́во, младе́нствовавъ ꙗ҆ви́сѧ.</p>

<p><red>З</red>емлѝ и҆сча́дїе, па́ки те́кши къ не́й, бжⷭ҇тва̀ соѡ҆бра́зное є҆стество̀ содѣ́тель ꙗ҆́кѡ непрело́жно, младе́нствовавъ ꙗ҆вѝ.</p>

<p><red>сѣда́ленъ. глаⷭ҇, д҃. М</red>ладе́нствꙋетъ менѐ ра́ди, ве́тхїи де́ньми. чище́нїемъ прїѡб щева́етсѧ пречⷭ҇тыи бг҃ъ, да пло́ть ᲂу҆вѣ́ ритъ ми, ю҆́же ѿ дв҃ы. и҆ си́мъ сѷмеѡ́нъ поꙋча́ѧсѧ, позна̀ того̀ бг҃а и҆ чл҃ка, и҆ ꙗ҆́кѡ жи́знь цѣлова́ше. и҆ ра́дꙋѧсѧ ста́рчески взыва́ше, ѿпꙋсти́ мѧ, тѧ́ бо ви́дѣхъ жи́знь всѧ́ческихъ.</p>

<p><red>пѣ́снь, д҃. і҆рмо́съ. П</red>окры́ла є҆́сть нб҃са̀ добродѣ́тель твоѧ̀ хрⷭ҇тѐ, и҆з̾ кїѡ́та бо проше́дъ, ст҃ы́ѧ твоеѧ̀ нетлѣ́нныѧ мт҃ре, в̾ цр҃кви сла́вы ти ꙗ҆ви́сѧ, ꙗ҆́кѡ младе́нецъ на рꙋкꙋ̀ носи́мъ. и҆ и҆спо́лни шасѧ всѧ̀ твоегѡ̀ хвале́нїѧ.</p>

<p><red>Р</red>а́дꙋйсѧ сѷмеѡ́не неи҆зрече́ннымъ таи́н ниче, бцⷣа вопїѧ́ше, є҆го́же ѿ ст҃а́гѡ ѡ҆ дре́вле воз̾вѣсти́тисѧ дх҃а, младе́нство вавша сло́ва хрⷭ҇та̀ на рꙋкꙋ̀ прїимѝ. зовы́и є҆мꙋ̀, и҆спо́лнишасѧ всѧ̀ твоегѡ̀ хвале́нїѧ.</p>

<p><red>Н</red>а него́ же ᲂу҆пова́лъ є҆сѝ сѷмеѡ́не, во́зрастъ дѣ́тищныи, ра́дꙋѧсѧ под̾имѝ хрⷭ҇та̀. і҆и҃лю бжⷭ҇твеное ᲂу҆тѣше́нїе. за ко́нꙋ творца̀ и҆ влⷣкꙋ, и҆сполнѧ́ющагѡ зако́нꙋ чи́нъ, зовы́и є҆мꙋ̀, и҆спо́лни шасѧ всѧ̀ твоегѡ̀ хвале́нїѧ.</p>

<p><red>В</red>и́дѣ сѷмеѡ́нъ сло́во без̾нача́льное, съ пло́тїю ꙗ҆́кѡ на прⷭ҇то́лѣ херꙋви́мстѣ дв҃цею носи́мо, вино́внаго бы́тїю всѧ́ческихъ. ꙗ҆́кѡ млⷣнцꙋ дивѧ́сѧ вопїѧ́ ше є҆мꙋ̀, и҆спо́лнишасѧ всѧ̀ твоегѡ̀ хвале́нїѧ.</p>

<p><red>пѣ́снь, є҃. і҆рмо́съ. Ꙗ҆́</red>кѡ ви́дѣ и҆са́їѧ ѻ҆бра́знѡ на прⷭ҇то́лѣ превысо́цѣ бг҃а, ѿ а҆́гг҃лъ сла́вы да́ры прїе́млюща, ѽ ѻ҆каѧ́нныи вопїѧ́ше а҆́зъ, прови́дѣхъ воплоща́ема бг҃а, свѣ́та невече́рнѧ, и҆ мі́ромъ ѡ҆блада́юща.</p>

<p><red>Р</red>азꙋмѣ́въ бжⷭ҇твеныи ста́рецъ, проѧ́в ленꙋю дре́вле прⷪ҇ркꙋ сла́вꙋ, пло́тїю сло́ва зрѧ̀ мт҃рїю держи́ма, ѽ ра́дꙋисѧ во пїѧ́ше чⷭ҇таѧ, ꙗ҆́кѡ прⷭ҇то́лъ бо держи́ши бг҃а, свѣ́та невече́рнѧ, и҆ мі́ромъ ѡ҆блада́юща.</p>

<p><red>П</red>окло́ньсѧ ста́рецъ, и҆ стопа́мъ бжⷭ҇тве нѡ прикоснꙋ́сѧ, неи҆скꙋсобра́чныѧ и҆ бж҃їѧ мт҃ре, ѻ҆́гнь речѐ но́сиши чⷭ҇таѧ. млⷣнца бою́сѧ ѡ҆бьѧ́ти бг҃а, свѣ́та невече́рнѧ, и҆ мі́ромъ ѡ҆блада́юща.</p>

<p><red>Ѡ҆</red>чища́етсѧ и҆са́їѧ ѿ серафи́ма ᲂу҆́гль прїе́мъ. ста́рецъ вопїѧ́ше бж҃їи мт҃ри, ты̀ ꙗ҆́кѡ клеща́ми, рꙋка́ма просвѣща́е ши мѧ. пода́вши ми є҆го́же но́сиши свѣ́та невече́рнѧ, и҆ мі́ром̾ ѡ҆блада́юща.</p>

<p><red>пѣ́снь, ѕ҃. і҆рмоⷭ҇. В</red>озопѝ к̾тебѣ̀ ви́дѣвъ ста́рецъ ѻ҆чи́ма спасе́нїе, є҆́же лю́демъ прїи́де ѿ́бг҃а хрⷭ҇тѐ, ты̀ бг҃ъ мо́й.</p>

<p><red>С</red>їѡ́нꙋ ты̀ ка́мень воз̾ложи́сѧ, не покори́вымъ претыка́нїе, и҆ собла́знꙋ ка́мень. нерꙋши́мое вѣ́рнымъ спасе́нїе.</p>

<p><red>И҆</red>звѣ́стнѡ носѧ̀ начерта́нїе, и҆́же пре́ жде вѣ́къ тѧ и҆з̾расти́вшаго. земле ны́хъ за милосе́рдїе, ны́нѣ не́мощїю ѡ҆бложи́сѧ.</p>

<p><red>С</red>н҃ꙋ вы́шнѧгѡ, сн҃ꙋ дв҃ыѧ, бг҃ꙋ ѻ҆тро ча́ти бы́вшемꙋ, покло́ньшꙋмисѧ, нн҃ѣ ѿпꙋстѝ с̾ мі́ромъ.</p>

<p><red>конда́къ. гла́съ, а҃. И҆́</red>же ᲂу҆тро́бꙋ дв҃чꙋ ѡ҆ст҃и́въ ржⷭ҇тво́мъ сѝ, и҆ рꙋ́цѣ сѷмеѡ́ни бл҃гослови́въ, ꙗ҆́коже подоба́ше пред̾ва ри́въ. и҆ нн҃ѣ спа́слъ є҆сѝ на́съ хрⷭ҇тѐ бж҃е. но ᲂу҆мирѝ во бранѣ́хъ житїѐ на́ше, и҆ ᲂу҆крѣпѝ люде́й, и҆́хже воз̾люби́лъ є҆сѝ, є҆ди́не чл҃колю́бче.</p>

<p><red>и҆́косъ. К</red>ъ бцⷣѣ притеце́мъ вѣ́рнїи, хотѧ́щїи сн҃а є҆ѧ̀ ви́дѣти, к̾ сѷмеѡ́нꙋ и҆дꙋ́ща. є҆го́же с̾ нб҃сѐ беспло́тнїи ви́дѧ ще, дивлѧ́хꙋсѧ гл҃юще, чю́днаѧ зри́мъ ны́нѣ и҆ пресла́внаѧ, непостижи́маѧ и҆ несказа́ннаѧ. и҆́же бо а҆да́ма созда́выи, носи́мь є҆́сть ꙗ҆́кѡ младе́нецъ. невмѣ сти́мыи вмѣща́етсѧ на рꙋкꙋ̀ сѷмеѡ́ню, и҆́же в̾ нѣ́дрѣхъ неѡ҆пи́санныи сы́и ѻ҆ц҃а своегѡ̀, во́лею ѡ҆писꙋ́етсѧ пло́тїю а҆ не бжⷭ҇тво́мъ, є҆ди́нъ чл҃колю́бецъ.</p>

<p><red>пѣ́снь, з҃. і҆рмо́съ. Т</red>ебѐ в̾ пещѝ ѡ҆роси́ вшагѡ дѣ́ти бл҃гослови́ша, и҆ въ дв҃ꙋ нетлѣ́ннѡ все́льшасѧ, бг҃а сло́ва пое́мъ бл҃гоче́стнѡ хва́лѧще, бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ.</p>

<p><red>А҆</red>да́мꙋ показꙋ́ѧ и҆дꙋ̀, во а҆́дѣ живꙋ́щꙋ, и҆ є҆́ввѣ приносѧ̀ бл҃говѣ́стїе, сѷмеѡ́нъ вопїѧ́ше, с̾ прⷪ҇рки ликꙋ́ѧ, бл҃гослове́нъ бг҃ъ ѻ҆ц҃ъ на́шихъ.</p>

<p><red>Р</red>о́да земле́на и҆збавлѧ́ѧ бг҃ъ, да́же до а҆́да прїи́детъ. плѣ́ннымъ же пода́стъ всѣ́мъ ѡ҆ставле́нїе, и҆ прозрѣ́нїе слѣ пы́мъ. ꙗ҆́кѡ и҆ нѣмы́мъ вопи́ти, бл҃го слове́нъ бг҃ъ ѻ҆ц҃ъ на́шихъ.</p>

<p><red>И҆</red> твоѐ срⷣце нетлѣ́ннаѧ ѻ҆рꙋ́жїе про́й детъ, сѷмеѡ́нъ бцⷣѣ провоз̾гласѝ, на крⷭ҇тѣ̀ взира́ющи своегѡ̀ сн҃а. є҆мꙋ́же вопїе́мъ, блгⷭ҇ве́нъ бг҃ъ ѻ҆ц҃ъ на́шихъ.</p>

<p><red>пѣ́снь, и҃. і҆рмо́съ. В</red>ъ непостоѧ́ннѣмъ ѻ҆гнѝ совокꙋ́пльшесѧ, и҆́же бл҃гоче́стїѧ пред̾стоѧ́ще ю҆́ноши, пла́менѣмъ же неврежде́ни, бжⷭ҇твенꙋю пѣ́снь поѧ́хꙋ, бл҃гослови́те всѧ́каѧ дѣ́ла гдⷭ҇а, и҆ пре возноси́те є҆гѡ̀ во́ вѣки.</p>

<p><red>Л</red>ю́дїе і҆и҃леви, ва́шꙋ сла́вꙋ є҆м̾манꙋ́ила зрѧ́ще, ѻ҆троча̀ и҆з̾ дв҃ы, пред̾ лице́мъ бжⷭ҇твенагѡ ковче́га ны́нѣ ликꙋ́йте, бл҃гослови́те всѧ̀ дѣ́ла гдⷭ҇а, и҆ превоз носи́те є҆гѡ̀ во́ вѣки.</p>

<p><red>С</red>ѐ сѷмеѡ́нъ вопїѧ́ше, пререка́емое зна́ менїе се́й бꙋ́детъ, бг҃ъ сы́и и҆ ѻ҆троча̀. семꙋ̀ вѣ́рнїи возопїе́мъ, бл҃гослови́те всѧ̀ дѣ́ла гдⷭ҇а, и҆ превозноси́те є҆гѡ̀ во́ вѣки.</p>

<p><red>Ж</red>иво́тъ сы́и се́й бꙋ́детъ, паде́нїе невѣ́р нымъ, младе́нствовавъ бг҃ъ сло́во. ꙗ҆́ко воста́нїе всѣ́мъ вѣ́рнѡ зовꙋ́щымъ, бл҃гослови́те всѧ̀ дѣ́ла гдⷭ҇а, и҆ превоз носи́те є҆гѡ̀ во́ вѣки.</p>

<p><red>пѣ́снь, ѳ҃. і҆рмо́съ. В</red>ъ зако́ннѣмъ сѣн нописа́нїи, ѻ҆́бразъ ви́димъ вѣ́рнїи, всѧ́ко бо ѻ҆троча̀ ложесна̀ разверза́ѧ ст҃о бг҃ови, тѣ́м̾ перворожде́нное сло́во, ѿ ѻ҆ц҃а без̾нача́льна сн҃а, перворожде́на и҆з̾ мт҃ре неи҆скꙋ́сныѧ бра́кꙋ велича́емъ.</p>

<p><red>И҆́</red>же дре́внимъ новорожде́нною го́рличи щꙋ сꙋпрꙋ́гꙋ, верстꙋ́ же птенцꙋ̀, и҆́миже бжⷭ҇твеныи ста́рецъ, и҆ цѣломꙋ́дренаѧ а҆́нна проро́чица, и҆́же ѿ дв҃ы рожде́н номꙋ, и҆ сн҃ꙋ є҆динора́сленомꙋ ѻ҆ц҃ꙋ, въ цр҃ковь приноси́мꙋ слꙋ́жатъ велича́юще.</p>

<p><red>В</red>о́здалъ ми є҆сѝ вопїѧ́ше сѷмеѡ́нъ, спасе́нїѧ си хрⷭ҇тѐ ра́дованїе, воспрїимѝ своегѡ̀ слꙋжи́телѧ, сѣ́немъ претрꙋжде́ наго. но́вей бл҃года́ти сщ҃еннопроповѣ́ дника и҆ таи́нника, во хвале́нїи вели ча́емъ.</p>

<p><red>С</red>щ҃еннолѣ́пнѡ и҆сповѣ́дашесѧ а҆́нна прорица́ющи, цѣломꙋ́дренаѧ и҆ прпⷣбнаѧ и҆ ста́рица влⷣцѣ, въ цр҃кви ꙗ҆́в̾ственѡ. бцⷣꙋ же проповѣ́дающи, всѣ́мъ сꙋ́щымъ велича́ше.</p>

<p><red>задосто́йникъ: Б</red>цⷣе дв҃о, ᲂу҆пова́нїе хрⷭ҇тїѧ́номъ, покры́й и҆ соблюдѝ, и҆ спасѝ натѧ̀ ᲂу҆пова́ющихъ. <red>Б</red>цⷣе дв҃о, мі́рꙋ бла га́ѧ помо́щнице, покры́й и҆ соблюдѝ, ѿ всѧ́кїѧ нꙋ́жды и҆ печа́ли.</p>

<p><red>В</red>ъ зако́ннѣмъ сѣннописа́нїи, ѻ҆́бразъ ви́димъ вѣ́рнїи, всѧ́ко бо ѻ҆троча̀ ложе сна̀ разверза́ѧ ст҃о бг҃ови, тѣ́мъ перво рожде́нное сло́во, ѿ ѻ҆ц҃а без̾нача́льна сн҃а, перворожде́на и҆з̾ мт҃ре неи҆скꙋ́сныѧ бра́кꙋ велича́емъ <red>[покло́н̾ до землѝ].</red></p>

<p><red>ѿпꙋ́стъ: В</red>озлегі́и на рꙋкꙋ̀ пра́веднаго сѷмеѡ́на, гдⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ всѣ́хъ ра́ди ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>