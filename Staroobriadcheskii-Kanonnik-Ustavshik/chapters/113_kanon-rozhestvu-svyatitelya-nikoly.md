Т=ропа́рь , ржⷭ҇твꙋ̀ ст҃лѧ нико́лы . глаⷭ҇ , д҃ .=

~Чю́дное и҆ сла́вное ржⷭ҇тво̀ твоѐ , ст҃лю ни ко́лае . цр҃кви дне́сь правосла́вныхъ свѣ́ тло пра́зднꙋетъ . и҆́бо стоѧ́нїемъ но́гꙋ твое́ю ꙗ҆ви́ тѧ гдⷭ҇ь . и҆ провозвѣстѝ бы́ ти свѣти́льника . и҆ ᲂу҆чи́телѧ ми́рѧном̾ . ве́сь ми́ръ ѡ҆богаща́юща и҆ просвѣща́ю ща чюдесы̀ . тѣ́м̾ вопїе́мъ ти молѝ хрⷭ҇та̀ бг҃а спасти́сѧ дш҃а́мъ на́шим̾ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , и҃ . пѣ́снь , а҃ . і҆рмоⷭ҇ . В=о́дꙋ проше́дъ , ꙗ҆́кѡ по́ сꙋхꙋ , и҆з̾ є҆гѵ́петска ѕла̀ и҆збѣжа́въ , і҆и҃льтѧнинъ вопїѧ́ше , и҆зба́вителю бг҃ꙋ на́шемꙋ пое́мъ .

=запѣ́въ : С=т҃лю хрⷭ҇то́въ нико́лае , молѝ бг҃а ѡ҆ на́съ =[покло́н̾].=

~Всеси́льномꙋ созда́телю всѣ́хъ гдⷭ҇ꙋ влⷣцѣ прои҆зве́дшемꙋ ᲂу҆го́дника своегѡ̀ нико́лꙋ , ѿ ѻ҆ц҃а бл҃гочести́ва , и҆ ма́тери непло́дове воз̾держа́нїемъ и҆ посто́мъ питѣ́ющагосѧ па́че . не́же пи́щею , во спѣва́юще хвалꙋ̀ .

~Е҆гда̀ в̾ соверше́нныи во́зрастъ прише́лъ є҆сѝ пребл҃же́нне нико́лае и҆ са́на і҆єре́й скаго сподо́билсѧ є҆сѝ . тогда̀ и҆ вели́кое чю́до и҆збавле́нїемъ ѿ грѣхо́внаго паде́ нїѧ тре́хъ дѣви́цъ сотвори́лъ є҆сѝ . и҆ ѻ҆ц҃а и҆́хъ въ ра́дости срⷣца взыва́ти хва лꙋ̀ . и҆зба́вителю всѣ́хъ бг҃ꙋ ᲂу҆стро́илъ є҆сѝ .

=сла́ва . Л=юбо́вь ко хрⷭ҇тꙋ̀ стѧжа́лъ є҆сѝ пресла́вне нико́лае и҆ в̾ палисти́нꙋ ше́с твовати ᲂу҆се́рднѡ . и҆ та́мѡ поклони́ тисѧ , хрⷭ҇то́вꙋ гро́бꙋ и҆ про́чимъ ст҃ы́мъ мѣ́стомъ . сподо́билсѧ є҆сѝ тогда̀ пода́ ннѣй ѿ хрⷭ҇та̀ бл҃года́ти кора́бль ѿ потопле́нїѧ спа́слъ є҆сѝ . и҆ кора́бленика с̾ дре́ва па́дшаго . воскреси́лъ є҆сѝ и҆ ле́сть про́чихъ кора́блениковъ ѡ҆бличи́лъ є҆сѝ . и҆ в̾ своѐ ѻ҆те́чество воз̾врати́всѧ . поѧ̀ хвалꙋ̀ и҆зба́вителю всѣ́хъ бг҃ꙋ .

=и҆ ны́нѣ , боⷢ҇ . И҆=зба́вителѧ ѿ ѕлы́хъ , и҆ спаси́телѧ ми́рꙋ хрⷭ҇та̀ пречи́стаѧ дв҃о , пло́тїю родила̀ є҆сѝ . тогѡ̀ молѝ со ᲂу҆го́ дникомъ є҆гѡ̀ нико́лою , поми́ловатисѧ ѿ бѣ́дъ дш҃а́мъ на́шимъ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃лю хрⷭ҇то́въ нико́лае , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , к̾ ско́ромꙋ помо́щ никꙋ и҆ тѣ́пломꙋ застꙋ́пникꙋ , и҆ молѣ́ бникꙋ ко сп҃сꙋ ѡ҆ дш҃а́хъ на́шихъ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=бⷭ҇номꙋ крꙋ́гꙋ верхо тво́рче гдⷭ҇и , и҆ цр҃кви зижди́телю , ты̀ менѐ ᲂу҆твердѝ в̾ любвѝ свое́й , жела́нїем̾ сы́и кра́й , и҆ вѣ́рнымъ ᲂу҆тверже́нїе , є҆ди́не чл҃колю́бче .

~Коли́кое стѧжа́лъ є҆сѝ бж҃їе бл҃говоле́ нїе , вели́кїи нико́лае , ꙗ҆́кѡ а҆рхїєре́йс кимъ са́номъ почте́нъ бы́лъ є҆сѝ и҆ по то́мъ ꙗ҆́кѡ и҆сповѣ́дникъ и҆ мꙋ́ченикъ , и҆́мени ра́ди хрⷭ҇то́ва . въ темни́цꙋ со мно́гими хрⷭ҇тїѧ́ны в̾ве́рженъ бы́лъ є҆сѝ , ѿ неѧ́же повелѣ́нїемъ бл҃гочести́вагѡ цр҃ѧ с̾ че́стїю свобожда́ешисѧ . и҆ а҆рте ми́ды скве́рныѧ боги́ни , хра́мъ разрꙋ ши́въ , бѣсо́вское жили́ще разори́лъ є҆сѝ , прославлѧ́ѧ хрⷭ҇та̀ чл҃колю́бца .

~А҆пⷭ҇льски подви́гсѧ ст҃лю нико́лае с̾ про́ чими ст҃ы́ми ѻ҆ц҃ы во́ градъ нике́ю , на пе́рвыи вселе́нскїи собо́ръ прише́лъ є҆сѝ . и҆ та́мѡ ѕлочести́вагѡ а҆́рїѧ ѡ҆бличи́въ , проклѧ́тїю пре́далъ є҆сѝ , и҆ є҆диносꙋ́щна и҆ равноче́стна ѻ҆ц҃ꙋ и҆ ст҃о́мꙋ дх҃ꙋ сн҃а проповѣ́далъ є҆сѝ , є҆ди́ного чл҃колю́бца .

=сла́ва . Г=ла́дꙋ вели́кꙋ , ликі́йскꙋю странꙋ̀ ѡ҆бдержа́щꙋ , и҆ тво́й ми́ръ гра́дъ скꙋ́до стїю пи́щи стеснѧ́шесѧ . ты́ же ст҃лю нико́лае , кꙋпцꙋ̀ во и҆та́лїи сꙋ́щꙋ во снѣ̀ ꙗ҆ви́лсѧ є҆сѝ , и҆ трѝ златникѝ , ꙗ҆́кѡ вои́стинꙋ ст҃ы́ѧ трⷪ҇цы слꙋжи́тель , ѻ҆́но мꙋ вда́лъ є҆сѝ , и҆ в̾ ми́рскїи гра́дъ плы́ ти повелѣ́л̾ , да и҆зба́вѧтсѧ та́мо лю́дїе ѿ́глада , и҆ восхва́лѧтъ хрⷭ҇та̀ чл҃колю́бца .

=и҆ нн҃ѣ , боⷢ҇ . Ѡ҆=сщ҃е́на бы́вши ѿ ᲂу҆тро́бы мт҃рьни бг҃ꙋ . є҆го́же вои́стинꙋ и҆ мт҃и бы́сть и҆ хода́таица к̾ немꙋ̀ непосты́д наѧ є҆го́же со ст҃лемъ нико́лою молѝ да спасе́тъ дш҃ѧ на́шѧ .

=сѣда́лен̾ . гла́съ , д҃ . П=росла́вивъ тѧ влⷣка хрⷭ҇то́съ во вселе́ннѣй . и҆ дарова̀ тебѣ̀ чюде́съ вели́кꙋю бл҃года́ть . раз̾ли́чныѧ болѣ́зни и҆ недꙋ́ги и҆сцѣлѧ́ти . и҆ сꙋ́щыѧ во ᲂу҆́захъ и҆збавлѧ́ти . и҆ ѿ потопле́нїѧ спаса́ти . ѡ҆би́димыѧ же ѿ напа́сти и҆зима́ти . мы́же ти моле́бнѡ вопїе́мъ . ст҃ы́и нико́лае и҆зба́ви на́съ ѿ бѣ́дъ на́шихъ .

=сла́ва , и҆ ны́нѣ , боⷢ҇ . П=речⷭ҇таѧ дв҃о влⷣчце , молѝ сн҃а твоегѡ̀ хрⷭ҇та̀ бг҃а на́шегѡ да твоегѡ̀ ра́ди пред̾ста́тельства , ѿ всѣ́хъ бѣ́дъ спасе́тъ дш҃ѧ на́шѧ .

=пѣ́снь , д҃ . і҆рмо́съ . О=у҆слы́шахъ гдⷭ҇и смо тре́нїѧ твоегѡ̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

~Спаси́телю хрⷭ҇тꙋ̀ слꙋжи́тель вѣ́ренъ є҆сѝ . ст҃лю нико́лае , вѣ́рныѧ трѝ мꙋ́жи . по ѡ҆клевета́нїю на сме́рть вѣдо́мыѧ . и҆зба́вилъ є҆сѝ и҆ ᲂу҆́зы и҆́хъ разрѣши́въ . бл҃годꙋ́шны сотвори́лъ є҆сѝ . воспѣва́ти сла́вꙋ хрⷭ҇тꙋ̀ бг҃ꙋ .

~Вели́кое ѿ хрⷭ҇та̀ гдⷭ҇а стѧжа́лъ є҆сѝ ст҃лю нико́лае бл҃говоле́нїе ꙗ҆́кѡ трѝ воево́ды держи́мыѧ по ѡ҆клевета́нїю в̾ темни́цѣ ꙗ҆вле́нїе цр҃ю і҆єпа́рхꙋ . ѿ напра́сныѧ сме́рти и҆зба́вил̾ є҆сѝ . и҆ си́хъ ᲂу҆стро́илъ є҆сѝ воспѣва́ти хрⷭ҇тꙋ̀ бг҃ꙋ .

=сла́ва . Ꙗ҆=вле́на тебѐ бг҃ъ ми́рови показа̀ ст҃лю нико́лае . и҆ к̾ себѣ̀ присво́ити тѧ . со ст҃ли и҆ мч҃нки восхотѣ̀ . преставлѧ́ет̾ тѧ ѿ сеѧ̀ вре́менныѧ жи́зни . в̾ра́дость вѣ́чнꙋю , со всѣ́ми ст҃ы́ми , воспѣва́ти сла́вꙋ є҆мꙋ̀ хрⷭ҇тꙋ̀ бг҃ꙋ .

=и҆ ны́нѣ , боⷢ҇ . Т=ы̀ всепѣ́таѧ мт҃и сло́во бж҃їе воплоти́вшеесѧ родила̀ є҆сѝ . є҆го́ же молѝ со ст҃лемъ нико́лою . спасти́сѧ дш҃а́мъ на́шимъ .

=пѣ́снь , є҃ . і҆рмо́съ . В=скꙋ́ю мѧ ѿри́нꙋ , ѿ лица̀ твоегѡ̀ свѣ́те незаходѧ́и , покры́ ла мѧ є҆́сть чюжа́ѧ тма̀ ѻ҆каѧ́ннаго . но ѡ҆брати́ мѧ , и҆ к̾ свѣ́тꙋ за́повѣдей тѝ , пꙋтѝ моѧ̀ напра́ви молю́тисѧ .

~И҆́же погребе́нїе твоѐ с̾ любо́вїю почита́ ющїи , ѿ ликі́йскїѧ митропо́лїи , ко́ гро бꙋ твоемꙋ̀ прїитѝ в̾ кораблѝ восхотѣ́ вше . тогда̀ лꙋка́выи бѣ́съ , хотѧ̀ и҆́мъ вели́кꙋю па́кость сотвори́ти . но а҆́бїе ты̀ вели́кїи а҆рхїєре́ю нико́лае , ѿ пото пле́нїѧ и҆ напа́сти и҆зба́вилъ є҆сѝ . и҆ въ ти́хое приста́нище приведѐ , сла́вѧщихъ бг҃а .

~Тѣ́лꙋ твоемꙋ̀ ст҃о́мꙋ ѿ ми́ръ ликі́й скихъ . в̾ ба́ръ гра́дъ принесе́нꙋ бы́ти бл҃говолѝ гдⷭ҇ь . тогда̀ взе́млютъ є҆̀ . бл҃го чести́вїи лю́дїе бл҃гоговѣ́йнѡ . и҆ прино́ сѧтъ . и҆дѣ́же ꙗ҆́кѡ приснотекꙋ́щїи и҆сто́ чник̾ , и҆злива́етъ во́дꙋ . та́кѡ ты̀ и҆сто ча́еши чюдеса̀ , вели́кїи ст҃лю нико́лае .

=сла́ва . Е҆=гда̀ бл҃говѣ́рныи мꙋ́жъ а҆́грикъ посла̀ сы́на своегѡ̀ васи́лїѧ . пра́здникъ тво́й ст҃лю нико́лае восхвали́ти . но без̾ бо́жными срацы́нами плене́нъ бы́сть . тогда̀ моли́твъ ра́ди роди́тельскихъ па́ки сы́на и҆́мъ здра́ва воз̾враща́еши и҆ неви́димою си́лою в̾ до́мъ прино́сиши . та́ко и҆ на́съ ст҃лю и҆схи́ти ѿрꙋкѝ вра́гъ . и҆ поста́ви в̾ домꙋ̀ бжⷭ҇твенагѡ млрⷭ҇дїѧ .

=и҆ ны́нѣ , боⷢ҇ . Л=ьсти́вагѡ врага̀ кова́рс твъ , и҆зба́ви на́съ влⷣчце дв҃о бцⷣе . и҆ сн҃ꙋ твоемꙋ̀ хрⷭ҇тꙋ̀ бг҃ꙋ , со ст҃лемъ нико́лою моли́сѧ . да поми́лꙋетъ на́съ по вели́ цѣй свое́й ми́лости .

=пѣ́снь , ѕ҃ . і҆рмо́с̾ . Ѡ҆=чи́сти мѧ сп҃се , мно́ га бо без̾зако́нїѧ моѧ̀ , и҆ и҆з̾ глꙋбины̀ ѕѡ́лъ воз̾веди́ мѧ молю́сѧ , к̾ тебѣ́ бо воз̾ва́хъ и҆ ᲂу҆слы́ша мѧ , бж҃е спасе́нїѧ моегѡ̀ .

~Ꙗ҆́коже и҆зба́вилъ є҆сѝ ѿ посѣче́нїѧ сме́ртнагѡ , і҆єре́ѧ христофо́ра . и҆ наста́ вилъ на пꙋ́ть . и҆дѣ́же ше́ствовати . та́кѡ и҆ на́съ ст҃лю нико́лае , и҆зба́ви ѿ ѕлы́хъ дѣѧ́нїи и҆ наста́ви на пꙋ́ть пра́ выи твори́ти ᲂу҆го́днаѧ бг҃ови .

~Невѣ́рныи срацы́нинъ сѣдѧ́щїи въ тем ни́цѣ . є҆гда̀ позна̀ ѡ҆ вѣ́рѣ во є҆ди́наго бг҃а и҆ слы́ша призыва́ющихъ тѧ на́ помощь ст҃лю нико́лае . тогда̀ и҆ то́й моли́твꙋ ᲂу҆се́рднѡ прострѐ к̾ тебѣ̀ . и҆ а҆́бїе и҆зба́вленъ бы́сть ѿ темни́цы . и҆ в̾ домꙋ̀ свое́мъ ѡ҆брѣ́тесѧ и҆ воспрїѧ́тъ и҆́стиннꙋю во хрⷭ҇та̀ вѣ́рꙋ прославлѧ́ѧ тѧ вели́кагѡ чюдотво́рца .

=сла́ва . И҆=ко́нное воѡ҆браже́нїе ѿ дре́вле че́стнѡ почита́ти ᲂу҆ста́вленѡ є҆́сть . та́ кѡ и҆ ты̀ ст҃лю нико́лае трѝ и҆ко́ны бл҃говѣ́рномꙋ мꙋ́жꙋ феѡ́фанꙋ напи са́ти . и҆ патрїа́рхꙋ а҆фана́сїю показа́ти повелѣ́лъ є҆сѝ . ѻ҆́нъ же є҆гда̀ ᲂу҆зрѣ̀ . ст҃ы́и тво́й ѻ҆́бразъ . де́рзостно поречѐ . и҆ за сїѐ нака́занъ бы́сть потопле́нїемъ . є҆го́же ты̀ вели́кїи чюдотво́рче ѿ бѣды̀ и҆зба́вилъ є҆сѝ . та́кѡ и҆ на́съ сохранѝ . ѿ лю́тыхъ ѕо́лъ находѧ́щихъ на ны̀ .

=и҆ ны́нѣ , боⷢ҇ . К=ꙋпина́ тѧ проѡ҆бража́ще чи́стаѧ неѡ҆пали́маѧ . ѻ҆́гнь бо родила̀ є҆сѝ непостоѧ́нныи дв҃о . тѣ́мжети во пїе́м̾ . молѝ ѡ҆ на́съ со ст҃лемъ нико́лою . сн҃а своегѡ̀ хрⷭ҇та̀ гдⷭ҇а да спасе́тъ дш҃ѧ на́шѧ .

=конда́к̾ . гла́съ , д҃ . В=ъ ми́рѣхъ рожде́исѧ ст҃лю нико́лае . ѿ бл҃га́го ко́рени бг҃олю би́вагѡ ѻ҆ц҃а феѡ́фана . и҆з̾ ложе́снъ ѿ бл҃гонра́вныѧ ᲂу҆тро́бы мт҃ри своеѧ̀ но́ ны . проразꙋмѣ́лъ є҆сѝ пꙋ́ть спасе́нїе и҆спо́лнисѧ мно́жество чюде́съ . прпⷣбенъ бы́въ . сегѡ̀ ра́ди ѡ҆ст҃и́сѧ и҆ ꙗ҆ви́сѧ ве́лїи таи́нникъ бж҃їѧ бл҃года́ти .

=и҆́косъ . В=осхва́лимъ ны́нѣ ст҃лѧ пѣ́снь ми вселе́ннѣй все́й похвалꙋ̀ . и҆ с̾любо́вїю воспое́мъ . ра́дꙋисѧ честны́и ѻ҆́ч҃е нико́ лае , а҆рхїєре́ю вели́кїи слꙋжи́телю , цр҃ѧ сла́вы . ра́дꙋисѧ ꙗ҆́кѡ ѿ рожде́нїѧ свое гѡ̀ бг҃оᲂу҆го́денъ ꙗ҆ви́лсѧ є҆сѝ . и҆́бо в̾ кꙋ пѣ́ли ѡ҆мове́нїѧ на нога́хъ свои́хъ ни комꙋ́же под̾держа́вшꙋ трѝ часы̀ стоѧ́лъ є҆сѝ . проѧвлѧ́ѧ си́мъ ꙗ҆́кѡ слꙋжи́тель и҆́маши бы́ти прест҃ы́ѧ трⷪ҇цы . ра́дꙋисѧ ꙗ҆́кѡ ѿ младе́нства своегѡ̀ вели́кїи по́с тникъ бы́въ . и҆́бо в̾ сре́дꙋ и҆ в̾ пѧто́къ є҆ди́ною . и҆ то̀ во́ времѧ вече́рнее ѿ ма́ терьнѧ десна́гѡ сосца̀ млека̀ в̾кꙋша́лъ є҆сѝ . ра́дꙋисѧ ꙗ҆́кѡ в̾ во́зрастѣ твое́мъ мно́гїѧ бл҃годѣѧ́нїѧ тре́бꙋющым̾ сотво ри́лъ є҆сѝ , жела́ѧ полꙋчи́ти себѣ̀ црⷭ҇тво нбⷭ҇ное . ра́дꙋисѧ ꙗ҆́кѡ є҆гда̀ а҆рхїєре́йским̾ са́номъ почте́нъ бы́лъ є҆сѝ . и҆ со ст҃ы́ми ѻ҆ц҃ы проти́вꙋ є҆ретико́въ воѡ҆рꙋжи́всѧ . сн҃а бж҃їѧ равноче́стна и҆ соприсносꙋ́щна ѻ҆ц҃ꙋ и҆ ст҃о́мꙋ дх҃ꙋ проповѣ́далъ є҆сѝ . ра́дꙋисѧ ꙗ҆́кѡ бжⷭ҇твеною ре́вностїю . а҆́ки вторы́и ѳезви́тѧнин̾ и҆лїѧ̀ раз̾жже́гсѧ , посредѣ̀ собо́ра ѕлочести́ваго . а҆́рїѧ ᲂу҆да́ ривъ в̾ лани́тꙋ посрами́лъ є҆сѝ . ра́дꙋисѧ ꙗ҆́кѡ за вели́кꙋю твою̀ ре́вность хрⷭ҇то́съ сп҃съ . прест҃о́е є҆ѵⷢ҇а́лїе дарова̀ тебѣ̀ . ра́дꙋисѧ ꙗ҆́кѡ ѿ пречⷭ҇тыѧ дв҃ы бцⷣы , ст҃ы́мъ а҆мфо́ромъ ѡ҆блече́нъ є҆сѝ . ра́дꙋ исѧ ст҃лемъ и҆ мч҃нкѡмъ и҆ прпⷣбнымъ ѻ҆ц҃е́мъ є҆ди́нѡ ревни́телю . ра́дꙋисѧ всѣ́мъ и҆ вездѣ̀ въ печа́лѣхъ . и҆ въ бѣда́хъ . скорбѧ́щым̾ ско́рое ᲂу҆тѣше́нїе . ра́дꙋисѧ ꙗ҆́кѡ ты̀ є҆сѝ чюдотво́рецъ и҆зѧ́ щенъ преди́венъ и҆ млⷭ҇тивъ .

=пѣ́снь , з҃ . і҆рмо́съ . И҆́=же ѿ і҆юде́и доше́ дше ѻ҆́троцы в̾вавѷлѡ́нъ дре́вле , вѣ́рою ᲂу҆тверже́нїи , пла́мень пе́щныи попра́в ше глаго́люще , ѻ҆ц҃ъ на́шихъ бж҃е , бл҃го слове́нъ є҆сѝ .

~Ѡ҆держи́мыи печа́лїю , сѣдѧ̀ в̾ темни́цѣ пе́тръ , военача́льникъ , призыва́ѧ тѧ ст҃лю нико́лае . с̾ чю́днымъ бг҃опрїи́м цемъ сѷмеѡ́номъ . є҆го́же вы̀ ѿ ᲂу҆́зъ и҆ темни́цы свободи́ли є҆стѐ и҆ на пꙋ́ть спаси́тельныи наста́вили воспѣва́ти хрⷭ҇тꙋ̀ . бж҃е бл҃гослове́нъ є҆сѝ .

~Любо́вь и҆ вѣ́рꙋ к̾ тебѐ стѧжа́вшїѧ , мꙋ́жъ бл҃гоговѣ́йныи дими́трїи , и҆ дрꙋ гі́и во́ градѣ кі́евѣ жи́вшїи добродѣ́ тельныи . є҆го́же ᲂу҆топѐ младе́нецъ , и҆ и҆ны́и ѿ византі́и . а҆́ще и҆ въ ра́зныѧ времена̀ , но є҆ди́нымъ приключе́нїемъ ѡ҆бьѧ́ти бы́вше . потопле́нїемъ постра да́вше . и҆́хже ст҃лю нико́лае с̾ наде́ждею молѧ́щихсѧ тебѐ ѿ сме́рти и҆зба́вилъ є҆сѝ , и҆ здра́выхъ показа́лъ є҆сѝ да во пїю́тъ сп҃сꙋ , бж҃е бл҃гослове́нъ є҆сѝ .

=сла́ва . О=у҆трꙋжде́нныи слѣпото́ю , цр҃ь се́рбскїи бг҃омꙋ́дрыи стефа́нъ . тебѐ ст҃лю нико́лае . помо́щника стѧжа̀ . и҆́бо во твое́й дла́ни своѧ̀ ѻ҆чеса̀ ѽ ᲂу҆го́дниче . хрⷭ҇то́в̾ просвѣтѝ и҆ ꙗ҆́снѡ зрѣ́ти ᲂу҆стро́й да вопїе́мъ хрⷭ҇тꙋ̀ гдⷭ҇ꙋ . бж҃е бл҃гослове́нъ є҆сѝ .

=и҆ ны́нѣ , боⷢ҇ . П=речи́стаѧ дв҃о мр҃і́е влⷣчце . ты̀ сн҃а бж҃їѧ воплоще́нна родила̀ є҆сѝ . є҆го́же со ст҃лемъ нико́лою молѝ . да сподо́битъ на́съ полꙋчи́ти не и҆зрече́н нꙋю є҆гѡ̀ млⷭ҇ть и҆ пѣ́ти с̾весе́лїемъ . бж҃е бл҃гослове́нъ є҆сѝ .

=пѣ́снь , и҃ . і҆рмоⷭ҇ . С=е́дмь седми́цею пе́щь , халдѣ́йскїи мꙋчи́тель , бг҃очести́вымъ лю́тѣ разжжѐ . си́лою же лꙋ́чшею спасе́ ныхъ ви́дѣвъ , творцꙋ̀ и҆ и҆зба́вителю вопїѧ́ше , дѣ́ти бл҃гослови́те , сщ҃е́ннїи воспо́йте , лю́дїє и҆ превозноси́те є҆гѡ̀ во́ вѣки .

~Ѻ҆́трока непови́ннагѡ въ татьбѣ̀ , ѿ бѣды̀ и҆ темни́цы свободи́лъ є҆сѝ . и҆ господи́на є҆гѡ̀ . є҆пифа́нїѧ ѿ грѣха̀ и҆зба́вилъ є҆сѝ ст҃лю нико́лае . нечести́ вагѡ же половчи́на . солга́ти тебѣ̀ восхотѣ́вша ѡ҆бличи́въ наказа́лъ є҆сѝ . да вразꙋми́тсѧ и҆ небꙋ́детъ ᲂу҆ничи жа́ти ст҃ы́ѧ бг҃а на́шегѡ .

~Хрⷭ҇толюби́выи сѷмеѡ́нъ и҆́нокъ . є҆гда̀ слꙋгꙋ̀ своегѡ̀ нико́лꙋ посла̀ на рабо́тꙋ в̾ кораблѝ . и҆ но́щїю воз̾ ꙗ҆ри́вшꙋсѧ мо́рю . и҆ живота̀ всѣ́мъ ѿча́ѧвшимсѧ призва́ хꙋ тѧ на́ помощь ско́рагѡ помо́щни ка . и҆ а҆́бїе и҆зба́вилъ є҆сѝ кора́бль ѿ по топле́нїѧ и҆ люде́й ѿ сме́рти вели́кїи нико́лае . та́кѡ и҆ расла́бленагѡ ю҆́ношꙋ нико́ла ѿ жесто́кїѧ болѣ́зни воз̾ста́ вилъ , и҆ здра́ва сотвори́лъ є҆сѝ , да про славлѧ́етъ хрⷭ҇та̀ гдⷭ҇а .

=сла́ва . В=ели́каѧ чюдеса̀ содѣва́еши ст҃е нико́лае , не то́кмо ѿ бѣ́дъ и҆збавлѧ́ еши но и҆ в̾ нꙋ́ждахъ помога́еши . ꙗ҆́кѡ ᲂу҆ прише́дшаго въ бѣ́дность . и҆ нꙋ́ждꙋ твоегѡ̀ люби́телѧ . кове́ръ кꙋпи́лъ є҆сѝ и҆ хвали́ти бг҃а . с̾ жено́ю є҆гѡ̀ наста́вилъ є҆сѝ . та́кѡ и҆ на́съ ст҃лю ѿ бѣ́дъ дш҃е́в ныхъ и҆ тѣле́сныхъ и҆зба́ви , и҆ сохранѝ ꙗ҆́кѡ вели́кїи на́шъ застꙋ́пникъ .

=и҆ ны́нѣ , боⷢ҇ . А҆=рха́гг҃льскїи гла́съ вопїе́м̾ ти пречⷭ҇таѧ дв҃о влⷣчце . ра́дꙋисѧ ты́ бо родила̀ є҆сѝ без̾сѣ́мене сн҃а бж҃їѧ є҆го́же со ст҃лемъ нико́лою молѝ да поми́лꙋет̾ на́съ по вели́цѣй свое́й млⷭ҇ти .

=пѣ́снь , ѳ҃ . і҆рмоⷭ҇ . О=у҆диви́сѧ ᲂу҆́бѡ ѡ҆ се́мъ нб҃о , и҆ землѝ ᲂу҆жасо́шасѧ концы̀ , ꙗ҆́ко бг҃ъ ꙗ҆ви́сѧ чл҃кѡмъ пло́тїю , чре́во же твоѐ бы́сть простра́ннѣе нб҃съ , тѣ́мъ тѧ̀ бцⷣе , а҆́гг҃лъ и҆ чл҃къ чинонача́лїѧ велича́емъ .

~Лѣта́етъ сла́ва твоѧ̀ по вселе́ннѣй ве ли́кїи ст҃лю нико́лае . ты̀ ᲂу҆́бѡ нето́кмо ѿ бѣ́дъ и҆збавлѧ́еши . но и҆ в̾ скꙋ́дости сꙋ́щихъ ѡ҆богаща́еши . ꙗ҆́кѡ и҆ ди́внымъ ꙗ҆вле́нїемъ . а҆́ки ᲂу҆ме́ршагѡ ѿ мра́за чл҃ка тѣ́ло во и҆́стинное зла́то и҆ сребро̀ претвори́лъ є҆сѝ . и҆ ѡ҆бнища́вшїи тво́й монасты́рь ѡ҆богати́лъ є҆сѝ . да прослав лѧ́ютъ тѧ вели́кагѡ богатода́вца .

~Ꙗ҆влѧ́ешисѧ в̾ ми́рѣ се́мъ свѣтлѣ́йши сл҃нца , вели́кїи а҆рхїєре́ю нико́лае . и҆́бо ѻ҆но̀ лꙋчѝ своѧ̀ но́щїю скрыва́ет̾ . ты́ же во всѧ̀ часы̀ вездѣ̀ чюдеса́ми свои́ми свѣ́тиши . и҆ всѣ́мъ просвѣще́нїе дш҃е́в ное и҆ тѣле́сное подае́ши в̾ сла́вꙋ бг҃ꙋ .

=сла́ва . Е҆=ди́но госпо́дьство трисвѣ́тлое ѻ҆́ч҃е пребез̾нача́льныи сн҃е ѿ ѻ҆ц҃а пре́ж де всѣ́хъ вѣ́къ . без̾мт҃ре рожде́нныи дш҃е ст҃ы́и . ѿ ѻ҆ц҃а и҆сходѧ́щїи и҆ всю̀ тва́рь ѡ҆сщ҃а́ющїи , и҆зба́ви рабы̀ своѧ̀ ѿ всѣ́хъ бѣ́дъ мольба́ми вели́кагѡ ст҃лѧ нико́лы . и҆ црⷭ҇твїю твоемꙋ̀ сподо́би на́с̾ .

=и҆ ны́нѣ , боⷢ҇ . М=р҃і́е пречⷭ҇таѧ дв҃о влⷣчце вра́жїѧ кова́рства низ̾ложѝ и҆ моли́тва ми ст҃лѧ нико́лы ᲂу҆́мъ на́шъ просвѣтѝ . да пое́мъ ти ра́дꙋисѧ ѡ҆бра́дованнаѧ гдⷭ҇ь с̾ тобо́ю .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ и҆́же во ст҃ы́хъ ѻ҆ц҃а на́шегѡ нико́лы а҆рхїепи́ скопа ми́рлики́йскихъ чюдотво́рца и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

