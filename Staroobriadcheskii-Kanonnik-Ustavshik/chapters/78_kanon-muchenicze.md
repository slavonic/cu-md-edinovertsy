Т=ропа́рь , мч҃нцѣ . гла́съ , д҃ .=

~А҆́гница твоѧ̀ і҆с҃е =і҆мⷬ҇къ ,= зове́тъ ве́лїимъ гла́сомъ , тебѐ женишѐ мо́й лю́бѧщи , и҆ и҆́щꙋщи страждꙋ̀ , и҆ сраспина́юсѧ и҆ спо греба́юсѧ кр҃ще́нїемъ твои́м̾ , и҆ страждꙋ̀ тебѐ ра́ди , и҆ ᲂу҆мира́ю наде́ждꙋ и҆мѣ́ѧ на тѧ̀ , ꙗ҆́кѡ да црⷭ҇твꙋю с̾ тобо́ю , и҆ живꙋ̀ ᲂу҆ тебѐ . но ꙗ҆́кѡ же́ртвꙋ непоро́чнꙋ прїи ми́ мѧ , с̾ любо́вїю поже́ршꙋютисѧ . тоѧ̀ мл҃твами хрⷭ҇тѐ бж҃е спасѝ дш҃ѧ на́шѧ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , и҃ . пѣ́снь , а҃ . і҆рмо́съ . П=ое́мъ гдⷭ҇еви , прове́дшемꙋ лю́ди своѧ̀ , сквозѐ чермно́е мо́ре , ꙗ҆́кѡ є҆ди́нъ сла́вно бо просла́висѧ .

=запѣ́в̾ : С=т҃а́ѧ мч҃нце =і҆мⷬ҇къ ,= молѝ бг҃а ѡ҆ на́съ =[покло́н̾].=

~Влече́тъ к̾ пѣ́нїю преми́рнаѧ вѡ́инства , и҆ чл҃ческїѧ ли́ки , прехва́льнаѧ ѻ҆троко ви́ца чюдесы̀ свои́ми .

~Добро́тѣ вожделѣ́въ прекра́снагѡ ти срⷣца всехва́льнаѧ влⷣка всѣ́хъ , нбⷭ҇нагѡ черто́га сподо́билъ тѧ є҆́сть .

=сла́ва . Н=а ка́зни и҆ болѣ́зни , и҆ на ра́ны многоѡбра́зныѧ , не ᲂу҆страшена̀ мч҃нце вмѣсти́сѧ . поспѣша́ющꙋ бо и҆́маши бл҃года́ть сп҃совꙋ возмога́ющꙋю тѧ .

=и҆ ны́нѣ , боⷢ҇ . П=речⷭ҇таѧ бцⷣе ро́ждьшаѧ пло́тїю , присносꙋ́щное и҆ пребл҃гослове́н ное сло́во , хрⷭ҇та̀ бг҃а , прⷭ҇нѡ дв҃аѧ пое́мъ тѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃а́ѧ мч҃нце =і҆мⷬ҇къ ,= ꙗ҆́кѡ всѝ по́ бз҃ѣ къ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Т=ы̀ є҆сѝ ᲂу҆тверже́нїе , притека́ющымъ тѝ гдⷭ҇и , ты́ же свѣ́тъ ѡ҆мраче́ннымъ , и҆ пое́тъ тѧ̀ дх҃ъ мо́й .

~Ꙗ҆ви́ласѧ є҆сѝ на сꙋди́щи прехва́льнаѧ , мꙋжеꙋ́мнꙋ и҆мꙋ́щи дш҃ꙋ , и҆ врага̀ ꙗ҆́кѡ нехра́бра сꙋ́ща побѣди́ла є҆сѝ .

~Поро́ка в̾ добро́тѣ твое́й не бы́сть , ни скве́рны въ дꙋшѝ твое́й . сегѡ̀ ра́ди тѧ̀ хрⷭ҇то́съ ꙗ҆́кѡ невѣ́стꙋ , в̾ нетлѣ́нныѧ черто́ги причта̀ .

=сла́ва . И҆=сцѣлѝ прехва́льнаѧ дꙋшѝ моеѧ̀ стрꙋ́пы , мч҃нце хрⷭ҇то́ва =і҆мⷬ҇къ ,= и҆ ᲂу҆толѝ мл҃твами сѝ живота̀ моегѡ̀ молвꙋ̀ .

=и҆ ны́нѣ , боⷢ҇ . Т=ебѐ всѝ стѧжа́хомъ при бѣ́жище и҆ стѣ́нꙋ на́шꙋ хрⷭ҇тїѧ́не . тебѐ славосло́вимъ немо́лчнѡ , мт҃и без̾невѣ́ стнаѧ .

=сѣда́ленъ . гла́съ , и҃ . К=рове́й твои́хъ стрꙋѧ́ми мч҃нце хрⷭ҇то́ва , пото́ки бл҃гоче́ стїѧ вы́нꙋ содѣва́еши прехва́льнаѧ . ѡ҆дожде́нїемъ же бл҃года́тнымъ слове́с ныѧ ни́вы напоѧ́еши , благода́тїю въ ни́хъ прозѧба́еши кла́сы вѣ́рѣ . тѣ́мже пресла́вна и҆ по сме́рти ꙗ҆ви́сѧ , точа́щи живо́тъ мꙋче́нїѧ ра́ди , страстоте́рпице прехва́льнаѧ =і҆мⷬ҇къ ,= молѝ хрⷭ҇та̀ бг҃а , согрѣше́нїемъ ѡ҆ставле́нїе дарова́ти , чтꙋ́щым̾ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . Ꙗ҆́=кѡ дв҃ꙋ є҆ди́нꙋ в̾ жена́хъ , тѧ̀ без̾ сѣ́мене ро́ждьшꙋю бг҃а пло́тїю , всѝ ᲂу҆бл҃жа́емъ ро́ди чл҃честїи , ѻ҆́гнь бо всели́сѧ в̾ тѧ̀ бжⷭ҇твеныи , и҆ ꙗ҆́кѡ младе́нца дои́ши зижди́телѧ и҆ гдⷭ҇а . тѣ́мже а҆́гг҃льскїй собо́ръ , и҆ чл҃че скїи ро́дъ , досто́йнѡ сла́вимъ прест҃о́е ржⷭ҇тво̀ твоѐ , и҆ согла́снѡ вопїе́мъ ти , молѝ хрⷭ҇та̀ бг҃а , согрѣше́нїемъ ѡ҆ставле́ нїе дарова́ти , воспѣва́ющымъ досто́й нѡ сла́вꙋ твою̀ .

=пѣ́снь , д҃ . і҆рмо́съ . О=у҆слы́шахъ гдⷭ҇и смо тре́нїѧ твоегѡ̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

~Нескве́рное зерца́ло бжⷭ҇твеныхъ ᲂу҆мо́въ себѐ сотво́рши , ꙗ҆́кѡ ѕвѣзда̀ прекра́с наѧ , посредѝ страстоте́рпецъ мч҃нце воз̾сїѧ́ла є҆сѝ .

~Мра́чнымъ бѣсѡ́мъ непринесла̀ є҆сѝ же́ртвꙋ , мч҃нце непобѣди́маѧ =і҆мⷬ҇къ ,= живоно́сныи же возлюби́ла є҆сѝ коне́цъ прїѧ́ти бл҃говѣ́рїѧ ра́ди .

=сла́ва . Ꙗ҆́=кѡ тве́рдо и҆мꙋ́щи тѣ́ло в̾ стра да́нїи сѝ , непоро́чнаѧ мч҃нце , ра́нами непосты́дна пребы́сть , любвѐ ра́ди бж҃їѧ вѣ́ры .

=и҆ ны́нѣ , боⷢ҇ . Ѡ҆=чище́нїе на́мъ да́рꙋй пре грѣше́нїемъ ꙗ҆́кѡ пребла́гъ , и҆ ᲂу҆мирѝ ми́р̾ сво́й бж҃е , мл҃твами ро́ждьшїѧ тѧ̀ .

=пѣ́снь , є҃ . і҆рмо́с̾ . О=у҆́треннююще вопїе́мъ тѝ гдⷭ҇и спаси́ ны , ты́ бо є҆сѝ бг҃ъ на́шъ , ра́звѣ бо тебѐ и҆но́гѡ незна́емъ .

~Дне́ви ми́ра сопроти́внагѡ разꙋмѣ́в ши , люби́ти невосхотѣ́ла є҆сѝ , любобо ри́тельнагѡ бѣ́са .

~Мнѣ́въ ᲂу҆клони́ти твою̀ бжⷭ҇твенꙋю любо́вь , мч҃нце =і҆мⷬ҇къ ,= смѣ́хꙋ ꙗ҆ви́сѧ с̾ хꙋдо́жествы свои́ми прелꙋка́вый .

=сла́ва . П=ода́ждь ми просвѣще́нїе и҆ ми́ръ прехва́льнаѧ , и҆ разрѣшѝ мл҃твами сѝ многомѧте́жное моѐ нечаѧ́нїе .

=и҆ ны́нѣ , боⷢ҇ . Д=в҃ою по ржⷭ҇твѣ̀ пое́мъ тѧ̀ бцⷣе , ты́ бо бг҃а сло́ва ми́рови пло́тїю родила̀ є҆сѝ .

=пѣ́снь , ѕ҃ . і҆рмо́съ . Р=и́зꙋ ми пода́ждь свѣ́тлꙋ , ѡ҆дѣѧ́исѧ свѣ́томъ ꙗ҆́кѡ ри́ зою , многомлⷭ҇тиве хрⷭ҇тѐ бж҃е на́шъ .

~Мꙋ́жескꙋю в̾ же́нстѣй пло́ти дш҃е́внꙋю мꙋ́дрость , и҆мꙋ́щи пресла́внаѧ , водны́хъ ѕвѣре́й небрегла̀ є҆сѝ .

~Побѣди́ла є҆сѝ мꙋчи́тельскꙋю горды́ню , неврежде́на пребы́сть мч҃нце непобѣди́ маѧ , и҆ вѣне́цъ побѣ́ды прїе́мши .

=сла́ва . Ꙗ҆́=кѡ добрꙋ̀ , и҆ ꙗ҆́кѡ краснꙋ̀ , ꙗ҆́кѡ че́стнꙋ , и҆ ꙗ҆́кѡ дв҃ства зарѧ́ми сїѧ́ющꙋ , тебѐ жени́хъ гдⷭ҇ь себѣ̀ приво́дитъ пре сла́внаѧ .

=и҆ ны́нѣ , боⷢ҇ . И҆́=же є҆ди́на сло́вомъ пло́ тїю сло́ва ро́ждьшаѧ , и҆зба́ви моли́т вами твои́ми , ѿ сѣте́й вра́жїихъ дш҃ѧ на́шѧ .

=конда́къ . гла́съ , в҃ . Х=ра́мъ тво́й всечест ны́и , ꙗ҆́кѡ цѣльбꙋ̀ дш҃е́внꙋю ѡ҆брѣ́тше всѝ вѣ́рнїи , и҆ велегла́снѡ вопїе́мъ ти , дв҃о мꙋ́ченице =і҆мⷬ҇къ ,= великои҆мени́таѧ , хрⷭ҇та̀ бг҃а молѝ непреста́ннѡ ѡ҆ всѣ́хъ на́съ .

=и҆́косъ . О=у҆невѣ́стившꙋюсѧ хрⷭ҇то́ви мꙋче́ нїемъ , =і҆мⷬ҇къ ,= соше́дшесѧ почте́мъ досто́йнѡ , ꙗ҆́кѡ да тоѧ̀ моли́твами дш҃етлѣ́нныѧ па́гꙋбы и҆зба́вльшесѧ , и҆ гꙋби́тельства , трꙋ́са и҆ паде́жа , житїѐ во смире́нїи препрово́димъ , сподо́бльше сѧ со всѣ́ми ст҃ы́ми , и҆́же ѿ́ вѣка бг҃ꙋ бл҃гоꙋгоди́вшими ходи́ти во́ свѣтѣ , и҆ пѣ́ти с̾ си́ми . ᲂу҆диви́лъ є҆сѝ сп҃се своеѧ̀ млⷭ҇ти , всѣ́мъ чл҃кѡмъ вѣ́рою хва́лѧ щымъ ю҆̀ . тѣ́мже зове́мъ є҆́й , молѝ непреста́ннѡ ѡ҆ всѣ́хъ на́съ .

=пѣ́снь , з҃ . і҆рмо́съ . И҆́=же ѿ і҆юде́и , доше́ дше ѻ҆́троцы в̾ вавило́нъ дре́вле , вѣ́рою ᲂу҆тверже́нїи , пла́мень пе́щныи попра́ вше гл҃юще , ѻ҆ц҃ъ на́шихъ бж҃е бл҃госло ве́нъ є҆сѝ .

~Па́че ᲂу҆ма̀ ꙗ҆ви́шасѧ бж҃їѧ мч҃нцы под виза́нїѧ . зижди́тель бо всѣ́хъ , тва́рь повинꙋ́лъ є҆́сть є҆́й во страда́нїихъ зо вꙋ́щей , ѻ҆ц҃ъ на́шихъ бж҃е блгⷭ҇ве́нъ є҆сѝ .

~Хꙋ́лѧщаѧ мꙋчи́тельскаѧ ᲂу҆ста̀ , заграж да́етъ пресла́внаѧ дв҃ца , и҆ же́ртвы без̾ зако́нныѧ , дх҃омъ ст҃ы́мъ , бжⷭ҇твенѡ воспѣва́ющи , ѻ҆ц҃ъ на́шихъ бж҃е бл҃го слове́нъ є҆сѝ .

=сла́ва . Т=ро́ица ѻ҆́трокъ прпⷣбныхъ , раз же́гшихъ пе́щь дре́вле попали́ша . нн҃ѣ же мч҃нца живоно́снꙋю трⷪ҇цꙋ пою́щи , слꙋгѝ привлечѐ пѣ́ти , ѻ҆ц҃ъ на́шихъ бж҃е бл҃гослове́нъ є҆сѝ .

=и҆ ны́нѣ , боⷢ҇ . Н=а́ше спасе́нїе ꙗ҆́коже вос хотѣ̀ сп҃се ᲂу҆стро́ити , во́ чрево дв҃ыѧ всели́сѧ , ю҆́же ми́рꙋ застꙋ́пницꙋ показа̀ , ѻ҆ц҃ъ на́шихъ бж҃е бл҃гослове́нъ є҆сѝ .

=пѣ́снь , и҃ . і҆рмо́съ . Ц=р҃ѧ нбⷭ҇нагѡ , є҆го́же пою́тъ вѡ́и а҆́гг҃льстїи . хвали́те и҆ пре возноси́те є҆гѡ̀ во́ вѣки .

~Пребога́таѧ в̾ жена́хъ , вы́шшꙋю бл҃го да́ть вмѣ́стѡ бога́тства и҆мꙋ́щи , во пїѧ́ше пою́щи хрⷭ҇та̀ во́ вѣки .

~Оу҆крѣпленꙋ̀ и҆мꙋ́щи мы́сль , женихо́вою невеще́ственною любо́вїю , тѣ́ло своѐ предала̀ є҆сѝ сме́рти . тѣ́мъ живе́ши во́ вѣки .

=сла́ва . Т=а́йнѡ жени́хъ ко пречⷭ҇тѣй невѣ́ стѣ , в̾ пе́щь прише́дъ , дх҃о́вною росо́ю ѻ҆́ч҃имъ бл҃говоле́нїемъ спа́слъ є҆́сть , пою́щꙋ хрⷭ҇та̀ во́ вѣки .

=и҆ ны́нѣ , боⷢ҇ . П=о́мощи ꙗ҆́же ѿ тебѐ тре́бꙋющихъ непре́зри дв҃о , пою́щихъ и҆ превозносѧ́щихъ хрⷭ҇та̀ во́ вѣки .

=пѣ́снь , ѳ҃ . і҆рмо́с̾ . Т=ѧ̀ браконеи҆скꙋси́мꙋю мт҃рь бг҃а вы́шнѧгѡ , тѧ̀ па́че ᲂу҆ма̀ ро́ждьшꙋю сло́во сꙋ́щагѡ бг҃а , и҆ вы́ш шꙋ пречⷭ҇тыхъ си́лъ , немо́лчными славо словле́нїи велича́емъ .

~И҆збавле́нїе живоно́сною тѝ кро́вїю , и҆́с тинное зна́менїе нетлѣ́нныѧ жи́зни , тобо́ю дарова́сѧ свы́ше мч҃нце пресла́в наѧ , и҆ и҆сцѣле́нїемъ сокро́вище неѡ҆скꙋ́ днѡ вѣ́рою почерпа́ющымъ показа́сѧ .

~Прикоснꙋ́сѧ тебѣ̀ сме́рть , є҆стество́мъ зако́ннымъ бг҃омꙋ́драѧ , в̾ живоно́снꙋю же ме́ртвость без̾сме́ртнѡ ѡ҆блече́сѧ , ꙗ҆́кѡ дꙋшѝ ра́ди тѣ́ло своѐ положи́вши пречⷭ҇тно́е . тѣ́мже живе́ши нетлѣ́ннѡ , и҆ послꙋшествꙋ́ютъ чюдеса̀ твоѧ̀ .

=сла́ва . Ꙗ҆́=кѡ сл҃нечнꙋю лꙋчю̀ ѡ҆зарѧ́ющꙋ всѧ̀ , и҆ ꙗ҆́кѡ невѣ́стꙋ хрⷭ҇то́вꙋ предобрꙋ̀ , ꙗ҆́кѡ го́рлицꙋ чистолюби́вꙋю , и҆ ꙗ҆́кѡ ма́слицꙋ , ꙗ҆́кѡ ке́дръ , ꙗ҆́кѡ сꙋ́щꙋю и҆збра́ннꙋю голꙋ́бицꙋ хва́лимъ тѧ̀ всѝ , =і҆мⷬ҇къ= бг҃ои҆мени́таѧ .

=и҆ ны́нѣ , боⷢ҇ . Н=евѣ́сто браконеискꙋ́снаѧ , сосꙋ́де бл҃гоꙋха́нїѧ , тебѐ ꙗ҆́кѡ и҆́стиннꙋю и҆ непоро́чнꙋю , и҆ бж҃їѧ свѣ́та ѻ҆́блакъ , прїи́мшꙋю нбⷭ҇ный до́ждь во́ чревѣ твое́мъ , мт҃и дв҃о велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́ѧ мч҃нцы =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

