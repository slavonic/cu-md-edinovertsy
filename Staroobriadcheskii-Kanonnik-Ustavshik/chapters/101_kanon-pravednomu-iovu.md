Т=ропа́рь , пра́ведномꙋ і҆́ѡвꙋ . гла́съ , ѕ҃ .=

~Пра́ведника твоегѡ̀ гдⷭ҇и і҆́ѡва , па́мѧть пра́зднꙋюще . тогѡ̀ ра́ди мо́лимъ тѧ̀ , всѧ́ ны и҆зба́ви ѿ и҆скꙋше́нїѧ лꙋка́ва гѡ , да тѧ̀ сла́вимъ є҆ди́ногѡ чл҃ко лю́бца =[два́жды].=

=сла́ва , и҆ ны́нѣ , боⷢ҇ . И҆́=же бл҃гослове́нꙋю нарекі́и мт҃рь себѣ̀ , прїи́де на́ стрⷭ҇ть во́ лею свое́ю , восїѧ́въ на крⷭ҇тѣ̀ , взыска́ти хотѧ̀ а҆да́ма . гл҃ѧ а҆́гг҃лѡмъ , сра́дꙋйте мисѧ , ꙗ҆́кѡ ѡ҆брѣ́тесѧ и҆зги́бшаѧ дра́х ма . и҆́же всѧ̀ мꙋ́дрѣ ᲂу҆стро́ивыи , гдⷭ҇и сла́ва тебѣ̀ .

К=ано́нъ . гла́с̾ , д҃ . пѣ́снь , а҃ . і҆рмоⷭ҇ . Л=и́цы і҆и҃льтестїи невла́жными стопа́ми , по́н та чермна́гѡ морскꙋ́ю глꙋбинꙋ̀ прогна́ вше . вса́дники тристоѧ́ща врагѝ ви́дѧ щи в̾ не́й погрꙋже́ны , с̾ весе́лїемъ поѧ́ хꙋ , пое́м̾ бг҃ꙋ на́шемꙋ , ꙗ҆́ко просла́висѧ .

=запѣ́въ : С=т҃ы́и пра́ведныи і҆́ѡве , молѝ бг҃а ѡ҆ на́съ =[покло́н̾].=

~Крѣ́пкагѡ а҆дама́нта , терпѣ́нїѧ вѣн це́мъ ᲂу҆кра́шена , хрⷭ҇то́ва цр҃кви ᲂу҆́мны ма зрѧ́щи ѻ҆чи́ма , торжествꙋ́етъ ра́до стнѡ вопїю́щи , пое́мъ бг҃ꙋ на́шемꙋ , ꙗ҆́кѡ просла́висѧ .

~Ни ꙗ҆зы́къ премꙋ́дрых̾ воз̾мо́жетъ , ни ᲂу҆́мъ чл҃чь пости́гнꙋти , похвалы̀ твоеѧ̀ . и҆́бо несо́зданныи ꙗ҆зы́къ , тѧ̀ бг҃оче сти́ва и҆́стинна и҆ непоро́чна наречѐ . тѣ́мже согла́снѡ вопїе́мъ , пое́мъ бг҃ꙋ на́шемꙋ , ꙗ҆́кѡ просла́висѧ .

=сла́ва . Н=епщева́въ бога́тствомъ ѡ҆граж де́на , подви́жно побѣди́ти пра́ведника . и҆спроша́етъ льсти́выи , и҆ ѡ҆бнаже́нїемъ нꙋ́жнѡ побори́въ раз̾сѣ́десѧ . терпѣ́нї емъ бо вопїѧ́ше , пое́мъ бг҃ꙋ на́шемꙋ , ꙗ҆́кѡ просла́висѧ .

=и҆ ны́нѣ , боⷢ҇ . Л=и́цы тѧ̀ проро́ческїѧ пою́тъ чⷭ҇таѧ , и҆ беспло́тныхъ мно́же ства почита́ютъ . и҆́бо зижди́телѧ всѣ́хъ , и҆з̾ ᲂу҆тро́бы твоеѧ̀ несказа́ннѡ проше́дша зрѧ́ще , сегѡ̀ немо́лчнѡ пою́тъ , пое́мъ бг҃ꙋ на́шемꙋ , ꙗ҆́кѡ просла́висѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и пра́ведныи і҆́ѡве , ꙗ҆́кѡ всѝ по́бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . Л=ꙋ́къ си́льных̾ и҆знемо́ же , а҆ не́мощнїи препоѧ́сашасѧ си́лою . сегѡ̀ ра́ди воз̾весели́сѧ , ѡ҆́гдⷭ҇ѣ срⷣце моѐ .

~Пребыва́еши непрекло́ненъ ᲂу҆мо́мъ , ты̀ любе́зныхъ дѣте́й , и҆ бога́тства ѡ҆бна же́нъ , воспѣва́ше , бл҃гослове́нѡ гдⷭ҇а моегѡ̀ и҆́мѧ .

~Ве́щь добродѣ́тели сотворѝ , бога́тство и҆ нищетꙋ̀ . ѻ҆бои́ми раз̾жига́емъ , ꙗ҆́кѡ зла́то седмери́цею , ꙗ҆ви́лсѧ є҆сѝ и҆скꙋ́ снѣйши .

=сла́ва . Г=лаго́лѡмъ жены̀ приложи́сѧ , ꙗ҆́коже нача́льномꙋ роди́телю , ѕло́бѣ нача́льникъ змі́й тебѣ̀ . но солга́сѧ ко ва́рьствомъ , без̾ мѣ́ры хвалѧ́исѧ .

=и҆ ны́нѣ , боⷢ҇ . Р=а́дꙋисѧ мт҃и неи҆скꙋсо бра́чнаѧ , ꙗ҆́же бг҃а сло́ва во ᲂу҆тро́бѣ свое́й вмѣ́щьши . и҆ ро́ждьши воплоще́ нна , ꙗ҆́кѡ бг҃а кꙋ́пнѡ и҆ чл҃ка .

=сѣда́лен̾ . гла́съ , г҃ . І҆́=ѡва непоро́чнагѡ и҆ чистѣ́йшагѡ , превысо́кагѡ столпа̀ , и҆ непобѣди́ма хитростьмѝ врага̀ бы́вша дꙋ́хомъ , всѝ ᲂу҆блажи́мъ , и҆ вѣ́рнѡ восхва́лимъ , вели́ка ᲂу҆го́дника хрⷭ҇то́ви бы́вшагѡ , и҆ сегѡ̀ прилѣ́жнѡ молѧ́ща , спастѝ ѿ бѣ́дъ дш҃ѧ на́шѧ .

=сла́ва , и҆ ны́нѣ , боⷢ҇ . Ꙗ҆́=кѡ невоз̾дѣ́ ланенъ дв҃о виногра́дъ , прекра́сныи гро́здъ воз̾расти́ла є҆сѝ , и҆сточа́ющь на́мъ вино̀ спасе́нїѧ , всѣ́мъ веселѧ́щее дш҃ѧ и҆ тѣлеса̀ . тѣ́мже ꙗ҆́кѡ винꙋ́ тѧ до́брымъ бл҃жа́ще , всегда̀ со а҆́гг҃лѡмъ вопїе́мъ тѝ , ра́дꙋисѧ ѡ҆бра́дованнаѧ .

=пѣ́снь , д҃ . і҆рмо́съ . О=у҆слы́шахъ сла́вное смотре́нїе твоѐ хрⷭ҇тѐ бж҃е , ꙗ҆́кѡ роди́сѧ ѿ дв҃ы , да ѿ ле́сти и҆зба́виши вопїю́ щыѧ ти , сла́ва си́лѣ твое́й гдⷭ҇и .

~Дово́льнѣйшїи ѻ҆́бразъ , и҆ сто́лпъ ѡ҆дш҃е́вленъ . и҆ и҆з̾ѡ҆браже́нїе добродѣ́ тели , і҆́ѡвъ непоро́чныи показа́сѧ . є҆го́ же ревни́тели на́съ вопїю́щихъ сотворѝ . сла́ва си́лѣ твое́й гдⷭ҇и .

~И҆сцѣлева́етъ твоегѡ̀ бл҃госи́лїѧ и҆ тер пѣ́нїѧ , неѕло́бныѧ дш҃и вогное́ни стра да́нїе , є҆́же во є҆де́мѣ сꙋ́щагѡ престꙋ пле́нїѧ и҆сцѣле́нїе , і҆́ѡве пребл҃же́нне .

=сла́ва . П=о́мыслом̾ раз̾сꙋжда́ѧ прпⷣбным̾ , воспѣва́ше і҆́ѡвъ . бл҃га́ѧ прїе́мше ѿ́гдⷭ҇а болѣ́зненаѧ до́блественѡ нестерпи́мъ ли . сла́ва си́лѣ твое́й гдⷭ҇и .

=и҆ ны́нѣ , боⷢ҇ . Н=еи҆скꙋсобра́чнаѧ бг҃оне вѣ́сто , ꙗ҆́же сп҃са ро́ждьши пло́тїю . тѧ̀ воспѣва́емъ препросла́вленаѧ . и҆ немо́л чнѡ си́це тебѣ̀ взыва́емъ , ра́дꙋисѧ пред̾ста́тельнице твои́мъ рабо́мъ .

=пѣ́снь , є҃ . і҆рмо́съ . В=оз̾сїѧ́выи свѣ́тъ и҆ просвѣще́й ᲂу҆́тро , и҆ показа́выи де́нь , сла́ва ти сла́ва ти , і҆с҃е сн҃е бж҃їи .

~Оу҆тѣша́юще ѿ лю́тъ , прило́жше стрꙋ по́мъ свои́мъ болѣ́зни . мно́жайшїѧ тѝ и҆сплето́ша вѣнцы̀ , і҆́ѡве сла́вне .

~Ю҆́ношьски въ лю́тыхъ , непобѣди́мъ ꙗ҆ви́сѧ . и҆ въ бога́тствѣ , къ досаже́нїю пра́ведниче невзѧ́тсѧ , і҆́ѡве непоро́чне .

=сла́ва . Н=евреди́мо дш҃е́вное храни́ло на зида́ѧ . до́блѣ терпѧ́ше сла́вне , вра́жїю лю́тꙋю бꙋ́рю .

=и҆ ны́нѣ , боⷢ҇ . А҆́=гг҃лѡвъ гла́съ немо́лчнѡ тва́рь приноша́етъ тѝ дв҃о . ра́дꙋисѧ мт҃и чи́стаѧ і҆с҃а сн҃а бж҃їѧ .

=пѣ́снь , ѕ҃ . і҆рмо́съ . В=озопи́лъ проѡ҆бра зꙋ́ѧ погребе́нїе тридне́вное , пррⷪ҇къ і҆ѡ́на в̾ ки́тѣ бг҃ꙋ молѧ́сѧ , ѿ тлѝ спаси́ мѧ , і҆с҃е цр҃ю сы́и си́ламъ .

~Диви́тсѧ слꙋ́хъ , наслажда́ѧсѧ слове́съ твои́хъ , ꙗ҆́кѡ ᲂу҆ста̀ та́инъ показа́сѧ и҆спо́лнь , сотво́ршагѡ тѧ̀ и҆ наꙋ́чь шагѡ тѧ̀ , бжⷭ҇твенагѡ дх҃а .

~И҆сцѣлѧ́ѧ скорбѧ́щемꙋ болѣ́зна срⷣцꙋ , ѿ ѻ҆́чїю милосе́рдїѧ пролива́ше сле́зы . пред̾стоѧ̀ си́рымъ , и҆ вдови́цамъ , і҆́ѡве сла́вне .

=сла́ва . Ж=итїѐ твоѐ бл҃гоче́стнѡ , и҆ бг҃о лю́бнѡ бы́сть . сегѡ̀ ра́ди и҆ сме́рть ꙗ҆ви́ сѧ поко́й . и҆ к̾ непреста́нномꙋ весе́лїю , і҆́ѡве преста́висѧ .

=и҆ ны́нѣ , боⷢ҇ . М=о́лимсѧ , ѡ҆ рабѣ́хъ твои́хъ пренепоро́чнаѧ бцⷣе , и҆з̾ тебѐ во площе́ннагѡ молѝ , ꙗ҆́кѡ тѧ̀ є҆ди́нꙋ пред̾ста́тельницꙋ на́шꙋ зна́емъ .

=конда́къ . гла́съ , в҃ . Ꙗ҆́=кѡ и҆́стиненъ и҆ кро́токъ , и҆ бг҃ꙋ собесѣ́дникъ ѡ҆свѣще́нъ ꙗ҆ви́сѧ сла́вне і҆́ѡве . ᲂу҆го́дниче при́сныи хрⷭ҇тꙋ̀ . просвѣти́лъ є҆сѝ ми́ра терпѣ́нїем̾ свои́мъ . тѣ́мъ бг҃омꙋ́дре , всѝ терпѣ́нїе твоѐ , и҆ житїѐ твоѐ хва́лимъ в̾ твою̀ па́мѧть .

=пѣ́снь , з҃ . і҆рмо́съ . С=пасы́и во ѻ҆гнѝ а҆враа́мскїѧ сѝ дѣ́ти , и҆ халдѣ́и ᲂу҆би́въ , ꙗ҆́же без̾ пра́вды пра́ведныѧ ᲂу҆ловлѧ́хꙋ , препѣ́тыи гдⷭ҇и бж҃е ѻ҆ц҃ъ блгⷭ҇ве́нъ є҆сѝ .

~Зако́нныхъ не невкꙋ́сенъ сы́и . но про ро́къ и҆ зако́нꙋ носѧ̀ и҆сполне́нїе і҆́ѡве . за любо́вь бг҃ови ᲂу҆годи́лъ є҆сѝ . воспѣ ва́ѧ , ѻ҆ц҃ъ на́шихъ бж҃е блгⷭ҇ве́нъ є҆сѝ .

~Не сниска́въ сокро́вища на землѝ , но на́нб҃сѣхъ ᲂу҆пова́нїе . ꙗ҆́кѡ пра́хъ вмѣ ни́лъ є҆сѝ зла́то , бг҃ови же пѣ́ти вож делѣ́лъ є҆сѝ . препѣ́тыи гдⷭ҇и бж҃е ѻ҆ц҃ъ бл҃гослове́нъ є҆сѝ .

~Любве́ тѧ ча́дъ и҆мѣ́нїѧ ѡ҆бнажи́въ , пра́ведныхъ вра́гъ . дш҃и́ же твоеѧ̀ крѣ́ пость , непреста̀ вопи́ти , препѣ́тыи гдⷭ҇и бж҃е ѻ҆ц҃ъ бл҃гослове́нъ є҆сѝ .

=сла́ва , трⷪ҇ченъ . С=ло́во и҆ дх҃ъ ѿ ѻ҆ц҃а , є҆ди́но трисоста́вное є҆стество̀ , бл҃госло́ вѧще бл҃гоче́стнѡ бг҃омꙋ́дрїи . и҆ вѣ́рою вопїе́мъ , препѣ́тыи гдⷭ҇и бж҃е ѻ҆ц҃ъ бл҃го слове́нъ є҆сѝ .

=и҆ ны́нѣ , боⷢ҇ . Б=ез̾бра́чнѡ во́чревѣ вы́ше сло́ва прїи́мшꙋ , непремѣ́ннагѡ бг҃а , млⷭ҇тїю чл҃цѣхъ прича́щьшагосѧ , бл҃гоче́ стнѡ воспое́мъ , ꙗ҆́кѡ мт҃рь бж҃їю во́ вѣки .

=пѣ́снь , и҃ . і҆рмоⷭ҇ . И҆́=же во ѻ҆́бразѣ а҆́гг҃ла , ꙗ҆́вльшагосѧ в̾ пещѝ ѻ҆́гненнѣй , пѣсно сло́вѧще хрⷭ҇та̀ бг҃а на́шегѡ , по́йте дѣ́ ти , сщ҃е́ннїи бл҃гослови́те , лю́дїе превоз носи́те є҆гѡ̀ во́ вѣки .

~Торжествꙋ́етъ ве́сь пра́зднꙋющихъ въ вы́шнихъ ли́къ , с̾ чюде́снымъ воспѣва́е мымъ і҆́ѡвомъ , по́йте дѣ́ти , сщ҃е́ннїи бл҃гослови́те , лю́дїе превозноси́те гдⷭ҇а во́ вѣки .

~Оу҆сꙋгꙋ́би тебѣ̀ вѣнцы̀ на землѝ и҆ на́ нб҃си , подвигополо́жникъ бг҃омꙋ́дре і҆́ѡве . тѣ́мже взыва́еши , сщ҃е́ннїи бл҃го слови́те , лю́дїе превозноси́те хрⷭ҇та̀ во́ вѣки .

~И҆сцѣле́нїѧ дш҃а́мъ же и҆ тѣ́ломъ , гное́ нїе твоеѧ̀ пло́ти , и҆сточа́етъ пребога́те воспѣва́ющымъ , сщ҃е́ннїи бл҃гослови́те , лю́дїе превозноси́те гдⷭ҇а во́ вѣки .

=сла́ва . Н=едꙋ́гъ и҆ здра́вїе , бога́тство и҆ нищета̀ , вскипѣ́ша в̾ житїѝ твое́мъ бл҃же́нне . свѣ́телъ бо ꙗ҆́вльсѧ всѣ́ми . зове́ши , лю́дїе превозноси́те гдⷭ҇а во́ вѣки .

=и҆ ны́нѣ , боⷢ҇ . Н=е и҆з̾рече́ннѡ и҆ без̾ сѣ́ мене заче́ншꙋю , и҆ ро́ждьшꙋю ра́дость вселе́ннѣй , хрⷭ҇та̀ бг҃а , по́йте дѣ́ти , сщ҃е́ннїи бл҃гослови́те , лю́дїе превозно си́те во всѧ̀ вѣ́ки .

=пѣ́снь , ѳ҃ . і҆рмо́съ . Е҆́=вва ᲂу҆́бѡ недꙋ́гомъ ѡ҆слꙋша́нїѧ , клѧ́твꙋ всели́ла є҆́сть . ты́ же дв҃о бцⷣе прозѧбе́нїемъ прижи́тїѧ твоего̀ , ми́рови бл҃гослове́нїе процвѣла̀ є҆сѝ . тѣ́мъ тѧ̀ всѝ велича́емъ .

~І҆́ѡвъ ᲂу҆́бѡ терпѣ́нїѧ свѣ́тлостїю , досто́йнѡ вѣнча́сѧ . ты́ же пла́чеши и҆ сѣ́тꙋеши , нетерпѧ̀ пра́веднагѡ вѣне́цъ . сꙋ́етно бо надѣ́ѧвсѧ , посрами́лсѧ є҆сѝ сатано̀ , є҆ди́не пра́ведникѡмъ вра́же .

~Ꙗ҆́кѡ дости́жнѡ чл҃кѡмъ ви́дѣти , сла́ вꙋ твою̀ ᲂу҆смотри́въ без̾сме́ртнꙋю , стра́ хомъ ᲂу҆держа́нъ бы́въ . и҆ бл҃гоговѣ́ нїемъ возопѝ і҆́ѡвъ , ѕѣлѡ̀ тре́петенъ , пе́пелъ є҆́смь и҆ землѧ̀ , ты́ же гдⷭ҇ь . тѣ́мъ тѧ всѝ велича́емъ .

~Кни́ги тѧ̀ досто́йнѡ живо́тныѧ прїѧ́ ша , и҆ сокро́вища нбⷭ҇наѧ , ꙗ҆́кѡ пше ни́цꙋ зрѣ́лꙋ сꙋ́щꙋ , и҆ и҆спо́лнь дне́й дх҃о́ вныхъ , і҆́ѡве ᲂу҆го́дниче гдⷭ҇ень бл҃же́нне . тѣ́мже тѧ̀ всѝ ᲂу҆блажа́емъ .

=сла́ва . Е҆=ди́нице трисоста́внаѧ чⷭ҇тна́ѧ , и҆ є҆диносла́внаѧ прест҃а́ѧ трⷪ҇це бж҃е на́шъ , свѣ́тъ и҆ жи́знь , и҆ нетлѣ́нїе ми́рови показа́сѧ , зовꙋ́щыѧ твоѧ̀ рабы̀ ѿ́лести спасѝ , да вѣ́рою тебѣ̀ поклони́мсѧ .

=и҆ ны́нѣ , боⷢ҇ . П=ремꙋ́дрости вмѣсти́лище па́че ᲂу҆ма̀ , лꙋ́чши показа́сѧ , ѻ҆троко ви́це пренепоро́чнаѧ , ѡ҆дш҃евле́нъ пре сто́лъ же и҆ две́рь . тѣ́мже ꙗ҆́кѡ цари́цꙋ воз̾люби́ша дв҃цы тебѣ̀ дв҃о , в̾слѣ́дъ тебѣ̀ приведо́шасѧ бг҃оѻ҆трокови́це .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ пра́веднагѡ і҆́ѡва , и҆ всѣ́хъ ра́ди ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

