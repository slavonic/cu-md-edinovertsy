Т=ропа́рь , великомч҃нкамъ четы́редесѧтимъ . гла́съ , а҃ .=

~Страстьмѝ ст҃ы́хъ , ꙗ҆́же по тебѣ̀ прїѧ́ша , ᲂу҆моле́нъ бꙋ́ди гдⷭ҇и . и҆ всѧ̀ на́шѧ болѣ́зни и҆ стра́сти тѣ́хъ ра́ди и҆сцѣлѝ , чл҃колю́бче мо́лимсѧ =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , в҃ . пѣ́снь , а҃ . і҆рмо́съ . Г=рѧди́те лю́дїе , пое́мъ пѣ́снь хрⷭ҇тꙋ̀ бг҃ꙋ , раз̾дѣ́льшемꙋ мо́ре , и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ , ꙗ҆́кѡ просла́висѧ .

=запѣ́в̾ : С=т҃і́и великомч҃нцы четы́редесѧ те , моли́те бг҃а ѡ҆ на́съ =[покло́н̾].=

~Бг҃овѣнча́нныи по́лкъ пою̀ мч҃нкъ хрⷭ҇то́ вых̾ , бг҃одх҃нове́нными пѣ́сньми , четы́ редесѧтихъ , моле́бнꙋю па́мѧть свѣ́тлѡ торжествꙋ́ѧи , ꙗ҆́кѡ просла́висѧ .

~На землѝ всегѡ̀ ѿве́ргшесѧ и҆менова́ нїѧ , и҆зво́лиша четы́редесѧте хрⷭ҇тои҆ме ни́тое зва́нїе . и҆́мже в̾ вы́шнихъ ны́нѣ живꙋ́тъ .

=сла́ва . И҆́=же ѡ҆ хрⷭ҇тѣ̀ пло́ти и҆ ми́ра воз̾ ненави́дѣвше , ве́тхагѡ ᲂу҆́бѡ чл҃ка сов леко́стесѧ , со вре́менною ѻ҆де́ждею . во ѻ҆де́ждꙋ же нетлѣ́нїѧ ѡ҆блеко́стесѧ .

=и҆ нн҃ѣ , боⷢ҇ . К=то̀ и҆зрещѝ твоѐ по досто ѧ́нїю мо́жетъ , па́че сло́ва зача́тїе ; бг҃а бо родила̀ є҆сѝ пло́тїю пречⷭ҇таѧ , ꙗ҆́вль шасѧ сп҃са всѣ́мъ на́мъ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и великомч҃нцы четы́редесѧте , ꙗ҆́кѡ всѝ по́ бз҃ѣ к̾ ва́мъ прибѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆твердѝ на́съ собо́ю гдⷭ҇и , дре́вомъ ᲂу҆мерщве́и прегрѣше́нїѧ . и҆ стра́хъ тво́й всадѝ в̾ срⷣца̀ на́шѧ , ꙗ҆́кѡ чл҃колю́бецъ .

~Во́инство и҆ жи́знь , и҆ красотꙋ̀ тѣле́съ , и҆ бога́тство небре́гше сла́внїи четы́реде сѧте . хрⷭ҇та̀ вмѣ́сто всѣ́х̾ наслѣ́доваша .

~Ка́менїемъ без̾щадѣ́нїѧ четы́редесѧте , повелѣ́нїемъ бїе́мы мꙋчи́телевымъ . мета́нїѧ бж҃їимъ дх҃омъ , на повелѣ ва́ющихъ воз̾враща́хꙋсѧ .

=сла́ва . Г=л҃аше на самого̀ , мꙋчи́телевы ми ᲂу҆сты̀ ѕмі́й зижди́телѧ хꙋлꙋ̀ , но тогѡ̀ бг҃обо́рнаѧ ᲂу҆ста̀ , тѣ́ми и҆́же на мч҃нки ка́меньми сокрꙋша́ютсѧ .

=и҆ ны́нѣ , боⷢ҇ . Б=ез̾сѣ́мене во ᲂу҆тро́бѣ бг҃а зачала̀ є҆сѝ , и҆ ро́ждьши несказа́ннѡ вопло́щьшасѧ . на́нь же зрѣ́ти несмѣ́ ютъ чⷭ҇таѧ , нбⷭ҇ныѧ си́лы прⷭ҇нѡ дв҃о .

=сѣда́ленъ . гла́съ , и҃ . Х=рⷭ҇то́ви в̾во́иньше сѧ мч҃нчески , врага̀ низ̾ложи́ша страда́ льчески . дѣ́ломъ сконча́вше прⷪ҇рка гл҃ы , сквозѣ̀ ѻ҆́гнь и҆ во́дꙋ мꙋ́жески прои҆до́ сте , поко́й ѡ҆брѣ́тше жи́знь нетлѣ́н нꙋю . тѣ́мже нбⷭ҇ными ᲂу҆кра́шшесѧ вѣ нцы̀ , с̾ли́ки весели́тесѧ нбⷭ҇ныхъ си́лъ , стрⷭ҇тоте́рпцы прехва́льнїи . моли́те хрⷭ҇та̀ бг҃а , грѣхо́въ ѡ҆ставле́нїе дарова́ти , чтꙋ́ щымъ любо́вїю ст҃ꙋ́ю па́мѧть ва́шꙋ .

=сла́ва , и҆ ны́нѣ , боⷢ҇ . В=ъ напа́сти много плете́нныѧ впа́дъ , ѿ вра́гъ ви́димыхъ и҆ неви́димыхъ , волне́нїемъ ѡ҆держи́мь є҆́смь , без̾мѣ́рныхъ согрѣше́нїи мои́хъ , ꙗ҆́кѡ к̾ те́пломꙋ застꙋпле́нїю , и҆ покро́ вꙋ моемꙋ̀ пречⷭ҇таѧ , приста́нищꙋ прите ка́ю твоеѧ̀ бл҃гости . ѿню́дꙋ же пречⷭ҇таѧ и҆з̾ тебѐ вопло́щьшагосѧ без̾ сѣ́мене , молѝ ѡ҆ всѣ́хъ рабѣ́хъ твои́хъ , и҆́же непреста́нно пою́щихъ тѧ̀ , бцⷣе всечⷭ҇таѧ . молѧ́щи тогѡ̀ прилѣ́жнѡ , согрѣше́ нїемъ ѡ҆ставле́нїе дарова́ти , поклонѧ́ю щымсѧ вѣ́рою ржⷭ҇твꙋ̀ твоемꙋ̀ .

=пѣ́снь , д҃ . і҆рмо́с̾ . О=у҆слы́шахъ гдⷭ҇и , слꙋ́хъ твоегѡ̀ смотре́нїѧ , и҆ просла́вихъ тѧ є҆ди́не чл҃колю́бче .

~Оу҆мовре́дꙋете гл҃ахꙋ страда́льцы , стра́н нꙋю тщетꙋ̀ , да́ръ простира́юще пребез̾ бо́жнїи .

~И҆зъ ѡ҆щре́ныи ме́чь , и҆ ѕвѣ́ри и҆ ѻ҆́гнь , и҆ распѧ́тїе ст҃ы́мъ , хрⷭ҇то́вы гони́тели простира́хꙋ .

~Стра́шенъ на́мъ , гл҃ахꙋ страда́льцы ѻ҆́гнь гее́нскїи . ны́нѣшнѧго же ꙗ҆́кѡ клевре́та не ᲂу҆бои́мсѧ .

=сла́ва . Д=а ѿѧ́ты бꙋ́дꙋтъ рꙋ́ки , сож̾же́на же бꙋ́ди нога̀ ст҃і́и вопїѧ́хꙋ . нетлѣ́нны бо сїѧ̀ па́ки прїи́мемъ .

=и҆ ны́нѣ , боⷢ҇ . М=о́лимъ тѧ̀ чи́стаѧ , ю҆́же бг҃а без̾ сѣ́мене заче́ньшꙋю , прⷭ҇нѡ мо ли́тисѧ за рабы̀ твоѧ̀ .

=пѣ́снь , є҃ . і҆рмо́съ . С=вѣ́та пода́телю , и҆ вѣко́мъ тво́рче гдⷭ҇и , во́ свѣтѣ твои́хъ повелѣ́нїи наста́ви на́съ , ра́зве бо тебѐ и҆но́гѡ бг҃а незна́емъ .

~Неи́стовствомъ несмы́сленыхъ гони́те лей , страда́льцы под̾ воздꙋ́хомъ , ѡ҆́бнощь в̾ стꙋ́дени стоѧ́ти , ѡ҆сꙋжде́ни бы́вше . воспѣва́хꙋ пѣ́нїе бг҃ꙋ бл҃года́рст венѡ .

~Ра́дꙋющесѧ четы́редесѧте хрⷭ҇то́вы мч҃нцы , болѣ́зненыи претерпѣ́вше мра́зъ . во є҆́зерѣ стоѧ́ще , наде́ждею бжⷭ҇твеныхъ вѣне́цъ ᲂу҆крѣплѧ́еми .

=сла́ва . С=мѣ́хъ пред̾лага́етсѧ , четы́редесѧ темъ хрⷭ҇то́вымъ мч҃нкѡмъ , ᲂу҆да́вленъ бы́въ , и҆́же пре́жде гнѣздѧ́исѧ в̾вода́хъ ѕмі́й . ѿ гꙋби́тельныѧ бо крѣ́пости ѿѧ́тъ бы́сть .

=и҆ ны́нѣ , боⷢ҇ . Т=ебѣ̀ ро́ждьшей хрⷭ҇та̀ всѣ́хъ зижди́телѧ зове́мъ , ра́дꙋисѧ чⷭ҇таѧ . ра́дꙋисѧ восїѧ́вшаѧ свѣ́тъ на́мъ . ра́дꙋисѧ вмѣ́щьшаѧ бг҃а невмѣсти́ магѡ .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~Ра́дꙋѧсѧ нача́льникъ ѕло́бѣ восхи́ти , ꙗ҆́коже ѿ двоюна́десѧте и҆ꙋ́дꙋ ѡ҆каѧ́нна гѡ , и҆ ѿ є҆де́ма чл҃ка , ѿ четы́редесѧте ѿпа́дшагѡ .

~Без̾стꙋ́денъ сы́и всꙋ́е шата́ѧсѧ , ꙗ҆́коже бо разбо́йникѡмъ , и҆ матѳе́емъ пе́рвїе , та́кѡ и҆ ны́нѣ мꙋчи́тель , стрегꙋ́щагѡ зва́нїемъ ѡ҆сꙋди́сѧ .

=сла́ва . С=ꙋемꙋ́дреныи и҆ рыда́нїѧ досто́инъ , и҆́же животꙋ̀ ѡ҆бою̀ погрѣ шѝ . ѻ҆гне́мъ бо раста́ѧсѧ и҆ ко ѻ҆гню̀ и҆зы́де негаси́момꙋ .

=и҆ ны́нѣ , боⷢ҇ . Н=еи҆скꙋсомꙋ́жнѡ дв҃о роди ла̀ є҆сѝ , и҆ вѣ́чнꙋеши дв҃аѧ ꙗ҆влѧ́ющисѧ , и҆́стиннагѡ бжⷭ҇тва̀ , сн҃а и҆ бг҃а твоегѡ̀ ѻ҆́бразы .

=конда́къ . гла́съ , ѕ҃ . В=сѐ во́инство ми́ра ѡ҆ста́вльше , на́ нб҃сѣхъ влⷣцѣ прилѣпи́ стесѧ , страстоте́рпцы гдⷭ҇ни четы́редесѧ те . сквозѣ́ бо ѻ҆́гнь и҆ во́дꙋ проше́дше блаже́ннїи , досто́йнѡ прїѧ́сте сла́вꙋ с̾ нб҃съ , и҆ вѣне́цъ мно́жество .

=и҆́косъ . И҆́=же на прⷭ҇то́лѣ непристꙋ́пнѣмъ сѣдѧ́щемꙋ , просте́ршемꙋ нб҃о ꙗ҆́кѡ ко́жꙋ , и҆ зе́млю ᲂу҆тверди́вшемꙋ , и҆ собра́вшемꙋ во́ды в̾ со́ньмы и҆́хъ , и҆ всѧ̀ ѿ несꙋ́щихъ сотво́ршемꙋ бы́ти , и҆ всѣ́мъ даю́щꙋ дыха́нїе и҆ живо́тъ , и҆ прїе́млющемꙋ ѿ а҆рха́гг҃лъ пѣ́нїе , и҆ ѿ а҆́гг҃лъ покланѧ́емомꙋ , и҆ ѿ всѣ́хъ сла́ вимꙋ , хрⷭ҇тꙋ̀ вседержи́телю , зижди́телю и҆ бг҃ꙋ на́шемꙋ припа́даю недосто́йныи , приносѧ̀ своѐ моле́нїе сло́ва бл҃года́ть просѧ̀ . да воз̾могꙋ̀ бл҃гоче́стнѡ пѣ́ти и҆ а҆́зъ ст҃ы́ѧ , и҆́хже са́мъ показа̀ побѣди́ телѧ . дарова́въ и҆́мъ сла́вꙋ съ нб҃съ , и҆ вѣне́цъ мно́жество .

=пѣ́снь , з҃ . і҆рмо́съ . Ѡ҆= тѣ́лѣ зла́тѣ на́ поли деи́рѣ слꙋжи́мѣмъ , трїѐ ѻ҆́троцы неради́ша ѡ҆ без̾бо́жнѣмъ велѣ́нїи , но посредѣ̀ пла́мени в̾ве́ржени , прохлажда́ еми поѧ́хꙋ , блгⷭ҇ве́нъ бг҃ъ ѻ҆ц҃ъ на́ших̾ .

~Дивѧ́сѧ зрѧ̀ вѣнцы̀ стра́жникъ четы́ редесѧте , и҆ ѿри́нꙋвъ любожи́зненое , впери́сѧ любо́вїю ꙗ҆вле́нныѧ тѝ сла́вы . и҆ съ мч҃нки поѧ́ше , бл҃гослове́нъ є҆сѝ бж҃е ѻ҆ц҃ъ на́шихъ .

~Въ ба́ню прите́къ дш҃етлѣ́ннꙋ , ᲂу҆мерщ вѧ́етсѧ жизнолю́бныи . хрⷭ҇толю́бецъ же , хи́щникъ и҆зрѧ́денъ ви́димъ бы́въ , ꙗ҆́ко же в̾ ба́ни нетлѣ́нїѧ , с̾ мч҃нки поѧ́ше , бл҃гослове́нъ є҆сѝ бж҃е ѻ҆ц҃ъ на́шихъ .

~Ѻ҆гню̀ мы́сленомꙋ воз̾же́нꙋ , во ᲂу҆мѣ̀ четы́редесѧтимъ , многоко́зненое нече сти́выхъ попалѧ́шесѧ безꙋ́мїе , ꙗ҆́коже нѣ́кїи во́скъ та́емь . тебѣ́ же хрⷭ҇тѐ вос пѣва́хꙋ , блгⷭ҇ве́нъ є҆сѝ бж҃е ѻ҆ц҃ъ на́ших̾ .

=сла́ва . Ꙗ҆́=ко ѕѣло̀ свѣтла̀ , бг҃олѣ́пна же хрⷭ҇тѐ крⷭ҇тнаѧ си́ла , сопроти́внѡ вѣне́цъ плетꙋ́щи четы́редесѧтимъ мч҃нкѡмъ . во́дꙋ бо и҆ ѻ҆́гнь проше́дше в̾ нетлѣ́нїи зовꙋ́тъ , блгⷭ҇ве́нъ є҆сѝ бж҃е ѻ҆ц҃ъ на́ших̾ .

=и҆ ны́нѣ , боⷢ҇ . Т=ѧ̀ кꙋпинꙋ̀ мѡѷсе́й , в̾ горѣ̀ сина́йстѣй ѻ҆гне́мъ горѧ́щꙋ чⷭ҇таѧ пред̾зрѧ́ше , поне́сшꙋю неѡ҆па́льнѡ , не постоѧ́ннꙋю зарю̀ , неи҆зрече́ннагѡ сꙋще ства̀ . соє҆ди́ншꙋсѧ толстотѣ̀ пло́ть стѣй , є҆ди́ной и҆́же в̾ не́й , ст҃ы́мъ соста́вомъ .

=пѣ́снь , и҃ . і҆рмо́съ . В=ъ пе́щь ѻ҆́гненнꙋю , къ дѣ́темъ є҆вре́йскимъ соше́дшагѡ , и҆ пла́мень на хла́дъ прело́жшагѡ бг҃а , по́йте всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

~Неи́стовнѡ страда́льцемъ , воз̾дви́гнꙋв̾ вра́гъ всѧ́ко ᲂу҆мышле́нїе , всѣ́ми посты дѣ́сѧ . четы́редесѧте бо непреста́ннѡ пою́тъ гдⷭ҇а , и҆ превозно́сѧтъ во всѧ̀ вѣ́ки .

~Неми́лостивнѡ по хрⷭ҇тѣ̀ тѣле́съ ва́ шихъ ᲂу҆́ды сокрꙋ́шьшесѧ , всесож̾же́нїе бжⷭ҇твенѡ принесо́стесѧ бг҃ови . со а҆́гг҃лы прⷭ҇нѡ ликꙋ́ете мч҃нцы , пою́ще хрⷭ҇та̀ во́ вѣки всѧ̀ .

~Крѣ́постїю смы́сла , є҆го́ же родѝ на ра́мо взе́мши , хрⷭ҇толюби́ваѧ мт҃и , бл҃го че́стїѧ пло́дъ прино́ситъ , съ мч҃нки мч҃нка , сщ҃еннодѣ́йствꙋ а҆враа́мовꙋ подо́бѧщисѧ .

=сла́ва . К=ъ непреста́ннѣй жи́зни , право то́чно ѽ сн҃е прїимѝ соше́ствїе , хрⷭ҇то люби́ваѧ мт҃и , хрⷭ҇толюби́вомꙋ дѣ́тищꙋ вопїѧ́ше . нетерплю̀ тебѐ второ́е , под̾ви гополо́жникꙋ хрⷭ҇тꙋ̀ ꙗ҆ви́тисѧ .

=и҆ ны́нѣ , боⷢ҇ . И҆́=же в̾ нѣ́дрѣхъ ѻ҆́ч҃ихъ , неѿстꙋ́пнагѡ сн҃а сꙋ́ща в̾ веще́ственѣм̾ чре́вѣ ти все́льшасѧ чⷭ҇таѧ , пое́мъ дв҃о бг҃оневѣ́сто , и҆ превозно́симъ во всѧ̀ вѣ́ки .

=пѣ́снь , ѳ҃ . і҆рмо́съ . И҆́=же ѿ́бг҃а бг҃а сло́ва , неи҆зрече́нною мꙋ́дростїю , прише́дшагѡ ѡ҆бнови́ти а҆да́ма , ꙗ҆́дїю тлѣ́нїѧ па́дша гѡ ѕлѣ̀ , ѿ ст҃ы́ѧ же дв҃цы , неи҆зрече́ нно воплоща́ема на́съ ра́ди , вѣ́рнїи є҆диномꙋ́дреннѡ пѣ́сньми велича́емъ .

~По хрⷭ҇тѣ̀ ѡ҆бнажи́вшесѧ , и҆ ка́менїемъ бїе́ни бы́вше , воздꙋ́шнꙋю претерпѣ́сте зи́мꙋ . водны́и ле́дъ , и҆ сокрꙋше́нїе ᲂу҆до́мъ , и҆ ѻ҆гне́мъ ѡ҆па́льшесѧ , в̾ рѣч нѣ́й сїѧ́ете быстринѣ̀ и҆здале́ча , ꙗ҆́коже свѣти́ла мч҃нцы четы́редесѧте .

~Же́злъ си́лы бжⷭ҇твеныѧ , крⷭ҇тъ стѧжа́в ше , вопїѧ́хꙋ хрⷭ҇то́ви страда́льцы четы́ редесѧте , влⷣко всеси́льныи побѣди́те лю , рꙋко́ю ти да вѣнча́емсѧ . да вси́ тѧ пѣ́сньми непреста́ннѡ велича́емъ .

~Ꙗ҆́кѡ болѣ́зненъ ᲂу҆́бѡ ле́дъ , и҆ ꙗ҆́кѡ без̾мѣ́рна лю́тость , ю҆́же претерпѣ́сте мра́за , но сла́докъ ра́й . а҆враа́мово бо нѣ́дро патрїа́рха грѣ́етъ ва́съ , в̾ се́лѣхъ вѣ́чныхъ мч҃нцы четы́редесѧте .

=сла́ва . П=обѣди́вше страда́ньми , и҆ вѣ нцы̀ прїе́мше , ѿ бжⷭ҇твеныѧ влады́чни десни́цы , ны́нѣ дарова́ти моли́тесѧ ми́ръ ми́рови , побѣ́ды держа́вѣ на́шей , и҆ на́мъ спасе́нїе , мч҃нцы четы́редесѧте .

=и҆ ны́нѣ , боⷢ҇ . Н=евѣ́сто мт҃и дв҃о , а҆́гг҃ль скаѧ мно́жества твоегѡ̀ мо́лѧтъ сн҃а , прїимѝ моле́нїе на́ше , є҆ди́на наде́жде вѣ́рнымъ . ми́ръ ми́рови , и҆ побѣ́ды держа́вѣ на́шей , и҆ на́мъ спасе́нїе тебѐ пою́щымъ да́рꙋй .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ великомч҃нкъ четы́редесѧти и҆́же в̾ сева сті́и , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

