Т=ропа́рь , бцⷣѣ ᲂу҆мѧгче́нїю ѕлы́хъ срⷣцъ .=

~Воспрїе́мши дш҃ѧ чл҃ческїѧ , и҆ ᲂу҆толи́ вши ѕлы́и совѣ́тъ , сокрꙋшѝ бг҃омт҃и влⷣчца , и҆ раз̾гонѝ тмꙋ̀ прегрѣше́нїѧ и҆ на́съ наста́ви на пꙋ́ть смире́нїѧ ꙗ҆́кѡ да и҆ мы̀ бꙋ́димъ во́ свѣте дѣ́лъ ходи́те , и҆ твоеѧ̀ и҆ко́ны ꙗ҆вле́нїю торжествова́ти и҆ на́ помощь твою̀ ᲂу҆пова́ти и҆ ᲂу҆ми́ль нымъ гла́сомъ зва́ти , влⷣчце и҆з̾ глꙋби ны̀ помозѝ є҆ди́на бл҃гослове́ннаѧ =[два́ жды]. сла́ва , и҆ ны́нѣ , то́йже .=

К=ано́нъ , ꙗ҆вле́нїю и҆ко́ны прест҃ы́ѧ бцⷣы ᲂу҆мѧгче́нїю ѕлы́хъ срⷣцъ . глаⷭ҇ , д҃ . пѣ́снь , а҃ . і҆рмо́съ . Ѿ=ве́рзꙋ ᲂу҆ста̀ моѧ̀ , и҆ напо́ лнѧтсѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тлѡ торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Гдⷭ҇и бж҃е мо́й да́рꙋй ми ꙗ҆зы́къ и҆ ѿве́рзи мнѣ̀ ᲂу҆стнѣ̀ , къ похвале́нїю мт҃и твоѧ̀ , и҆ є҆ѧ̀ ѻ҆́бразꙋ пѣ́снь при нестѝ кра́сною си́це вопїю́ще ᲂу҆мѧгчѝ ѕлы́хъ срⷣца̀ влⷣчце . ~Спасе́нїе моѐ и҆ при бѣ́жище є҆сѝ влⷣчце , покро́въ дарова́ла є҆сѝ свое́ю честнꙋ́ю и҆ко́нꙋ , є҆́й же пред̾ стоѧ́тъ всѝ лю́дїе просѧ́ще по́мощи , и҆ тебѐ вопїе́мъ , ᲂу҆мѧгчѝ ѕлы́хъ чл҃къ срⷣца̀ влⷣчце .

~Марі́е пречⷭ҇таѧ дв҃о бцⷣе , послѝ и҆́мъ бл҃года́ть воспѣ́ти тѧ̀ , и҆ твое́й и҆ко́нѣ честнѣ́й поклонѧ́тисѧ вопїю́ще , ᲂу҆мѧ гчѝ ѕлы́хъ срⷣца̀ влⷣчце .

=сла́ва . К=леветы̀ и҆ наве́ты ᲂу҆празднѝ и҆ ѿвсѧ́кїѧ ѕло́бы спасѝ бꙋ́ди влⷣчце , застꙋпле́нїе свое́ю чю́дною и҆ко́ною соб людѝ . вопїю́щихъ , ᲂу҆мѧгчѝ ѕлы́хъ срⷣца̀ влⷣчце .

=и҆ ны́нѣ . Т=ѧ̀ бг҃ъ показа̀ на́мъ , застꙋ́ пницꙋ , и҆ въ ско́рбѣхъ помо́щницꙋ , и҆ дарова̀ на́мъ твою̀ честнꙋ́ю и҆ко́нꙋ , на прославле́нїе всѣ́мъ и҆ на и҆сцѣле́нїе во пїю́щымъ , ᲂу҆мѧгчѝ ѕлы́хъ срⷣца̀ влⷣчце сы́ны .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ къ тебѣ̀ при бѣга́емъ , ꙗ҆́кѡ къ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ въ бжⷭ҇твеннѣй ти сла́вѣ , вѣнце́мъ сла́вы сподо́би .

~Ра́дꙋисѧ непосты́днаѧ храни́тельнице , ра́дꙋисѧ бцⷣе , и҆́же мы̀ ра́дꙋемсѧ ѡ҆ твое́й чю́днѣй и҆ко́нѣ красѧ́щесѧ вопїе́мъ , ра́ дꙋисѧ ᲂу҆мѧгче́нїѧ ѕлы́хъ срⷣца̀ бцⷣе .

~Вои́стинꙋ чⷭ҇таѧ и҆ко́на дарова́сѧ , хрⷭ҇то и҆мени́тымъ лю́демъ , на прогна́нїе дх҃о́въ нечи́стыхъ , и҆ на здра́вїе всѣ́мъ тре́бꙋющымъ по́мощи ѿ неѧ̀ вопїю́ щымъ , ра́дꙋисѧ ᲂу҆мѧгче́нїѧ ѕлы́хъ срⷣца̀ бцⷣе .

=сла́ва . Ѻ҆́=блакъ свѣтоза́рныи показа́сѧ твоѧ̀ чⷭ҇тна́ѧ и҆ко́на па́че сл҃нца сїѧ́юща , и҆ всѣ́мъ лꙋчю̀ простира́юща ѿ болѣ́з ней и҆ скорбѣ́й и҆збавлѧ́юща , и҆ ѕлы́хъ ѿрѣва́юща , тѣ́мже всѝ зове́мъ є҆́й , ра́дꙋисѧ ᲂу҆мѧгче́нїе ѕлы́хъ срⷣца̀ влⷣчце .

=и҆ ны́нѣ . Ꙗ҆́=кѡ да твои́ми моли́твами и҆збавлѧ́емсѧ бцⷣе дв҃о спасѝ славосло́ вимъ пред̾ста́тельницꙋ и҆ твое́й чест нѣ́й и҆ко́нѣ покланѧ́емсѧ =[покло́н̾],= и҆ мо́лимъ тѧ по́ бз҃ѣ ꙗ҆́кѡ мт҃рь бж҃їю , вопїю́щихъ ᲂу҆мѧгчѝ ѕлы́хъ срⷣца̀ бцⷣе .

=сѣда́лен̾ . гла́съ , в҃ . М=л҃твеница тѣ́плаѧ кꙋ́пнѡ и҆ стѣна̀ неѡ҆бори́маѧ , млⷭ҇ти и҆сто́чниче , ми́рови прибѣ́жище , прилѣ́ жнѡ ти вопїе́мъ , бцⷣе влⷣчце , пред̾варѝ ѿ бѣ́дъ и҆зба́вити на́съ , є҆ди́на в̾ско́рѣ застꙋпа́ющи .

=пѣ́снь , д҃ . і҆рмо́съ . Н=еи҆зслѣ́дномꙋ бж҃їю совѣ́тꙋ , є҆́же ѿ дв҃ы воплоще́нїе тебѐ вы́шнѧгѡ , проро́къ а҆вва́кꙋмъ дивѧ́сѧ вопїѧ́ше , сла́ва си́лѣ твое́й гдⷭ҇и .

~Непосты́днꙋю пред̾ста́тельницꙋ на́мъ дарова̀ и҆ко́нꙋ мт҃ри своеѧ̀ , и҆́же є҆ѧ̀ зрѧ́ ще весели́мсѧ и҆ ᲂу҆ми́льнѡ зове́мъ , по мозѝ влⷣчца всѣ́мъ и҆ ѿ всѣ́хъ ѕлы́хъ спасѝ , и҆ црⷭ҇твїю нбⷭ҇номꙋ сподо́би .

~Тобо́ю всѝ спаса́емсѧ и҆ ѿ нахожде́нїи дїѧ́вольскихъ свобожда́емсѧ тѧ̀ бг҃ъ показа̀ на́мъ застꙋ́пницꙋ , и҆ твою̀ честнꙋ́ю и҆ко́нꙋ на́мъ дарова̀ , є҆́й же во пїе́м̾ , влⷣчца помозѝ и҆ ѿ всѣ́хъ ѕлы́хъ чл҃къ спасѝ и҆ црⷭ҇твїю сподо́би .

=сла́ва . Н=еꙋмолчи́мъ влⷣчце чюдеса̀ твоѧ̀ , ꙗ҆́кѡ свое́ю честно́ю и҆ко́ною всѣ́хъ спа са́еши , и҆ стра́ждꙋщихъ ѿ бѣ́дъ и҆збав лѧ́еши , недꙋ́жнымъ цѣльбы̀ подае́ши , и҆ на́съ ѿ всѣ́хъ ѕлы́хъ спасѝ , и҆ црⷭ҇твїю нбⷭ҇номꙋ сподо́би .

=и҆ ны́нѣ . П=ѣ́нїе ѿ недосто́йныхъ ра́бъ прїимѝ мт҃и хрⷭ҇та̀ бг҃а , и҆ не ѿри́ни менѐ ѿ своегѡ̀ пречⷭ҇таго лица̀ , но спасѝ ѿ ѕлы́хъ всѣ́хъ , и҆ црⷭ҇твїю нбⷭ҇номꙋ сподо́би .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твенѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ ро дила̀ є҆сѝ без̾лѣ́тнагѡ сн҃а , всѣ́мъ вос пѣва́ющымъ тѧ̀ ми́ръ подава́юща .

~Оу҆дивлѧ́юсѧ ᲂу҆мо́мъ ᲂу҆жаса́юсѧ дш҃е́ю и҆ ве́сь трепещꙋ̀ , но надѣ́юсѧ на млⷭ҇ть бл҃гоꙋтро́бїѧ твоегѡ̀ чⷭ҇таѧ , и҆ вопїю̀ ѿ́срⷣца ꙗ҆́кѡ бг҃а ро́ждьшаѧ є҆сѝ , того̀ молѝ ѿ ѕлы́хъ спасѝ дш҃ꙋ мою̀ .

~Прїиди́те всѝ вѣ́рнїи воспое́мъ пречⷭ҇тꙋю дв҃ꙋ марі́ю , и҆ честно́мꙋ є҆ѧ̀ ѻ҆́бразꙋ пок лони́мсѧ =[покло́н̾],= вопїю́ще ѿ́ срⷣца , ра́ дꙋисѧ гаврїи́лово бг҃овѣще́нїе , ра́дꙋисѧ цр҃ѧ хрⷭ҇та̀ воспрїе́мши . и҆ на́ рꙋкꙋ свое́ю держа̀ ꙗ҆́кѡ сл҃нце того̀ молѝ чⷭ҇таѧ , ѿ ѕлы́хъ спасѝ дш҃ꙋ мою̀ .

=сла́ва . О=у҆блажи́мъ мт҃рь бж҃їю , бжⷭ҇тве ными пѣ́сньми и҆дѣ́же сла́витсѧ пречес тно́е и҆́мѧ , тꙋ̀ бѣсо́вскаѧ крѣ́пость раз рꙋша́етсѧ , немо́гꙋтъ терпѣ́ти си́лы є҆ѧ̀ ѿбѣга́ютъ . мы́ же ѡ҆ не́й весели́мсѧ , и҆ вопїе́мъ є҆́й , молѝ сн҃а своегѡ̀ ѿ ѕлы́х̾ дш҃ꙋ мою̀ и҆зба́вити .

=и҆ нн҃ѣ . К=ъ пребл҃гослове́нней дв҃ѣй бцⷣе лю́дїе всѝ припаде́мъ и҆ моли́твꙋ прине се́мъ да ᲂу҆моли́тъ сн҃а своегѡ̀ , хрⷭ҇та̀ бг҃а на́шегѡ , ѿ ѕлы́хъ спасти́сѧ всѣ́мъ .

=пѣ́снь , ѕ҃ . і҆рмо́съ . Б=жⷭ҇твеное сѐ и҆ все чⷭ҇тно́е соверша́юще пра́зднество , бг҃омꙋ́ дрїи бж҃їѧ мт҃ре , прїиди́те рꙋка́ми во спле́щемъ , ѿ неѧ̀ ро́ждьшагосѧ вѣ́рою сла́вѧще .

~Бжⷭ҇твеныѧ твоеѧ̀ и҆ко́ны ст҃о́е ꙗ҆вле́нїе ꙗ҆́кѡ сл҃нце воз̾сїѧ̀ въ срⷣца́хъ , лꙋча̀ всечⷭ҇таѧ просвѣща́етъ свѣ́томъ свои́мъ всѣ́хъ вопїю́щихъ є҆́й , ра́дꙋисѧ бл҃га́ѧ на́шѧ пред̾ста́тельница и҆ ско́раѧ помо́ щница славосло́вѧщихъ тѧ пречⷭ҇таѧ поми́лꙋй всѣ́хъ .

~Правовѣ́рнѡ чтꙋ́щихъ тѧ̀ цр҃цꙋ всѣ́хъ бг҃а , и҆ твое́й чю́днѣй и҆ко́нѣ ст҃ѣ́й лю бѣ́знѡ поклонѧ́емсѧ =[покло́н̾].= вопїю́ ще , ѽ бж҃їѧ мт҃и , спасѝ ѿ клеветы̀ ѕлы́хъ чл҃къ , и҆ и҆зба́ви мѧ̀ славосло́вѧ щагѡ тѧ̀ и҆ поми́лꙋй .

=сла́ва . Б=жⷭ҇твенѣй твое́й и҆ко́нѣ покло нѧ́емсѧ =[покло́н̾],= бцⷣе дв҃о , просѧ́ще ѿ тебѐ вели́кїѧ млⷭ҇ти , да́рꙋй рабо́мъ свои́мъ є҆ди́на чⷭ҇таѧ ѿ всѧ́кїѧ ѕло́бы и҆зба́ви . и҆ славосло́вѧщихъ тѧ̀ пречⷭ҇тꙋю поми́лꙋй .

=и҆ нн҃ѣ . ѽ= мт҃и гдⷭ҇а моегѡ̀ творца̀ , ты̀ родила̀ є҆сѝ всѣ́хъ цр҃ѧ хрⷭ҇та̀ , того̀ молѝ чи́стаѧ и҆ пребл҃же́ннаѧ и҆зба́вити дш҃ѧ на́шѧ . славосло́вѧщихъ тѧ пречⷭ҇тꙋю поми́лꙋй .

=конда́къ . гла́съ , ѕ҃ . Ѻ҆́=ко срⷣца моегѡ̀ смꙋща́ютъ и҆ ѕлы́й совѣ́тъ разорѧ́етъ мѧ̀ , си́хъ сокрꙋшѝ дв҃о чи́стаѧ и҆ непре́ зри моѐ воз̾дыха́нїе и҆ сꙋпоста́ты на на́съ ᲂу҆мѧгчѝ пребл҃гослове́ннаѧ влⷣчце .

=и҆́косъ . Р=а́дꙋисѧ прⷭ҇то́лѣ ѻ҆гнеѡ҆бра́зныи бж҃їи , ра́дꙋисѧ ѻ҆трокови́це сѣда́лище црⷭ҇кое , ло́же преи҆спещре́нно посла́нное , златопорфи́рное черто́же , ри́за цвѣто лꙋ́чнаѧ ᲂу҆краше́нїе ѻ҆́бразе молнїено́с ное ѻ҆рꙋ́жїе свѣти́льникъ многосвѣ́т лыи , ра́дꙋисѧ бцⷣе дванадесѧтосте́ныи гра́де и҆ две́рь златокова́ннаѧ . ра́дꙋисѧ пола́то свѣтоѡ҆бра́знаѧ позлаще́ннаѧ трапѣ́зо бг҃оꙋкра́шенаѧ сѣ́нь , ра́дꙋисѧ голꙋ́бица чи́стаѧ , ра́дꙋисѧ ꙗ҆́кѡ ѿ ѕлы́хъ чл҃къ спаса́еши пребл҃гослове́наѧ влⷣчце .

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Не и҆́мамы и҆ны́ѧ застꙋ́пницꙋ то́кмѡ тебѐ всенепоро́чнаѧ , да тѧ̀ всѝ ꙗ҆́кѡ пред̾ста́тельницꙋ воспѣва́емъ и҆ ᲂу҆ми́ль нѡ зовꙋ̀ чⷭ҇таѧ , ѿ всѣ́хъ ѕлы́хъ спаси́ мѧ .

~На моле́нїе моѐ ᲂу҆млрⷭ҇дисѧ , и҆ ра́дость вмѣ́стѡ печа́ли да́рꙋй влⷣчце , и҆ ѿ клеветы̀ ѕлы́хъ и҆зба́ви мѧ да вопїю́ ти , ѿ всѣ́хъ ѕлы́хъ спаси́ мѧ .

=сла́ва . П=речⷭ҇таѧ и҆ воспѣ́тыѧ бг҃омт҃ре и҆ко́ны , принесе́мъ пѣ́снь похвала́ми вопїе́мъ , моли́сѧ чи́стаѧ къ ро́ждьше мꙋсѧ и҆з̾ тебѐ сн҃ꙋ и҆ бг҃ꙋ , ѿ всѣ́хъ ѕлы́хъ спаси́ мѧ .

=и҆ ны́нѣ . Б=г҃озра́чнаѧ на землѝ па́че всѣ́хъ родо́въ , ꙗ҆ви́сѧ чⷭ҇таѧ бг҃оѻ҆троко ви́це , спасѝ всѣ́хъ чтꙋ́щихъ де́нь пра́з днества твоегѡ̀ бцⷣе дв҃о , ѿ всѣ́хъ ѕлы́хъ спаси́ мѧ .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бо ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

~Ѻ҆трокови́це предо́браѧ ꙗ҆ви́сѧ лꙋносїѧ́ тельнаѧ , чи́стаѧ ᲂу҆тро́ба твоѧ̀ породѝ и҆зба́вителѧ , є҆го́же молѝ сохрани́тисѧ на́мъ ѿ прило́га дїѧ́вольскагѡ , тѧ́ бо чтꙋ́щымъ застꙋ́пницꙋ , и҆ твое́й и҆ко́нѣ кла́нѧемсѧ вопїю́ще со слеза́ми =[покло́н̾]=, дв҃о бцⷣе чтꙋ́щихъ тѧ много пѣ́тꙋю во́ вѣки сохранѝ .

~Взира́ю на бжⷭ҇твеныи ѻ҆́бразъ тво́й , и҆ чтꙋ̀ влⷣчню бж҃їю мт҃рь , и҆ взира́ю на по до́бїе пречⷭ҇тагѡ є҆ѧ̀ лица̀ зра́къ , покло нѧ́юсѧ и҆ вопїю̀ =[покло́н̾],= дв҃о бцⷣе чтꙋ́ щих̾ тѧ многопѣ́тꙋю во́вѣки сохранѝ .

=сла́ва . П=ола́то сло́во ѡ҆дш҃евле́ннаѧ цр҃кви , прⷭ҇то́лѣ ѻ҆гнеѡ҆бра́знаѧ , раю̀ сло ве́сныи мы́сленныи виногра́дъ гре́зенъ носѧ́ще хрⷭ҇та̀ , на рꙋкꙋ̀ чⷭ҇таѧ , приклонѝ ᲂу҆́хо твоѐ , и҆ ᲂу҆слы́ши мл҃твꙋ раба̀ твое гѡ̀ , дв҃о бцⷣе чтꙋ́щихъ тѧ многопѣ́ тꙋю , во́ вѣки сохранѝ .

=и҆ ны́нѣ . Т=ебѐ ѿ́ срⷣца воз̾ложи́хъ пѣ́снь , спасѝ дв҃о чⷭ҇таѧ и҆ моли́сѧ ѡ҆ ми́рѣ , вѣ́де , ꙗ҆́кѡ на тѧ̀ ᲂу҆пова́нїе съ бг҃омъ воз̾лага́емъ , и҆ вопїе́мъ , дв҃о бцⷣе чтꙋ́щих̾ тѧ всепѣ́тꙋю во́вѣки сохранѝ .

=пѣ́снь , ѳ҃ . і҆рмо́съ . В=сѧ́къ зе́менъ , да взыгра́етсѧ дх҃омъ просвѣща́емъ . да ликовствꙋ́етъ же , беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре . и҆ да пое́тъ , ра́дꙋйсѧ пребла же́ннаѧ , бцⷣе чи́стаѧ прⷭ҇нѡ дв҃о .

~Всѧ́къ во́зрастъ къ похвале́нїю да под̾ ви́житсѧ дв҃ыѧ бцⷣы , и҆ честно́мꙋ є҆ѧ̀ ѻ҆́бразꙋ всѧ́къ да покло́нѧтсѧ , мы́ же вѣ́рнїи воспое́мъ , и҆́стинꙋю дв҃ꙋ мт҃рь хрⷭ҇то́вꙋ , си́це рекꙋ́ще . ѽ дв҃о бцⷣе сокрꙋ шѝ стрѣ́лы вра́жїѧ , и҆ ᲂу҆мѧгчѝ ѕлы́хъ срⷣца̀ , тѧ́ бо всѝ по́ долгꙋ велича́емъ . ~Вознесѝ бг҃ороди́тельнице ро́гъ люде́й на́шихъ , и҆ пода́ждь на врагѝ по́мощь , и҆ноплемѣ́нныхъ шата́нїѧ низ̾ложѝ , бг҃ороди́тельнице пречⷭ҇таѧ , невое́ваны всѧ̀ гра́ды сохранѝ , соблюдѝ и҆ всѧ̀ страны̀ хрⷭ҇тїѧ́нскїѧ , сохранѝ в̾ни́хъ же и҆́мѧ твоѐ велича́етсѧ , и҆ вѣ́рою ѿ всѣ́хъ сла́витсѧ , да тѧ̀ всѝ мт҃рь бж҃їю по́ долгꙋ велича́емъ .

~Восхва́литъ тѧ нб҃о и҆ землѧ̀ , всѧ̀ ѻ҆те́чествїѧ ꙗ҆зы́къ . и҆ всѝ рꙋка́ми , да воспле́щꙋтъ мт҃ре гдⷭ҇ни и҆ ѻ҆́бразꙋ є҆ѧ̀ а҆́гг҃лѡмъ говѣ́йномꙋ да покло́нѧтсѧ с̾на́ми вопїю́ще , сла́ва мно́жествꙋ щед ро́тъ твои́хъ , є҆ди́на чл҃колюби́ваѧ тѧ̀ всѝ по́ долгꙋ велича́емъ .

=сла́ва . П=а́дшимъ воста́нїе и҆ ᲂу҆ныва́ю щымъ ра́дованїе . заблꙋ́ждьшимъ наста́ внице , болѧ́щымъ посѣще́нїе и҆ и҆сцѣ ле́нїе , грѣ́шнымъ спасе́нїе , во бранѣ́хъ побѣ́да , и҆ всѣ́мъ хрⷭ҇тїѧ́ном̾ нело́жнаѧ храни́тельница , и҆ ᲂу҆мѧгче́нїѧ ѕлы́хъ срⷣца̀ дв҃о бцⷣе , всѝ по́ долгꙋ велича́емъ .

=и҆ нн҃ѣ . П=рїимѝ и҆схо́днꙋю мт҃и жива́гѡ бг҃а , и҆ спасѝ всѣ́хъ вѣ́рнѡ поклонѧ́ю щихсѧ , ст҃о́мꙋ твоемꙋ̀ ѻ҆́бразꙋ и҆ чюдо тво́рнѣй и҆ко́нѣ и҆ вопїю́ще тебѐ бг҃оро ди́тельницы , моли́сѧ пречⷭ҇таѧ сн҃ꙋ свое мꙋ̀ , поми́ловатисѧ на́мъ ѿ всѣ́хъ ѕлы́хъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́гѡ и҆ сла́внагѡ ꙗ҆вле́нїѧ чюдотво́рныѧ и҆ко́ны є҆ѧ̀ ᲂу҆мѧгче́нїѧ ѕлы́хъ срⷣцъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

