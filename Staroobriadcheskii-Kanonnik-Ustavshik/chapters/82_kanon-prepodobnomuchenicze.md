Т=ропа́рь , прпⷣбномч҃нце . гла́съ , д҃ .=

~А҆́гница твоѧ̀ і҆с҃е =і҆мⷬ҇къ ,= зове́тъ ве́лїимъ гла́сомъ , тебѐ женишѐ мо́й лю́бѧщи , и҆ и҆́щꙋщи страждꙋ̀ , и҆ сраспина́юсѧ и҆ спо греба́юсѧ кр҃ще́нїемъ твои́м̾ , и҆ страждꙋ̀ тебѐ ра́ди , и҆ ᲂу҆мира́ю наде́ждꙋ и҆мѣ́ѧ на тѧ̀ , ꙗ҆́кѡ да црⷭ҇твꙋю с̾ тобо́ю , и҆ живꙋ̀ ᲂу҆ тебѐ . но ꙗ҆́кѡ же́ртвꙋ непоро́чнꙋ прїи ми́ мѧ , с̾ любо́вїю поже́ршꙋютисѧ . тоѧ̀ мл҃твами хрⷭ҇тѐ бж҃е спасѝ дш҃ѧ на́шѧ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , и҃ . пѣ́снь , а҃ . і҆рмо́съ . П=ое́мъ гдⷭ҇еви , прове́дшемꙋ лю́ди своѧ̀ , сквозѣ̀ чермно́е мо́ре , ꙗ҆́кѡ є҆ди́нъ , сла́вно бо просла́висѧ .

=запѣ́в̾ : С=т҃а́ѧ прпⷣбномч҃нце =і҆мⷬ҇къ ,= молѝ бг҃а ѡ҆ на́съ =[покло́н̾].=

~Сїю̀ свѣтоно́снꙋю па́мѧть твою̀ чтꙋ́ще мꙋ , бг҃омꙋ́драѧ просвѣще́нїе ми пода́й , дꙋшѝ моеѧ̀ тмꙋ̀ ѿгонѧ́щи .

~Всю̀ ѿ пеле́нъ себѐ возложи́ла є҆сѝ зиж ди́телю твоемꙋ̀ , =і҆мⷬ҇къ ,= и҆ ѻ҆гне́м̾ воздер жа́нїѧ тѣле́сныѧ стрⷭ҇ти попали́ла є҆сѝ .

=сла́ва . К=ъ высотѣ̀ мꙋче́нїѧ мꙋ́ченице возшла̀ є҆сѝ , непощадѣ́вши пло́ти прпⷣбныѧ , и҆ черто́гъ ᲂу҆́мныхъ ꙗ҆́кѡ дв҃а сподо́бисѧ .

=и҆ ны́нѣ , боⷢ҇ . Т=ѧ̀ нб҃омѣ́рнꙋю лѣ́ствицꙋ , ѻ҆трокови́це сла́вимъ , на не́й же бг҃ъ ᲂу҆тверди́сѧ , и҆ чл҃ки нбⷭ҇ны содѣ́ловаѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃а́ѧ прпⷣбномч҃нце =і҆мⷬ҇къ ,= ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́ли ши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Т=ы̀ є҆сѝ ᲂу҆тверже́нїе притека́ющымъ тѝ гдⷭ҇и , ты́ же свѣ́тъ ѡ҆мраче́ннымъ , и҆ пое́тъ тѧ дх҃ъ мо́й .

~Стоѧ́ше пред̾ сꙋди́щем̾ томи́тельским̾ , сла́внаѧ =і҆мⷬ҇къ ,= творцꙋ̀ всѣ́хъ и҆ влⷣкꙋ хрⷭ҇та̀ , бг҃а сло́ва проповѣ́дꙋющи .

~Добро́тꙋ серде́чнꙋю , внꙋ́треннюю прекра́с нꙋю , ви́димымъ зра́комъ тѧ сла́внаѧ =і҆мⷬ҇къ ,= ви́дѧщымъ ꙗ҆влѧ́ше .

=сла́ва . Б=ога́тство неи҆здае́мое и҆сцѣле́ нїй , тебѣ̀ да́стъ ѻ҆трокови́це хрⷭ҇то́съ , є҆го́же нищетꙋ̀ во́лею воз̾люби́ла є҆сѝ .

=и҆ ны́нѣ , боⷢ҇ . В=инꙋ̀ согрѣше́нїй мои́хъ , твои́хъ мл҃твъ ѻ҆гне́мъ попалѝ , мт҃и свѣ́тꙋ , ро́сꙋ ми бжⷭ҇твенꙋю ѡ҆ставле́нїѧ носѧ́щи .

=сѣда́ленъ . гла́съ , а҃ . А҆́=гница слове́снаѧ , а҆́гньцꙋ и҆ па́стырю принесе́сѧ поще́нїем̾ , мꙋче́нїемъ же тече́нїе сконча́вши , и҆ вѣ́рꙋ соблю́дши , =і҆мⷬ҇къ .= тѣ́мже дне́сь ра́ достїю соверша́емъ досточю́днаѧ , сщ҃е́н нꙋю твою̀ па́мѧть , хрⷭ҇та̀ сла́вѧще .

=сла́ва , и҆ нн҃ѣ , боⷢ҇ . М=л҃твы свои́хъ ра́бъ прїимѝ бцⷣе , и҆ и҆зба́ви на́съ ѿ всѧ́кїѧ бѣды̀ , ꙗ҆́кѡ ро́ждьшаѧ хрⷭ҇та̀ сп҃са , и҆зба́ вителѧ дш҃а́мъ на́шимъ .

=пѣ́снь , д҃ . і҆рмо́съ . О=у҆слы́шахъ гдⷭ҇и смо тре́нїѧ твоегѡ̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

~Тѧ̀ и҆́го ле́гкое хрⷭ҇та̀ мч҃нце поне́сшꙋ ѿ ю҆́ности , тѧ́жкое бре́мѧ носи́ти , пребез̾ зако́ннꙋющїи ѡ҆сꙋди́ша .

~Ка́пли крове́й твои́хъ , многобо́жныѧ погаси́ша ᲂу҆́гли . лꙋча́ же чюде́съ твои́х̾ , =і҆мⷬ҇къ ,= страстнꙋ́ю ти́нꙋ и҆спепелѝ .

=сла́ва . В=ы́ше землѝ взе́мшисѧ тво́й ѻ҆́гнь , под̾ грꙋди́ма мч҃нце воз̾гнѣ́щсѧ , воз̾гнѣща́ѧ твоѐ раче́нїе , є҆́же ко влⷣцѣ дв҃аѧ .

=и҆ ны́нѣ , боⷢ҇ . П=о ржⷭ҇твѣ̀ пребыла̀ є҆сѝ нетлѣ́нна дв҃о , ꙗ҆́кѡ пре́жде ржⷭ҇тва̀ . ю҆́но младѧ̀ родила̀ є҆сѝ , и҆́же пре́жде вѣ́къ сказа́емагѡ .

=пѣ́снь , є҃ . і҆рмо́с̾ . О=у҆́треннююще вопїе́мъ тѝ гдⷭ҇и спаси́ ны , ты́ бо є҆сѝ бг҃ъ на́шъ , ра́звѣ бо тебѐ и҆но́гѡ незна́емъ .

~Неѡбъѧ́та ѻ҆гне́мъ ве́щнымъ ꙗ҆ви́сѧ , мч҃нце =і҆мⷬ҇къ ,= ѻ҆́гнь бо тѧ̀ се́рдечный бжⷭ҇твеныѧ любвѐ ѡ҆росѝ .

~Оу҆даре́нїемъ лица̀ , мч҃нце прпⷣбнаѧ =і҆мⷬ҇къ ,= ᲂу҆кра́шшисѧ , вра́гъ ѿрази́ла є҆сѝ ѕлови́дное безꙋ́мїе .

=сла́ва . Р=астѧ́жена на́ древѣ , бг҃омы́слен наѧ страстоте́рпице =і҆мⷬ҇къ ,= любо́вїю жениха̀ своегѡ̀ , бжⷭ҇твенꙋю стра́сть ѡ҆бразова́ше .

=и҆ ны́нѣ , боⷢ҇ . П=ое́мъ тѧ всепѣ́таѧ влⷣчце бцⷣе , бг҃а бо препѣ́тагѡ пло́тїю родила̀ є҆сѝ пречⷭ҇таѧ .

=пѣ́снь , ѕ҃ . і҆рмо́съ . Р=и́зꙋ ми пода́ждь свѣ́тлꙋ , ѻ҆дѣѧ́исѧ свѣ́томъ ꙗ҆́кѡ ри́ зою , многомлⷭ҇тиве хрⷭ҇тѐ бж҃е на́шъ .

~Сокрꙋша́емо тѣ́ло казньмѝ , ꙗ҆влѧ́ше правотꙋ̀ твоегѡ̀ и҆зволе́нїѧ , стрⷭ҇тоте́р пице =і҆мⷬ҇къ ,= ко хрⷭ҇тꙋ̀ бг҃ꙋ на́шемꙋ .

~Ви́сѧщи высо́цѣ мч҃нца , ꙗ҆́звы претер пѣва́ющи , и҆ неѧ́звенѡ спаса́ющи дꙋшѝ бл҃горо́дїе , =і҆мⷬ҇къ= досточю́днаѧ .

=сла́ва . Т=ерпѧ́ше сосце́мъ ѿрѣ́занїе прпⷣбнаѧ , вѣ́рныѧ млеко́мъ бжⷭ҇твенаго раче́нїѧ пита́ющи , сла́внаѧ .

=и҆ ны́нѣ , боⷢ҇ . Ч=л҃колю́бца ро́ждьши бг҃а , бг҃олюби́ваѧ мт҃и , тогѡ̀ ᲂу҆молѝ , ро́дна гѡ ѻ҆гнѧ̀ и҆зба́вити на́съ .

=конда́къ . гла́съ , д҃ . Б=жⷭ҇твенаѧ па́мѧть твоѧ̀ =і҆мⷬ҇къ ,= дне́сь воз̾сїѧ́вши ꙗ҆ви́сѧ ми́рови ꙗ҆́кѡ сл҃нце , сказа́ющи житїѐ твоѐ , ты́ бо воздержа́нїемъ плотьска́ѧ двиза́нїѧ разо́рши , и҆ страда́нїѧ кро́вїю ᲂу҆невѣ́стисѧ хрⷭ҇то́ви . тѣ́мже хва́лѧщыѧ тѧ и҆зба́ви ѿ всѧ́кихъ ѕѡ́лъ , да зо ве́мъ тѝ , ра́дꙋйсѧ мт҃и прпⷣбнаѧ .

=и҆́косъ . Ѿ=ве́рзи ми ᲂу҆стнѣ̀ пребл҃же́н наѧ , бг҃опрїѧ́тными твои́ми мл҃твами , пред̾стоѧ́щи бг҃ови всесла́внаѧ прпⷣбно мч҃нце , да воспою̀ бжⷭ҇твеное твоѐ жи тїѐ , и҆ воз̾глаго́лю досто́йнѡ страда́нїѧ твоѧ̀ , ꙗ҆́же на землѝ те́плою любо́вїю соверши́ла є҆сѝ , и҆ мч҃нца бы́сть непобѣ ди́ма . воздержа́нїѧ вѣ́рою и҆спра́вила є҆сѝ бдѣ́нїе , и҆ чистотꙋ̀ возлюби́ла є҆сѝ . тѣ́мже хва́лѧщыѧ тѧ и҆зба́ви ѿ всѣ́хъ ѕѡ́лъ , да зове́мъ ти , ра́дꙋйсѧ мт҃и прпⷣбнаѧ .

=пѣ́снь , з҃ . і҆рмо́съ . Д=ѣ́ти є҆вре́йскїѧ в̾ пещѝ , попра́вше и҆ пла́мень дерзнꙋ́вше , и҆ на́ росꙋ ѻ҆́гнь прело́жше вопїѧ́хꙋ , бл҃гослове́нъ є҆сѝ гдⷭ҇и бж҃е во́ вѣки .

~Шꙋ́мъ гла́съ пра́зднꙋющихъ бы́сть , и҆дѣ́же ликꙋ́еши , страстоте́рпице =і҆мⷬ҇къ ,= съ дв҃ами , бг҃ꙋ зижди́телю пою́щи , бл҃го слове́нъ є҆сѝ гдⷭ҇и бж҃е во́ вѣки .

~Оу҆́ды сломлѧ́емы ви́дѧщи , прпⷣбнаѧ мч҃нце =і҆мⷬ҇къ ,= и҆ ногты̀ терза́нїе претер пѣва́еши . вознесе́сѧ бг҃ови же́ртва не поро́чна , пою́щи , бл҃гослове́нъ є҆сѝ гдⷭ҇и бж҃е во́ вѣки .

=сла́ва . Ꙗ҆=ви́сѧ ꙗ҆́кѡ виногра́дъ , бг҃омꙋ́д раѧ =і҆мⷬ҇къ ,= рꙋ́цѣ и҆ но́зѣ ꙗ҆́кѡ вѣ́тви рѣ́жемы , и҆ на́мъ ᲂу҆́мное вино̀ дѣ́ла ющи , срⷣце ᲂу҆блажа́ющее , и҆ страсте́й ѿрѣ́зающе пїѧ́нства .

=и҆ ны́нѣ , боⷢ҇ . В=сегѡ̀ чл҃ка поне́съ непоро́ чныи кромѣ̀ грѣха̀ , ѿ́ чрева твоегѡ̀ чи́стаѧ про́йде плотоно́сецъ , є҆го́же молѝ , вѣ́рою чтꙋ́щыѧ тѧ спастѝ .

=пѣ́снь , и҃ . і҆рмоⷭ҇ . С=е́дмь седми́цею пе́щь , халдѣ́йскїи мꙋчи́тель , бг҃очести́вымъ лю́тѣ разжжѐ . си́лою же лꙋ́чшею спасе́ ныхъ ви́дѣвъ , творцꙋ̀ и҆ и҆зба́вителю вопїѧ́ше , дѣ́ти бл҃гослови́те , сщ҃е́ннїи воспо́йте , лю́дїє и҆ превозноси́те є҆гѡ̀ во́ вѣки .

~Ю҆́ношски хра́бровавъ мч҃нце всехва́ль наѧ , и҆ на собла́зны поста́вила є҆сѝ побѣ́ды . рꙋ́кꙋ твою̀ лиша́ема ᲂу҆́бѡ и҆ но́гꙋ терпѧ́ше . сосцꙋ́ же и҆ зꙋбо́въ твои́хъ и҆скорене́нїе страда́вши прпⷣбнаѧ , ра́достїю пою́щи , дѣ́ти бл҃гослови́те , сщ҃е́ннїи воспо́йте лю́дїе , и҆ превозно си́те є҆гѡ̀ во́ вѣки .

~Всесвѣ́тла а҆́ки сл҃нце , дв҃ства свѣтлость мѝ , и҆ свидѣ́нїѧ добро́тами ѡ҆блиста́ла є҆сѝ , и҆ ми́ръ просвѣтѝ , свѣтолꙋ́чными сїѧ́нїи твоегѡ̀ терпѣ́нїѧ страстоте́рпи це , вопїю́щи , дѣ́ти бл҃гослови́те , сщ҃е́н нїи воспо́йте лю́дїе , и҆ превозноси́те є҆гѡ̀ во́ вѣки .

=сла́ва . Т=имѣ́ннꙋющꙋю страстьмѝ дꙋ́шꙋ мою̀ , бг҃обл҃же́ннаѧ дв҃о , и҆ ѡ҆чернѧ́емꙋ приверже́нїи ѕмїи́ными , твои́ми ᲂу҆тѣ ше́нїи ѡ҆чи́сти ѿ лю́тъ те́мныхъ , и҆ просвѣтѝ ѡ҆чище́нїемъ твои́мъ мч҃нце , и҆ ѡ҆зарѝ вопїю́ща , дѣ́ти бл҃гослови́те , сщ҃е́ннїи воспо́йте лю́дїе , и҆ превозно си́те є҆гѡ̀ во́ вѣки .

=и҆ ны́нѣ , боⷢ҇ . Т=ѧ̀ бцⷣе чⷭ҇тꙋю и҆ непоро́ч нꙋю , дв҃а вожделѣ́вши , непоро́чнꙋ дш҃ꙋ и҆ тѣ́ло соблюдѐ , стра́сти подвиже́нїѧ терпѣ́нїемъ и҆спепели́вши , и҆скꙋше́нїѧ же мно́гихъ мꙋ́къ претерпѣ́вши . и҆ нн҃ѣ в̾ нбⷭ҇ныхъ черто́зѣхъ ликꙋ́етъ с̾ тобо́ю , пѣ́сньми сла́вѧщи хрⷭ҇та̀ во́ вѣки .

=пѣ́снь , ѳ҃ . і҆рмоⷭ҇ . О=у҆диви́сѧ ᲂу҆́бѡ ѡ҆ се́мъ нб҃о , и҆ землѝ ᲂу҆жасо́шасѧ концы̀ , ꙗ҆́ко бг҃ъ ꙗ҆ви́сѧ чл҃кѡмъ пло́тїю , чре́во же твоѐ бы́сть простра́ннѣе нб҃съ , тѣ́мъ тѧ̀ бцⷣе , а҆́гг҃лъ и҆ чл҃къ чинонача́лїѧ велича́емъ .

~На́ древо воздви́гшасѧ сло́ва бж҃їѧ под ража́ющи стра́сть бл҃же́ннꙋю , и҆ ѿсѣче́ нїе терпи́ши рꙋкꙋ̀ твое́ю и҆ но́гꙋ , и҆ зꙋбо́въ и҆скорене́нїѧ , ѧ҆зы́ка ѿѧ́тїе и҆ сосцꙋ̀ , чⷭ҇таѧ страстоте́рпице =і҆мⷬ҇къ ,= и҆́но чествꙋющымъ сла́ва , и҆ ст҃лемъ до́брое ᲂу҆тве́рженїе .

~Ꙗ҆́кѡ невѣ́ста ᲂу҆краси́сѧ добротворе́нїи , и҆ сочта́вшисѧ женихꙋ̀ страда́ньми добротво́рными . внꙋ́трь же хлѣви́нъ свѣтови́дныхъ ꙗ҆́кѡ и҆збра́нна всели́сѧ , носѧ́щи свѣщꙋ̀ дв҃ческꙋю . и҆ ны́нѣ сца́р ствꙋеши живꙋ́щемꙋ во́ вѣки , без̾сме́р тїемъ сїѧ́ющи .

=сла́ва . К=а́плют̾ болѣ́зни твоѧ̀ сла́дость , грѣха̀ го́ресть взе́млющи . ра́ка же то́ читъ цѣльба́мъ рѣ́ки , и҆ потоплѧ́етъ всѧ̀ стра́сти , и҆ недꙋ́ги лю́тыѧ , в̾ сла́вꙋ сп҃совꙋ , кра́снаѧ страстоте́рпице =і҆мⷬ҇къ ,= и҆́же досто́йнѡ тѧ просла́вльшагѡ .

=и҆ ны́нѣ , боⷢ҇ . П=оне́сшаго тѧ̀ пло́ть ѿ жены̀ , ꙗ҆́кѡ позна̀ мч҃нца твоѧ̀ гдⷭ҇и , дв҃ческими преꙋкра́шена свѣтлостьмѝ , и҆ свидѣ́нїѧ кро́вїю процвѣтѐ . но тебѣ̀ бг҃ꙋ в̾слѣ́дъ мт҃ре твоеѧ̀ сла́внѡ приведе́сѧ , ꙗ҆́кѡ цр҃ю́ющемꙋ созда́нїи .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́ѧ прпⷣбномч҃нцы =і҆мⷬ҇къ ,= и҆ всѣ́хъ

ст҃ы́хъ , поми́лꙋй и҆ спасѝ

на́съ , ꙗ҆́кѡ бл҃гъ и҆

чл҃колю́бецъ .

