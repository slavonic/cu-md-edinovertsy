<document xmlns="http://www.ponomar.net/culiturgical">
<p>Т<red>ропа́рь, на положе́нїе ри́зы. гла́съ, д҃.</red></p>

<p><red>Д</red>не́сь притеце́мъ вѣ́рнїи, к̾ бжⷭ҇твенѣй и҆ цѣльбоно́снѣй ри́зѣ сп҃си́телѧ на́шегѡ бг҃а, бл҃гои҆зво́лившагѡ сїю̀ пло́тїю по носи́ти, и҆ на крⷭ҇тѣ̀ ст҃ꙋ́ю свою̀ кро́вь и҆з̾лїѧ́ти. є҆ю́же и҆скꙋпѝ на́съ ѿ рабо́ты вра́жїѧ. тѣ́м̾ бл҃годарѧ́ще вопїе́м̾ є҆мꙋ̀, спасѝ странꙋ̀ на́шꙋ, и҆ митрополи́та и҆ гра́дъ. и҆ всѧ̀ лю́ди честно́ю свое́ю ри́зою защитѝ. и҆ спасѝ дш҃ѧ на́шѧ, ꙗ҆́кѡ чл҃ко лю́бецъ <red>[двⷤа]. сла́ва, и҆ ны́нѣ, то́йже.</red></p>

<p>К<red>ано́нъ, положе́нїю ри́зы гдⷭ҇а на́шегѡ і҆с҃а хрⷭ҇та̀. гла́съ, д҃. пѣ́снь, а҃. і҆рмо́съ. Ѿ</red>ве́рзꙋ ᲂу҆ста̀ моѧ̀, и҆ напо́лнѧтсѧ дх҃а, и҆ сло́во ѿры́гнꙋ цр҃цѣ мт҃ри, и҆ ꙗ҆влю́сѧ свѣ́тлѡ торжествꙋ́ѧ, и҆ воспою̀ ра́дꙋѧсѧ тоѧ̀ чюдеса̀.</p>

<p><red>запѣ́въ: М</red>лⷭ҇тиве гдⷭ҇и, ᲂу҆слы́ши мл҃твꙋ ра́бъ свои́х̾, молѧ́щихсѧ тебѐ <red>[покло́н̾].</red></p>

<p><red>Ѿ</red>ве́рземъ ᲂу҆ста̀ чл҃цы, и҆ ꙗ҆зы́къ ᲂу҆ѧсни́мъ в̾ наро́читыи де́нь пра́здника на́шегѡ, положе́нїѧ бжⷭ҇твеныѧ ри́зы хрⷭ҇та̀ на́шегѡ свѣ́тлѡ сла́вѧще.</p>

<p><red>С</red>каза́ти хотѧ̀ свою̀ бл҃года́ть вы́шнїи, и҆ прїѧ́тъ ра́бїи ѻ҆́бразъ на́съ ра́ди, на ᲂу҆вѣре́нїе є҆стества̀ чл҃ческагѡ, честнꙋ́ю ри́зꙋ свою̀ вѣ́рнымъ дне́сь дарова̀.</p>

<p><red>сла́ва. Р</red>и́зꙋ твою̀ чⷭ҇тнꙋ́ю хрⷭ҇тѐ дарова́лъ є҆сѝ на́мъ, сщ҃е́ннѡ ѡ҆гражде́нїе. всѧ́ко сопроти́вныхъ настоѧ́нїе прⷭ҇нѡ побѣж да́ющꙋ, си́лою дх҃о́вною.</p>

<p><red>и҆ нн҃ѣ, боⷢ҇. В</red>оз̾дви́жена ви́дѧщи, є҆́же на крⷭ҇тѣ̀ твоѐ долготерпѣ́нїе, рыда́ше тебѐ ро́ждьшаѧ зовꙋ́щи, ка́кѡ сꙋди́мь ви́дитсѧ, хотѧ́и всѣ́мъ сꙋди́ти сла́вѣ гдⷭ҇ь.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Т</red>воѧ̀ пѣвцы̀ бцⷣе, жи вы́и нетлѣ́нїѧ и҆сто́чниче, ли́къ себѣ̀ совокꙋ́пльши дх҃о́венъ ᲂу҆твердѝ, и҆ в̾ бжⷭ҇твеннѣй ти сла́вѣ, вѣнце́мъ сла́вы сподо́би.</p>

<p><red>В</red>лⷣка сы́и по сꙋществꙋ̀ соєдини́всѧ рабо́мъ пло́тїю, и҆ на́ше дѣ́тельствꙋѧ разли́чнѡ спасе́нїе хрⷭ҇тѐ. є҆́же и҆ ны́нѣ промышлѧ́ѧ, свое́ю бжⷭ҇твеною ри́зою, на́мъ чюдодѣ́йствꙋѧ.</p>

<p><red>П</red>ло́тїю на́съ ра́ди ꙗ҆вле́исѧ на землѝ, бжⷭ҇твеныѧ ри́зы своеѧ̀ приближе́нїемъ, на́съ ѡ҆ст҃и́лъ є҆сѝ. є҆́йже поклонѧ́ющесѧ хрⷭ҇тѐ, тѧ̀ воспѣва́емъ.</p>

<p><red>сла́ва. Ж</red>иво́тъ соста́вныи ны́нѣ вкꙋсѝ сме́рти плотьскі́ѧ, є҆ю́же живо́тъ и҆сто чи́лъ є҆сѝ ме́ртвымъ воста́нїемъ свои́м̾ хрⷭ҇тѐ. ны́нѣ же ꙗ҆́кѡ животꙋ̀ хода́таѧ, ри́зꙋ свою̀ бг҃отѣле́снагѡ ѻ҆дѣѧ́нїѧ по́далъ є҆сѝ на́мъ.</p>

<p><red>и҆ ны́нѣ, боⷢ҇. И҆</red>з̾ тебѐ дв҃о ѡ҆бновле́нїе ꙗ҆́вѣ ꙗ҆ви́сѧ, вои́стинꙋ бг҃ъ пло́тїю раж да́емь, и҆ на крⷭ҇тъ воз̾выша́емь, низ̾ лага́ѧ бѣ́совы, бг҃ора́дованнаѧ влⷣчце.</p>

<p><red>сѣда́ленъ. гла́съ, д҃. С</red>ше́дыи с̾ нб҃сѐ за млрⷭ҇дїе млⷭ҇ти, бл҃гоꙋтро́бне сп҃се, пло́ти своеѧ̀ прест҃ы́ѧ дне́сь бжⷭ҇твенꙋю ри́зꙋ гра́дꙋ чтꙋ́щемꙋ тѧ̀, и҆ лю́демъ хрⷭ҇тои҆ме ни́тымъ, сокро́вище по́далъ є҆сѝ ꙗ҆́кѡ тве́рдо всеѻ҆рꙋ́жїе. ѿ неѧ́же почерпа́юще ѡ҆сщ҃е́нїе, сїю̀ вѣ́рою те́плѣ всѝ почи та́емъ.</p>

<p><red>пѣ́снь, д҃. і҆рмо́съ. Н</red>еи҆зслѣ́дномꙋ бж҃їю совѣ́тꙋ, є҆́же ѿ дв҃ы воплоще́нїе тебѐ вы́шнѧгѡ, пррⷪ҇къ а҆вва́кꙋмъ дивѧ́сѧ вопїѧ́ше, сла́ва си́лѣ твое́й гдⷭ҇и.</p>

<p><red>Ꙗ҆́</red>кѡ многоцѣ́нно сокро́вище стѧжа́в̾ хрⷭ҇тѐ, чтꙋ́щїи тѧ̀ гра́дъ москва̀ ри́зꙋ твою̀ влⷣко, вѣ́рою ѡ҆блобыза́етъ, и҆ бл҃года́ть прїе́млетъ.</p>

<p><red>В</red>и́дите чю́днаѧ всѝ лю́дїе, и҆ дх҃о́внѡ ны́нѣ воз̾весели́тесѧ. хрⷭ҇та̀ пою́ще даро ва́вшаго на́мъ, ꙗ҆́кѡ многоцѣ́нное бога́тство, бжⷭ҇твеныѧ пло́ти своеѧ̀ ѻ҆дѣѧ́нїе.</p>

<p><red>сла́ва. Б</red>г҃овидѣ́нїѧ сла́вы дре́вле, те́мно твои́хъ за́днихъ сподо́бисѧ мѡѷсе́й проси́въ. мы́же но́выи і҆зра́иль, ны́нѣ лице́мъ в̾ лицѐ твою̀ честнꙋ́ю ри́зꙋ и҆зба́вителѧ на́шегѡ ви́димъ ꙗ҆́снѡ.</p>

<p><red>и҆ ны́нѣ, боⷢ҇. Р</red>аз̾дра́сѧ рꙋкописа́нїе а҆да́ мово, копїе́мъ прободе́нꙋ тѝ влⷣко, бцⷣа вопїѧ́ше, ᲂу҆ крⷭ҇та̀ пред̾стоѧ́щи гдⷭ҇и, и҆ болѣ́зненѡ восклица́ющи.  </p>

<p><red>пѣ́снь, є҃. і҆рмо́съ. О</red>у҆диви́шасѧ всѧ́че скаѧ, ѡ҆ бжⷭ҇твеннѣй сла́вѣ твое́й, ты́ бо браконеи҆скꙋси́маѧ дв҃це, прїѧ́тъ во ᲂу҆тро́бѣ надовсѣ́ми сꙋ́щагѡ бг҃а, и҆ родила̀ є҆сѝ без̾лѣ́тнагѡ сн҃а, всѣ́мъ воспѣва́ющымъ тѧ̀ ми́ръ подава́юща.</p>

<p><red>П</red>росвѣти́сѧ дне́сь правосла́вныхъ со́н мище. є҆рети́ческїи же по́лкъ да посра ми́тсѧ, поклонѧ́емꙋ ви́дѧ бжⷭ҇твенꙋю ри́зꙋ твою̀ влⷣко, пло́тїю на́мъ ꙗ҆́вльша госѧ.</p>

<p><red>Т</red>ы̀ влⷣко на́мъ твои́мъ рабѡ́мъ даро ва́лъ є҆сѝ ᲂу҆тверже́нїе ри́зꙋ, бг҃овочело вѣ́ченїѧ своегѡ̀, бжⷭ҇твеное ѡ҆гражде́нїе, и҆ дш҃а́мъ спасе́нїе, и҆ тѣлесе́мъ и҆сцѣ ле́нїе.</p>

<p><red>сла́ва. В</red>оспле́щемъ дне́сь рꙋка́ми, и҆ воскли́кнемъ гла́сомъ хвале́нїѧ гдⷭ҇ви. се́бо вои́стинꙋ прїи́де и҆ ꙗ҆ви́сѧ, всѧ̀ ѡ҆зарѧ́ѧ вѣ́рныѧ, бжⷭ҇твеныѧ ри́зы положе́нїемъ.</p>

<p><red>и҆ ны́нѣ, боⷢ҇. П</red>ло́тїю є҆го́же родила̀ є҆сѝ сы́на бг҃ора́дованнаѧ ꙗ҆́кѡ ви́дѣ, на́ дре вѣ воз̾дви́жена, пла́чемъ и҆спо́лнисѧ, и҆ долготерпѣ́нїю є҆гѡ̀ дивлѧ́шесѧ вои́сти нꙋ. тѣ́мже велича́ше є҆гѡ̀ схожде́нїе.</p>

<p><red>пѣ́снь, ѕ҃. і҆рмо́съ. Б</red>жⷭ҇твеное сѐ и҆ все чⷭ҇тно́е соверша́юще пра́зднество, бг҃омꙋ́ дрїи бж҃їѧ мт҃ре, прїиди́те рꙋка́ми во спле́щемъ, ѿ неѧ̀ ро́ждьшагосѧ вѣ́рою сла́вѧще.</p>

<p><red>М</red>е́ртвымъ живо́тъ восїѧ̀. слѣпы́м̾ же свѣ́тъ прише́ствова. немощны́мъ лю́тѣ врачевство̀ ѿве́рзесѧ. и҆ всѣ́мъ спасе́нїе дне́сь прибли́жисѧ.</p>

<p><red>В</red>ода́мъ тѧ̀ животекꙋ́щїи и҆сто́чникъ свѣ́мы влⷣко, и҆ почита́емъ бжⷭ҇твенꙋю ри́зꙋ твою̀, ѿ неѧ́же и҆сцѣле́нїѧ всегда̀ вѣ́рнїи почерпа́емъ.</p>

<p><red>сла́ва. С</red>тра́нствꙋетъ всѧ́къ ра́зꙋмъ, живоно́сныѧ пло́ти твоеѧ̀ ви́дѧ бжⷭ҇твеное ѻ҆дѣѧ́нїе. и҆ просвѣще́нїе и҆сточа́ѧ поклонѧ́ющымсѧ тебѣ̀.</p>

<p><red>и҆ ны́нѣ, боⷢ҇. П</red>риста́нище бꙋ́ди ми все непоро́чнаѧ, в̾ пꙋчи́нѣ лю́тыхъ пла́ваю щꙋ. ꙗ҆́же бѣ́дствꙋющꙋю всю̀ тва́рь, ржⷭ҇тво́мъ свои́мъ бг҃ороди́тельнице спа сла̀ є҆сѝ.</p>

<p><red>конда́къ. гла́съ, д҃. Ѻ҆</red>дѣѧ́нїе нетлѣ́нїѧ, спаси́тельнагѡ цѣле́нїѧ, всѣ́мъ чл҃кѡмъ, влⷣко дарова́лъ є҆сѝ, своѐ бжⷭ҇твеное сокро́вище чⷭ҇тнꙋ́ю ри́зꙋ, є҆́же є҆́сть хито́нъ. є҆ю́же живоно́снꙋю и҆ ст҃ꙋ́ю пло́ть вочелове́ченїѧ своегѡ̀ ѡ҆дѣ́ѧти бл҃гои҆зво́лилъ є҆сѝ. тоѧ̀ жела́нїемъ прїе́млюще свѣ́тлѡ пра́зднꙋемъ. стра́ хомъ же и҆ любо́вїю ꙗ҆́кѡ бл҃года́телю воспѣва́юще зове́мъ тѝ хрⷭ҇тѐ, сохранѝ во смире́нїи митрополи́та, и҆ всѧ̀ лю́ди, по вели́цѣй свое́й млⷭ҇ти.</p>

<p><red>и҆́кос̾. ѽ</red> пресла́вное чю́до, каково̀ бж҃їе дарова́нїе рꙋ́с̾стѣй землѝ дарова́сѧ, ри́ за є҆ю́же без̾грѣ́шныи гдⷭ҇ь ѡ҆дѣ́емь, сїю̀ небл҃года́рнїи лю́дїе ѿ да́льнихъ стра́нъ, ꙗ҆́кѡ да́ръ нѣ́кїи в̾ цр҃ьствꙋющїи гра́дъ москвꙋ̀ принесо́ша. тогда̀ ᲂу҆́бѡ є҆ѧ̀ бл҃говѣ́рныи цр҃ь миха́илъ, со ѻ҆ц҃е́мъ свои́мъ филаре́томъ патрїа́рхомъ, не ꙗ҆́кѡ зе́менъ да́ръ, но ꙗ҆́кѡ нбⷭ҇нꙋю жи́знь вели́кимъ жела́нїемъ, и҆ со свидѣ́тельствомъ дх҃о́внымъ ра́достнѡ прїѧ́ста, и҆ бг҃олѣ́пнымъ покланѧ́нїемъ влⷣцѣ хрⷭ҇тꙋ̀ бг҃ꙋ на́шемꙋ, бл҃года́рьстве наѧ хвале́нїѧ воз̾да́ша, си́це гл҃юще. сла́ва ти гдⷭ҇и, ꙗ҆́кѡ премно́гїѧ ра́ди бл҃гости твоеѧ̀ рꙋ́с̾скꙋю странꙋ̀ на́шꙋ на зира́еши. сла́ва ти влⷣко, ꙗ҆́кѡ бл҃ги́мъ сокро́вищемъ ст҃ы́ни своеѧ̀ держа́вꙋ, ю҆́же да́лъ є҆сѝ на́мъ ѡ҆богаща́еши. сла́ва ти ст҃ы́и, ꙗ҆́кѡ бг҃отѣле́снꙋю свою̀ ри́зꙋ, на спасе́нїе на́мъ дарова́лъ є҆сѝ, по вели́цѣй свое́й млⷭ҇ти.</p>

<p><red>пѣ́снь, з҃. і҆рмо́съ. Н</red>епослꙋжи́ша тва́ри бг҃омꙋ́дрїи па́че зижди́телѧ, но ѻ҆́гнен ное преще́нїе, мꙋ́жески попра́вше ра́до вахꙋсѧ пою́ще, препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ.</p>

<p><red>В</red>сѧ́къ гра́дъ ра́дꙋетсѧ пра́зднꙋѧ вѣ́рнѡ съ но́вымъ сїѡ́номъ, цр҃їе и҆ кнѧ́зи, бога́тїи и҆ ᲂу҆бо́зїи. ꙗ҆́вльшꙋсѧ дне́сь бжⷭ҇твеномꙋ твоемꙋ̀ хрⷭ҇тѐ ѻ҆дѣѧ́нїю, свѣтода́тельными и҆сцѣле́нїи. <red>Ч</red>ерто́гъ бж҃їи и҆збра́нныи, в̾ честнѣ́мъ се́мъ черто́зѣ, вѣ́рою ри́зꙋ твою̀ влⷣко положе́нꙋ а҆рхїєре́йскима ѡ҆сщ҃е́нныма рꙋка́ма. ю҆́же почита́емъ, ꙗ҆́кѡ бл҃го чести́выи покро́въ.</p>

<p><red>Ѻ҆</red>бновлѧ́етсѧ всѧ́къ пристꙋпа́ѧ вѣ́рою, и҆ ст҃ы́и ѡ҆блобыза́ѧ ковче́гъ, держа́щїи твою̀ влⷣко хрⷭ҇тѐ свѣтови́днꙋю ѻ҆де́ждꙋ. <red>С</red>кве́рны всѧ́кїѧ дш҃е́вныѧ чисти́тельна є҆́сть, твоѧ̀ влⷣко хрⷭ҇тѐ бжⷭ҇твенаѧ ѻ҆де́жда, покрыва́ющаѧ живоно́сное и҆ пречⷭ҇тое тѣ́ло твоѐ.</p>

<p><red>сла́ва. С</red>щ҃е́нницы в̾ пра́вдꙋ ѡ҆блецы́те сѧ всѝ, и҆ прпⷣбнїи воз̾ра́дꙋйтесѧ свѣ́ тлѡ, се́бо дарова̀ на́мъ свѣти́льникъ хрⷭ҇то́съ, ст҃ы́ѧ пло́ти своеѧ̀ ѻ҆де́ждꙋ, дш҃а́мъ и҆ тѣлесе́мъ во спасе́нїе.</p>

<p><red>и҆ нн҃ѣ, боⷢ҇. Б</red>г҃ороди́тельнице дв҃о, тебѐ чтꙋ́щїи гра́дъ, гла́да и҆ трꙋ́са и҆ ѡ҆ѕло бле́нїѧ всѧ́кагѡ спаса́й, и҆ ꙗ҆зы́ческагѡ нахожде́нїѧ, и҆ сопроти́внагѡ вре́да.</p>

<p><red>пѣ́снь, и҃. і҆рмо́съ. Ѻ҆́</red>троки бл҃гочести́ выѧ в̾ пещѝ, ржⷭ҇тво̀ бг҃оро́диче спасло̀ є҆́сть. тогда̀ ᲂу҆́бо ѡ҆бразꙋ́емо, ны́нѣ же дѣ́йствꙋемо, вселе́ннꙋю всю̀ воз̾дви́же пѣ́ти, гдⷭ҇а воспѣва́йте дѣ́ла, и҆ превоз носи́те є҆гѡ̀ во́ вѣки.</p>

<p><red>С</red>оверше́нъ сы́и по сꙋществꙋ̀, бг҃ъ и҆ чл҃къ ви́дѣнъ бы́сть, соверше́но спаса́ѧ по ѡ҆боемꙋ̀ своѧ̀ вои́стинꙋ сво́йства, ꙗ҆́кѡ бг҃ъ бо, бг҃очл҃ческїи ѻ҆́бразъ ᲂу҆вѣ рѧ́ѧ. и҆ бжⷭ҇твеныѧ пло́ти своеѧ̀ ри́зꙋ на́мъ, ꙗ҆́кѡ стѣ́нꙋ и҆ покро́въ дарова́лъ є҆сѝ.</p>

<p><red>В</red>оз̾несѝ ро́гъ бж҃їи сло́ве, и҆сповѣ́даю щих̾ тѧ̀ бг҃а и҆ чл҃ка, и҆ бжⷭ҇твеней ри́зѣ твое́й поклонѧ́ющихсѧ <red>[покло́н̾],</red> є҆ю́же и҆сцѣле́нїе всѣ́мъ вѣ́рнымъ дарова́сѧ. и҆ ᲂу҆праздни́же пога́ньскаѧ шата́нїѧ, не вѣ́дꙋщихъ твоеѧ̀ си́лы бжⷭ҇твеныѧ.</p>

<p><red>сла́ва. С</red>вѣ́титсѧ твоѧ̀ собо́рнаѧ и҆ а҆пⷭ҇льскаѧ цр҃кви, положе́нїемъ ри́зы твоеѧ̀. сла́вы бо свѣ́тъ на́мъ дарова́лъ є҆сѝ хрⷭ҇тѐ, бжⷭ҇твеныѧ пло́ти твоеѧ̀ ѻ҆дѣѧ́нїе, є҆ю́же на́съ просвѣтѝ во спасе́нїе. мы́же вѣ́рою и҆ любо́вїю тꙋ̀ почита́емъ.</p>

<p><red>и҆ ны́нѣ, боⷢ҇. В</red>и́дѣвши ᲂу҆снꙋ́вша на́ древѣ хрⷭ҇та̀, и҆́же всѣ́мъ бо́дрость пода ва́юща, бжⷭ҇твенꙋю и҆ спасе́нꙋю, мт҃и все непоро́чнаѧ, восклица́нїемъ пла́каше и҆ взыва́ше, что̀ сїѐ но́вое чю́до, ѡ҆жи влѧ́ѧи всѧ̀ ᲂу҆мира́етъ хотѧ̀.</p>

<p><red>пѣ́снь, ѳ҃. і҆рмо́съ. В</red>сѧ́къ зе́менъ, да взыгра́етсѧ дх҃омъ просвѣща́емъ. да ликовствꙋ́етъ же, беспло́тныхъ ᲂу҆мо́въ є҆стество̀, почита́ѧ ст҃о́е торжество̀ бж҃їѧ мт҃ре. и҆ да пое́тъ, ра́дꙋисѧ пре бл҃же́ннаѧ, бцⷣе чⷭ҇таѧ прⷭ҇нѡ дв҃о.</p>

<p><red>П</red>ое́мъ бг҃ꙋ пѣ́снь бл҃года́рнꙋю, и҆зво́ли вшемꙋ бога́тство превели́ко на́мъ пода́ти, стѣ́нꙋ не ѡ҆бори́мꙋ, и҆ небла́з нено ᲂу҆тверже́нїе, бжⷭ҇твеныѧ пло́ти своеѧ̀ ѻ҆дѣѧ́нїе, є҆ѧ́же чтꙋ́ще вѣ́рнїи велича́емъ.</p>

<p><red>ѽ</red> па́че ᲂу҆ма̀ чюде́съ твои́хъ гдⷭ҇и, и҆́же сотворѝ на́мъ, на тѧ̀ надѣ́ющымсѧ. ꙗ҆́коже бо и҆мѣ̀ неи҆зрече́нно ржⷭ҇тво̀, та́кѡ стра́ннѡ всѣ́мъ показа̀, бжⷭ҇тве ныѧ пло́ти своеѧ̀ ри́зꙋ, ко и҆сцѣле́нїю и҆ просвѣще́нїю чтꙋ́щымъ тѧ̀.</p>

<p><red>сла́ва. П</red>ред̾ложи́сѧ ны́нѣ честна́ѧ ра́ка, держа́щи бжⷭ҇твенꙋю ри́зꙋ и҆зба́вителѧ на́шего хрⷭ҇та̀. и҆ ꙗ҆́кѡ и҆сто́чникъ свѣ́та, зарю̀ и҆сцѣле́нїемъ и҆спꙋща́ющи, и҆ тмꙋ̀ недꙋ́гомъ ѿгонѧ́ющи. є҆ѧ́же любо́вїю цѣлꙋ́емъ.</p>

<p><red>и҆ ны́нѣ, боⷢ҇. П</red>росвѣтѝ чⷭ҇таѧ, и҆́же лю бо́вїю чтꙋ́щихъ и҆ велича́ющихъ тѧ̀, и҆ раз̾рꙋшѝ стрⷭ҇ти на́шѧ. тѣ́мъ ѻ҆трокови́ це ᲂу҆кротѝ бꙋ́рю, и҆ лꙋка́вагѡ собла́зны ѿ среды̀ ѿженѝ. а҆га́рѧн̾скаѧ ча́да, ты̀ бцⷣе покорѝ, странѣ̀ на́шей, мл҃твами сѝ.</p>

<p><red>ѿпꙋ́стъ: Б</red>л҃гои҆зво́ливый поноси́ти честнꙋ́ю и҆ сла́внꙋю, и҆ многоцѣле́бнꙋю ри́зꙋ свою̀, є҆́же є҆́сть хїтѡ́нъ. и҆ поло жи́тисѧ є҆́й въ сла́вномъ и҆ преи҆мени́ томъ црⷭ҇твꙋющемъ гра́дѣ москвѣ̀. гдⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ тѝ мт҃ре, и҆ всѣ́хъ ст҃ы́хъ, поми́лꙋй и҆ спасѝ  на́съ.</p>

</document>