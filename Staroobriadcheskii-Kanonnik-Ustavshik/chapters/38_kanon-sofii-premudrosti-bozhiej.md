Т=ропа́рь , софі́и премꙋ́дрости бж҃їей .=

~Ве́лїѧ и҆ неи҆зрече́ннаѧ премꙋ́дрости бж҃їѧ си́ла , софі́и преи҆мени́таѧ , прече стны́и хра́мѣ , ѻ҆гнезра́чныи прⷭ҇то́лѣ хрⷭ҇та̀ бг҃а на́шегѡ , въ тѧ́ бо всели́сѧ не и҆зрече́нно сло́во бж҃їе , и҆ пло́ть бы́сть , неви́димыи ꙗ҆ви́сѧ , и҆ неприкоснове́н ныи и҆з̾ тебѐ и҆зы́де и҆ с̾ чл҃ки поживѐ , врага̀ ᲂу҆ловлѧ́ѧ , и҆ чл҃ки ѿ клѧ́твы дре́внїѧ свобожда́ѧ . мо́лим̾тисѧ влⷣчце , ѡ҆тѧгче́нныхъ на́съ вогрѣсѣ́хъ лю́тых̾ , поми́ловати и҆ спастѝ дꙋ́ши на́ши , и҆ ꙗ҆́кѡ чадолюби́ваѧ и҆ млрⷭ҇даѧ цр҃це , при́ зри на́ люди твоѧ̀ , и҆ ᲂу҆млрⷭ҇дисѧ застꙋ пѝ ѿ напа́стей и҆ скорбѣ́й лю́тыхъ , и҆ гра́ды на́шѧ невреди́мы сохранѝ , и҆дѣ́же нн҃ѣ и҆́мѧ твоѐ прест҃о́е бг҃олѣ́пнѡ сла́ вѧщихъ =[двⷤа]. сла́ва , и҆ ны́нѣ , то́йже .=

К=ано́нъ , софі́и премꙋ́дрости бж҃їей . гла́съ , д҃ . пѣ́снь а҃ , и҆рмо́съ . Н=еи҆зрече́н нымъ велѣ́нїемъ пѣ́ша пловца̀ прїѧ́лъ є҆сѝ , и҆ непроходи́мое мо́ре и҆з̾сꙋши́лъ є҆сѝ , и҆зра́ильтескїѧ лю́ди ѡ҆браще́нныѧ ѿ є҆гѵ́пта , и҆схо́днꙋю пѣ́снь пою̀ тебѣ̀ гдⷭ҇и .

=запѣ́въ : П=ремꙋ́дрость бж҃їѧ софі́ѧ пре и҆мени́таѧ , спасѝ ны̀ грѣ́шныѧ рабы̀ своѧ̀ =[покло́н̾].=

~А҆́зъ премꙋ́дрость бж҃їѧ всели́хъ речѐ при́точникъ , ѿ лица̀ гдⷭ҇нѧ мо́й совѣ́т̾ и҆ ᲂу҆тверже́нїе , є҆́же є҆́сть є҆диноро́дныи сн҃ъ сло́во бж҃їе . а҆́зъ речѐ лю́бѧщыѧ мѧ̀ люблю̀ , и҆ в̾зыска́ющїи менѐ ѡ҆брѧ́щꙋтъ бл҃года́ть .

~Бг҃ъ премꙋ́дростїю свое́ю зе́млю ѡ҆снова̀ , ᲂу҆гото́важе нб҃са̀ мꙋ́дростїю , положѝ ѻ҆́блакъ во ѻ҆дѣѧ́нїе , и҆ соста́вивъ свѣ́тъ ᲂу҆́тренїи , вра́тницы же а҆́довы ви́дѣвше тоѧ̀ ᲂу҆боѧ́шасѧ .

=сла́ва . В=сѣ́мъ срⷣцемъ взы́щемъ премꙋ́ дрость бж҃їю , ѿ пречⷭ҇тыѧ дв҃ы в̾ пло́ть прише́дшꙋю , да непо́ткнꙋтсѧ но́ги на́ ша , и҆ не ᲂу҆бои́мсѧ стра́ха наше́дшаго на ны̀ , и҆ ᲂу҆стремле́нїѧ нечести́выхъ .

=и҆ ны́нѣ , боⷢ҇ . Д=осто́йно тѧ̀ ꙗ҆́кѡ ѡ҆дꙋ шевле́нѡ нб҃о прїѧ́ша , нбⷭ҇наѧ пречⷭ҇таѧ бжⷭ҇твеннаѧ селе́нїѧ , и҆ пред̾ста̀ свѣ́тлѡ ᲂу҆кра́шена , ꙗ҆́кѡ невѣ́ста всенепоро́чнаѧ цр҃е́ви и҆ бг҃ꙋ , и҆ все́й тва́ри влⷣчце .

=катава́сїѧ : С=охранѝ ѿ бѣ́дъ рабы̀ своѧ̀ , премꙋ́дрость бж҃їѧ софі́ѧ преи҆мени́таѧ , ꙗ҆́кѡ ᲂу҆се́рднѡ к̾ тебѣ̀ прибѣга́емъ к̾ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆твержа́ѧ и҆ гро́мъ и҆зи́ждаи дх҃ъ , ᲂу҆твердѝ менѐ гдⷭ҇и , да тѧ̀ пою̀ цѣломꙋ́дренно и҆ творю̀ во́лю твою̀ , ꙗ҆́кѡ нѣ́сть ст҃а ꙗ҆́коже ты̀ бг҃ъ на́шъ .

~Гдⷭ҇ь бꙋ́детъ на всѣ́хъ пꙋтѣ́хъ на́шихъ , и҆ ᲂу҆тверди́тъ но́ги на́шѧ да непо́т̾кне мсѧ , а҆́ще стѧ́жемъ премꙋ́дрость є҆гѡ̀ , и҆ ѡ҆бы́метъ на́съ и҆ да́стъ глава́мъ на́ шимъ вѣне́цъ бл҃гослове́нныи .

~Да́ръ бл҃гъ дае́тъ на́мъ софі́ѧ премꙋ́ дрость бж҃їѧ , и҆ пꙋте́мъ пра́вымъ тещѝ наставлѧ́етъ на́съ , а҆́ще тече́мъ пꙋте́мъ тѣ́мъ , неза́пнемсѧ . и҆ сохранѧ́емъ себѐ въ живо́тъ вѣ́чныи .

=сла́ва . Е҆=гда́ же ᲂу҆ны́емъ да взы́щемъ премꙋ́дрость бж҃їю софі́ю и҆менꙋ́емꙋю , и҆ да́стъ на́мъ ве́лїю ра́дость , и҆ сохрани́тъ на́съ ѿ всѧ́кїѧ непрїѧ́зни , и҆ пока́жетъ на́мъ пꙋ́ть живо́тныи .

=и҆ ны́нѣ , боⷢ҇ . Л=и́къ бг҃осло́вецъ с̾вы́ше же а҆́гг҃лъ мно́жествѡ , и҆дѧ́хꙋ къ сїѡ́нꙋ всеси́лнымъ манове́нїемъ достодо́лжнѡ влⷣчце , твоемꙋ̀ погребе́нїю слꙋжа́ще , и҆ в̾кꙋ́пѣ ликꙋ́юще и҆ над̾гро́бнꙋю пѣ́снь пою́ще , ра́дꙋисѧ невѣ́стѡ прⷭ҇нѡ дв҃аѧ .

=и҆пако́й . гла́съ , и҃ . Б=л҃жи́мъ тѧ̀ всѝ ро́ди бцⷣе дв҃о , въ тѧ́ бо невмѣсти́мыи хрⷭ҇то́съ бг҃ъ на́шъ в̾мѣсти́тисѧ и҆зво́ли . бл҃же́ни є҆смы̀ , помо́щницꙋ тѧ̀ и҆мꙋ́ще . дн҃ь бо и҆ но́щь мо́лишисѧ ѡ҆ на́съ , и҆ держа́вы црⷭ҇твїѧ твои́ми мл҃твами ᲂу҆твержа́ютсѧ . тѣ́мъ бл҃годарѧ́ще вопїе́мъ ти , ра́дꙋисѧ ѻ҆бра́дованнаѧ гдⷭ҇ь с̾ тобо́ю .

=пѣ́снь , д҃ . і҆рмо́с̾ . О=у҆слы́шахъ твоѐ хрⷭ҇тѐ вои́стинꙋ пресла́вное , ꙗ҆́кѡ без̾сме́ртен̾ сы́и бг҃ъ , ᲂу҆подо́бисѧ сме́ртнымъ чл҃кѡмъ . и҆ пребы́сть є҆́же бѣ̀ и҆ тогѡ̀ ра́ди твою̀ сла́влю си́лꙋ .

~Жены̀ нѣ́кїѧ премꙋ́дрость бж҃їю взы ска́ша , и҆ вослѣ́дъ тоѧ̀ и҆до́ша , блꙋдни́ цы же цѣломꙋ́дреннїи бы́ша , и҆ тмꙋ̀ восвѣ́т̾ претвори́ша и҆ мꙋчи́телей посра ми́ша , и҆ живо́т̾ вѣ́чныи наслѣ́доваша .

~Ѕѣло̀ люби́ма є҆́сть премꙋ́дрость бж҃їѧ , є҆́же є҆́сть смотре́нїѧ та́инство всѣ́мъ чл҃комъ , є҆́й же ничто́же то́чно є҆́сть под̾ нб҃се́мъ , да сохранѧ́емъ тꙋ̀ , ꙗ҆́кѡ зѣ́ницꙋ ѻ҆́ка , и҆ поко́итъ на́съ въ дн҃ь сꙋ́дныи .

=сла́ва . И҆́=же неи҆зрече́нною мꙋ́дростїю сло́ вомъ соста́вивыи всѧ́ческаѧ бг҃ъ , є҆́же по смотре́нїю софі́ю и҆менова̀ , да пропо вѣ́мы тꙋ̀ на краѧ́хъ высо́кихъ , и҆ тоѧ̀ ра́ди ѡ҆брѧ́щемъ бл҃года́ть и҆ млⷭ҇ть в̾ дн҃ь сꙋ́дныи .

=и҆ ны́нѣ , боⷢ҇ . В=ъ преставле́нїи твое́мъ мт҃и бж҃їѧ , простра́ннѣйшее тѣ́ло твоѐ бг҃опрїѧ́тное , а҆́гг҃льскаѧ во́инства сщ҃е́н ными кри́лы с̾ тре́петомъ и҆ ра́достїю покрыва́хꙋ , си́це вопїѧ́хꙋ , ра́дꙋисѧ невѣ́сто неневѣ́стнаѧ .

=пѣ́снь , є҃ . і҆рмо́съ . Ж=а́лость прїи́метъ лю́ди ненака́заны законопрестꙋ́пники є҆вре́и , и҆ ѻ҆́гнь поѧ́стъ сꙋпоста́ты твоѧ̀ хрⷭ҇тѐ , ꙗ҆́кѡ тѧ воскре́сша лестьца̀ нареко́ша .

~Конца̀ вселе́нныѧ и҆ всѧ̀ ꙗ҆́же на не́й и҆ нб҃о нб҃се́мъ премꙋ́дрость ѡ҆снова̀ , ꙗ҆́кѡ всѣ́хъ на́съ созда̀ . то́ю цр҃їє црⷭ҇твꙋютъ и҆ си́лнїи держа́тъ зе́млю , и҆ мꙋ́дрїи пи́шꙋтъ пра́вдꙋ .

~Лю́дїє землѝ почти́те премꙋ́дрость бж҃їю софі́ю и҆менꙋ́емꙋю , во́вѣки црⷭ҇твꙋете и҆ жи́ви бꙋ́дете . сїѧ́ бо на́мъ и҆справлѧ́етъ пꙋ́ть спасе́нїѧ , нечтѧ́щїи же тоѧ̀ во днѣ̀ а҆́да ѡ҆брѣта́ютсѧ .

=сла́ва . М=ѣ́рило ле́стно , ме́рзость пре́д̾ гдⷭ҇емъ премꙋ́дрости рачи́тель гл҃етъ . мѣ́ рило же пра́ведно прїѧ́тно є҆мꙋ̀ є҆́сть , ᲂу҆ста́ же бл҃гочести́выхъ поꙋча́йтесѧ премꙋ́дрости .

=и҆ ны́нѣ , боⷢ҇ . С=осꙋ́дъ подоба́ше и҆збра́н ныи пѣ́нїемъ тѝ ᲂу҆дивлѧ́емъ дв҃це . и҆схо́денъ ве́сь ѡ҆сщ҃е́нъ бг҃ови , всѣ́мъ бг҃опрїѧ́тенъ и҆ се́й вои҆́стинꙋ ꙗ҆влѧ́емъ бцⷣе всепѣ́таѧ .

=пѣ́снь , ѕ҃ . і҆рмо́съ . В=ъ пꙋчи́нѣ жите́й стѣй дѣѧ́нїи мои́ми , снидо́хъ во глꙋ бинꙋ̀ . но ꙗ҆́кѡ ѿ ки́та і҆ѡ́на вопїю́ти , и҆з̾глꙋбины̀ ѕо́лъ мои́хъ возведи́ мѧ молю́сѧ сн҃е бж҃їи сло́ве .

~Нача́токъ премꙋ́дрости стѧжа́ти вѣ́рꙋ несꙋмѣ́ннꙋ , да тою̀ наслѣ́димъ бл҃га́ѧ , не дади́мъ сна̀ ѻ҆чи́ма , и҆ взы́щемъ премꙋ́дрость бж҃їю , не ᲂу҆клони́мсѧ ни на́ десно ни на шꙋ́еє , да спасе́мсѧ а҆́ки ѿ тенета̀ се́рна .

~Ѻ҆́чи на́ши дазрѧ́тъ премꙋ́дрость бж҃їѧ мт҃ри , в̾ ню́ же неи҆зрече́ннѡ бг҃ъ сло́во всели́сѧ , и҆ ѿ тоѧ̀ пло́ть заи҆мова́въ не домы́сленно роди́сѧ . дне́сь а҆пⷭ҇льскїи ли́къ на преставле́нїе тоѧ̀ по во́здꙋхꙋ стека́етсѧ , и҆схо́днꙋю пѣ́снь пою́ще , блгⷭ҇ве́нъ и҆з̾ тебѐ рожде́исѧ бг҃ъ на́шъ .

=сла́ва . П=очте́мъ лю́дїє премꙋ́дрость бж҃їю , софі́ю и҆менова́ннꙋю , да ѡ҆бы́метъ на́съ . плени́цꙋ грѣхо́въ на́шихъ разрꙋ ши́тъ , и҆ да́стъ глава́мъ на́шимъ вѣ не́цъ , и҆ тогѡ̀ ꙗ҆́кѡ любодѣ́льнаѧ пчела̀ попече́мсѧ , и҆ сла́вими всѣ́ми бꙋ́демъ .

=и҆ ны́нѣ , боⷢ҇ . Ж=и́зни бы́вши хра́мъ , жи́знь прⷭ҇нѡсꙋ́щнꙋю ᲂу҆лꙋчи́ла є҆сѝ , сме́ртїю бо к̾ животꙋ̀ преминꙋ́ла є҆сѝ ꙗ҆́же жи́знь ро́ждьши соста́внꙋю . во пїе́мъ ти и҆з̾ глꙋбины̀ ѕо́лъ возведи́ ны , мо́лим̾тисѧ влⷣчце всепѣ́таѧ .

=конда́къ . гла́съ , д҃ . П=ритеце́мъ лю́дїє и҆ ви́димъ чюдотво́рнꙋю и҆ко́нꙋ прⷭ҇ты́ѧ бг҃омт҃ре . є҆ѧ́ же и҆менꙋ́емъ поѧвле́нїю софі́ю премꙋ́дрость бж҃їю , занѐ хра́мъ бы́сть ѡ҆дꙋшевле́нъ , є҆диноро́днагѡ сн҃а и҆ сло́ва бж҃їѧ . сїѧ̀ ᲂу҆́бѡ свѣтолꙋ́чно сїѧ́етъ въ пречⷭ҇тнѣ́мъ хра́мѣ свое́мъ , и҆ срⷣца̀ на́шѧ весели́тъ приходѧ́щихъ с̾ вѣ́рою , и҆ взира́ющихъ со́ страхомъ и҆ бл҃гогове́нїемъ на пречⷭ҇тꙋю сїю̀ и҆ко́нꙋ . помышлѧ́юще въ срⷣца́хъ на́шихъ , ꙗ҆́кѡ вои҆́стинꙋ премꙋ́дрости бж҃їѧ є҆́сть селе́нїе , и҆ та́инства є҆гѡ̀ смотре́нїє . ѻ҆гнезра́чнаѧ є҆ѧ̀ зри́мъ видѣ́нїе , и҆ покланѧ́емсѧ =[покло́нъ]= ꙗ҆́кѡ и҆́стинно мꙋ и҆ пренепоро́чномꙋ дв҃ьствꙋ є҆ѧ̀ въ ржⷭ҇твѣ̀ и҆ по ржⷭ҇твѣ̀ . па́ки ѿ неѧ́ же и҆зы́де ѻ҆́гнь бжⷭ҇твенныи , попалѧ́ѧ тлѣ́нныѧ стра́сти , и҆ просвѣща́ѧ дш҃а̀ на́шѧ и҆ чи́сты сотворѧ́ѧ . и҆́мъ же и҆ во́ вѣки сотворѝ ѻ҆ц҃ъ , то́й же и҆ мꙋ́дрость сло́во и҆ си́ла нарече́тсѧ , сїѧ́нїе сла́вы и҆ ѻ҆́бразъ ѻ҆́ч҃а и҆поста́си , мо́лимъ ᲂу҆́бѡ и҆ припа́даемъ , ѡ҆блобыза́юще пречⷭ҇тнꙋ́ю сїю̀ и҆ко́нꙋ премꙋ́дрости бж҃їѧ мт҃ре , и҆ велегла́снѡ возопїе́мъ : ѽ милосе́рдаѧ влⷣчце , спасѝ рабы̀ своѧ̀ ѿ наси́лїѧ дїѧ́волѧ , ѿ нахожде́нїѧ и҆ноплеме́н нича , ꙗ҆́кѡ ты̀ є҆сѝ всѣ́хъ бл҃ги́хъ пода́тельница , притека́ющымъ к̾ тебѣ̀ с̾вѣ́рою , и҆ просѧ́ще вели́кїѧ млⷭ҇ти .

=и҆́косъ . О=у҆твердѝ ᲂу҆́мъ мо́й бл҃гъ и҆ по мышле́нїе , бж҃е ѻ҆́ч҃е вседержи́телю . и҆́бо застꙋ́пницꙋ ми́рови непоро́чнꙋю невѣ́ стꙋ дв҃ꙋ воспѣ́ти дерза́ю . є҆ѧ́ же дв҃ь ственнꙋю дш҃ꙋ цр҃ковь свою̀ бжⷭ҇твеннꙋю наре́клъ є҆сѝ , и҆ воплоще́нїѧ ра́ди сло́ва твоегѡ̀ софі́ю премꙋ́дрость бж҃їю и҆ме нова́лъ є҆сѝ , и҆ в̾тоѧ̀ и҆́мѧ цр҃ю̀ ᲂу҆сти нїа́нꙋ цр҃ковь созда́ти повелѣ́лъ є҆сѝ . и҆ пребл҃же́нномꙋ кири́лꙋ филосо́фꙋ по ꙗ҆вле́нїю дв҃цꙋ и҆збра́ннꙋю и҆́менемъ софі́ю , си́речь , премꙋ́дрость бж҃їю даро ва́лъ є҆сѝ . зра́къ лица̀ є҆ѧ̀ ѻ҆гневи́денъ воѡ҆брази́лъ є҆сѝ , ѿ неѧ́же и҆зы́де ѻ҆́гнь бжⷭ҇тва̀ твоегѡ̀ , си́речь є҆диносꙋ́щныи сн҃ъ тво́й , попалѧ́ѧ стрⷭ҇ти на́шѧ тѣле́ сныѧ . крылѣ́же то́й ꙗ҆́кѡ беспло́тнымъ нбⷭ҇нымъ си́ламъ дарова́лъ , вѣне́цъ же цр҃ьскїи на главꙋ̀ є҆ѧ̀ возложи́лъ є҆сѝ . в̾ десни́цꙋ є҆ѧ̀ ски́петръ в̾да́лъ є҆сѝ , в̾ шꙋ́ицы же є҆ѧ̀ недовѣ́домаѧ сокрове́н наѧ та́йна , є҆ѧ́ же бо непостижи́мѡ вѣ́дати и҆ а҆́гг҃лѡмъ . тро́сти же во ᲂу҆шесѣ́хъ є҆ѧ̀ , житїѐ а҆́гг҃льскѡ , поко́и ще ст҃а́гѡ дх҃а твоегѡ̀ ꙗ҆влѧ́юще . пре поѧ́санїе чресла̀ є҆ѧ̀ , старѣ́йшинство ст҃льства . но́зѣ же и҆́мать на ка́мени , ꙗ҆́коже нане́мъ ᲂу҆твердѝ цр҃ковь свою̀ . ѻ҆́бразъ же хрⷭ҇та̀ твоегѡ̀ главо́ю тоѧ̀ преклоне́нїе небесе́мъ , и҆ смотре́нїѧ плотьска́го та́инства ꙗ҆влѧ́еши , ꙗ҆́кѡ є҆́сть сн҃ъ пре́жде вѣ́къ твоегѡ̀ ѻ҆́ч҃а сїѧ́нїѧ . то́й же и҆ под̾лѣ́ты ѿ пренепо ро́чныѧ дв҃ы без̾сѣ́мене роди́сѧ , по все мꙋ̀ тоѧ̀ подо́бїю прїѡ҆бщи́сѧ . сегѡ̀ ра́ди вопїе́мъ всѝ , ꙗ҆́кѡ є҆́сть вои҆́стинꙋ пре мꙋ́дрость бж҃їѧ прїѧ́телище , и҆ сѣ́нь нбⷭ҇наѧ , и҆ всѣ́хъ бл҃ги́хъ пода́тельнице , и҆ покрови́тельница притека́ющымъ къ не́й с̾вѣ́рою , и҆ просѧ́щымъ ве́лїѧ млⷭ҇ти .

=пѣ́снь , з҃ . і҆рмо́съ . Ю҆́=нощи трѝ в̾ вавѷ лѡ́нѣ , велѣ́нїе мꙋчи́телево на бꙋ́йство преложи́ша . и҆ посредѝ ѻ҆гнѧ̀ в̾ве́ржени , прохлажда́еми вопїѧ́хꙋ , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

~Рꙋка̀ и҆збра́нныхъ ᲂу҆держи́тъ премꙋ́д рость бж҃їю , лꙋ́чше бо є҆́сть сребра̀ и҆ зла́та на версѣ́хъ стѣ́нъ проповѣ́дꙋе тсѧ , и҆ во вратѣ́хъ си́льныхъ присѣ ди́тъ , и҆ дерза́ющи гл҃етъ : ра́дꙋйтесѧ со мно́ю взыска́ющїи менѐ .

~Сла́вꙋ премꙋ́дростїю бж҃їею наслѣ́дѧтъ , та́бо є҆́сть долгота̀ житїѧ̀ и҆ лѣ́та жи́зни да́рꙋетъ , и҆ ми́ръ прилага́етъ , и҆ всѧ̀ бл҃га́ѧ и҆справлѧ́етъ , и҆ пꙋ́ть жи́зни сохранѧ́етъ на́мъ .

=сла́ва . Т=ворѧ́и пра́вдꙋ , наслѣ́дитъ премꙋ́дрость бж҃їю софі́ю и҆менова́ннꙋю , ꙗ҆́кѡ бл҃га̀ , сосца̀ є҆ѧ̀ па́че вина̀ , и҆ вонѧ̀ ми́ра є҆ѧ̀ па́че всѣ́хъ а҆рома́тъ . взы́щемъ тꙋ̀ , вослѣ́дъ є҆ѧ̀ потече́мъ , да сꙋ́дъ и҆ пра́вдꙋ да́рꙋетъ на́мъ .

=и҆ ны́нѣ , боⷢ҇ . В=сесщ҃е́нноє преставле́нїє бжⷭ҇твенныѧ тѝ и҆ нетлѣ́нныѧ мт҃ре , преми́рнаѧ вы́шнихъ си́лъ совокꙋ́плены весели́тесѧ с̾ сꙋ́щыми на землѝ тебѐ пою́щымъ , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=пѣ́снь , и҃ . і҆рмо́съ . В=сѧ́ческаѧ влⷣко , премꙋ́дростїю соста́вивъ , зе́млю же па́ки ᲂу҆твердѝ , ꙗ҆́коже вѣ́си дно̀ , хожде́нїе поста́ви на вода́хъ безмѣ́рныхъ , тѣ́мъ всѝ вопїе́мъ воспѣва́юще , бл҃гослови́те дѣ́ла гдⷭ҇нѧ непреста́ннѡ гдⷭ҇а .

~Софі́ѧ премꙋ́дрость бж҃їѧ и҆менꙋ́емаѧ , самѣ́мъ гдⷭ҇емъ нарече́ннаѧ , цр҃ю̀ ᲂу҆стинїа́нꙋ в̾ созда́нїи чю́днагѡ хра́ма , а҆́гг҃лѡмъ ѿкрове́ннаѧ , тѣ́м̾же вопїе́мъ ти воспѣва́юще , бл҃гослови́те всѧ̀ дѣ́ла гдⷭ҇нѧ непреста́ннѡ гдⷭ҇а .

~И҆зра́илю повелѣ̀ гдⷭ҇ь в̾силоа́мѣ ски́нїю поткнꙋ́ти , и҆ тꙋ̀ че́стнѡ храни́ти , коль мѝ па́че чⷭ҇тнѣ́йша ѻ҆дш҃евле́ннаѧ ски́нїѧ не веселе́иломъ сотворе́ннаѧ , но самѣ́мъ бг҃омъ ᲂу҆чине́ннаѧ , софі́ѧ наре че́ннаѧ . в̾ ню́же са́мъ бг҃ъ сло́во в̾сели́ сѧ , бл҃гослови́те всѧ̀ дѣ́ла гдⷭ҇нѧ не преста́ннѡ гдⷭ҇а .

=сла́ва . М=ы́сленныи виногра́дъ , хра́мъ софі́и премꙋ́дрости бж҃їи , си́речь чре́во пречⷭ҇тыѧ бг҃омт҃ре , ѿ него́ же и҆зы́де ѻ҆́гнь бжⷭ҇твенныи , пожига́ѧ на́ши дш҃е тлѣ́нныѧ стрⷭ҇ти . бл҃гослови́те всѧ̀ дѣ́ла гдⷭ҇нѧ непреста́ннѡ гдⷭ҇а .

=и҆ нн҃ѣ , боⷢ҇ . ѽ= вы́ше ᲂу҆ма̀ чюде́съ прⷭ҇нѡ дв҃ыѧ же и҆ бг҃омт҃ре , во́ гробъ бо все́ль шисѧ показа̀ ра́й , є҆мꙋ́же пред̾стоѧ́ще , дне́сь ра́дꙋющесѧ пое́мъ и҆ си́це гл҃емъ , бл҃гослови́те всѧ̀ дѣ́ла гдⷭ҇нѧ непреста́н нѡ гдⷭ҇а .

=пѣ́снь , ѳ҃ . і҆рмо́съ . Т=а́йна бж҃їѧ несказа́н наѧ в̾ тебѣ̀ быва́етъ , ꙗ҆́вственна та́йна дв҃о пречⷭ҇таѧ , и҆́бо бг҃ъ и҆с̾ тебѐ вопло ти́сѧ за млрⷭ҇дїе . тѣ́мже тѧ̀ ꙗ҆́кѡ бцⷣꙋ велича́емъ .

~Е҆гда̀ недоꙋмѣва́шесѧ цр҃ь въ ко́є и҆́мѧ сози́ждетъ цр҃ковь бж҃їю , тогда̀ ꙗ҆ви́сѧ а҆́гг҃лъ ѻ҆́трокꙋ стрегꙋ́щемꙋ ѻ҆рꙋ́дїѧ во ѻ҆́бразѣ ка́женника , гл҃а : кленꙋ́тисѧ во́ и҆мѧ софі́и премꙋ́дрости бж҃їи , в̾ є҆ѧ́же и҆́мѧ и҆ цр҃ковь сїѧ̀ сози́ждетсѧ .

~Ѻ҆́нъ же ви́дѣвъ ꙗ҆вле́нїе ра́достенъ бы́въ ѕѣло̀ , и҆ насоверше́нїє и҆збра́нныѧ цр҃кви бж҃їѧ тща́тельнѡ каса́етсѧ , и҆ тоѧ̀ ра́ди вины̀ вѣне́цъ премꙋ́дрости ѡ҆блага́етсѧ , и҆ во бл҃гоче́стїи пе́рвыи цр҃ь нарица́етсѧ .

=сла́ва . Н=а́шегѡ ра́ди спасе́нїѧ є҆диноро́ дныи сн҃ъ и҆ сло́во бж҃їє хра́мъ себѣ̀ созда̀ , въ прест҃ѣ́мъ чре́вѣ дв҃ы мр҃і́и , и҆ тоѧ̀ софі́ю и҆менова̀ премꙋ́дрость бж҃їю , є҆́же є҆́сть дв҃ьственныхъ дш҃а̀ . тѣ́мже тѧ̀ ꙗ҆́кѡ бцⷣꙋ велича́емъ .

=и҆ ны́нѣ , боⷢ҇ . П=рїимѝ ѿ на́съ пѣ́снь и҆схо́днꙋю мт҃и жива́гѡ бг҃а , и҆ свѣто но́сною ти и҆ бжⷭ҇твенною бл҃года́тїю ѡ҆сѣнѝ , цр҃е́ви побѣди́тельнаѧ и҆ хрⷭ҇толю би́вымъ лю́демъ ми́ръ , и҆ грѣхо́въ ѡ҆ставле́нїє , и҆ дш҃а́мъ подаю́щи спасе́ нїе . тѣ́мже тѧ̀ бцⷣꙋ велича́емъ .

=мл҃тва , софі́и премꙋ́дрости бж҃їей .=

=запѣ́въ : П=ремꙋ́дрость бж҃їѧ софі́ѧ пре и҆мени́таѧ , спасѝ ны̀ грѣ́шныѧ рабы̀ своѧ̀ =[покло́н̾].=

~Непости́жимаѧ и҆ всепѣ́таѧ премꙋ́д рость бж҃їѧ софі́ѧ преи҆мени́таѧ , дв҃ь ственныхъ дш҃а̀ . си́речь , є҆диноро́дныи сн҃ъ и҆ сло́во бж҃їе , прїимѝ моле́бное сїѐ пѣ́нїе ѿ недосто́йныхъ и҆ скве́рныхъ ᲂу҆стъ на́шихъ . а҆́ще и҆ пи́сана сꙋ́ть , не красна̀ пѣ́снь во ᲂу҆стна́хъ грѣ́шничихъ , ѻ҆ба́че же разбо́йникъ є҆ди́нѣмъ сло́ вомъ спасе́сѧ . мыта́рь воздыха́нїемъ ѡ҆правда́сѧ , и҆ ханаа́ннѣна дще́рь ма́терь нимъ проше́нїемъ и҆сцѣли́сѧ . поне́же ты̀ гдⷭ҇и бл҃гъ и҆ чл҃колюби́въ , грѧдꙋ́щагѡ в̾ ми́ръ просвѣща́єши , и҆ грѣхѝ грѣ́ш никомъ ѿпꙋща́єши , и҆ ра́зꙋмомъ не разꙋ́мныхъ наполнѧ́єши , и҆ бꙋ́ѧгѡ ᲂу҆мꙋдрѧ́еши , и҆ жа́ждꙋщыѧ дш҃и бл҃ги́хъ слове́съ ᲂу҆че́нїемъ свои́мъ ꙗ҆́кѡ самарѧ ны́ню водо́ю живо́тною напоѧ́єши . блꙋдника̀ цѣломꙋ́дрена ᲂу҆строѧ́єши . разбо́йникꙋ ра́й ѿверза́єши . занѐ ты̀ є҆сѝ всѣ́хъ бл҃ги́хъ пода́тель и҆ вразꙋ ми́тель , и҆ животꙋ̀ храни́тель , хрⷭ҇тѐ бж҃е на́шъ . и҆ тебѣ̀ сла́вꙋ и҆ хвалꙋ̀ , че́сть и҆ бл҃годаре́нїе , и҆ славосло́вїе воз̾сыла́емъ , и҆ поклоне́нїе твори́мъ , со без̾нача́ль нымъ твои́мъ ѻ҆ц҃е́мъ , и҆ с̾ прест҃ы́мъ и҆ бл҃ги́мъ и҆ животворѧ́щымъ дх҃омъ , и҆ с̾ прест҃о́ю и҆ пренепоро́чною мт҃рїею твое́ю влⷣчцею бцⷣею , и҆ прⷭ҇нѡ дв҃ою мр҃і́ею . нн҃ѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾ до землѝ].=

~Честнѣ́йшꙋю херꙋви́мъ ... =[покло́н̾].=

~Сла́ва ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ =[покло́н̾].=

=И҆= ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃го словѝ =[покло́н̾].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́ѧ пре мꙋ́дрости бж҃їѧ софі́и преимени́тыѧ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

