<document xmlns="http://www.ponomar.net/culiturgical">
<p>Т<red>ропа́рь, проро́кꙋ и҆лїѝ. гла́съ, д҃.</red></p>

<p><red>И҆́</red>же во́ плоти а҆́гг҃лъ, и҆ проро́кѡмъ степе́нь, вторы́и прⷣтча прише́ствїѧ хрⷭ҇то́ва, и҆лїѧ̀ сла́вныи, свы́ше посла́въ є҆лисе́ови бл҃года́ть, недꙋ́ги ѿгони́ти, и҆ прокаже́нныѧ ѡ҆чища́ти. и҆ всѣ́мъ є҆гѡ̀ чтꙋ́щымъ то́читъ цѣльбы̀ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, в҃. пѣ́снь, а҃. і҆рмо́съ. П</red>ое́мъ гдⷭ҇ви, в̾ мо́ри дре́вле лю́ди наста́ вльшемꙋ, и҆ въ не́мъ фараѡ́на съ вѡ́и пото́пльшемꙋ, пѣ́снь побѣ́днꙋю, ꙗ҆́кѡ просла́висѧ.</p>

<p><red>запѣ́въ: С</red>т҃ы́и сла́вныи проро́че и҆лїѐ, молѝ бг҃а ѡ҆ на́съ <red>[покло́н̾].</red></p>

<p><red>В</red>и́дѣти жела́ющїи, и҆лїѝ чюде́съ ѻ҆гнедо хнове́ннꙋю си́лꙋ, ѻ҆гнезра́чнагѡ и҆ чест на́гѡ ꙗ҆зы́ка, дх҃а крѣ́пость, по досто ѧ́нїю  собра́хомсѧ.</p>

<p><red>О</red>у҆стнѐ бг҃оно́се, и҆ недоꙋмѣ́ннагѡ ꙗ҆зы́ка, теснотꙋ́ же и҆ хꙋдогла́сїе, дѣ́й ствомъ и҆́же в̾ тебѣ̀ дх҃а ѿве́рзи, и҆ ᲂу҆ѧснѝ к̾ пѣ́нїю чюде́съ твои́хъ.</p>

<p><red>сла́ва. Д</red>ае́ши ꙗ҆́же па́че є҆стества̀, пови нꙋ́вшимсѧ сло́ве, честны́мъ ти повелѣ́ нїемъ. и҆ покорѧ́еши дождю̀ две́ри дх҃омъ, ᲂу҆твержа́емо сло́во содѣва́ѧ.</p>

<p><red>и҆ ны́нѣ, боⷢ҇. П</red>ое́мъ гдⷭ҇ви, и҆́же ѿ дв҃ы рожде́нномꙋ, и҆ ми́ра ѡ҆бно́вльшемꙋ, и҆ тоѧ̀ ра́ди на́мъ жи́знь бжⷭ҇твенꙋю даро ва́вшемꙋ, пѣ́снь побѣ́днꙋю, ꙗ҆́кѡ про сла́висѧ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и сла́вныи прⷪ҇ро́че и҆лїѐ,  ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́ли ши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>а ка́мени мѧ вѣ́ры ᲂу҆твердѝ, раз̾ширѝ ᲂу҆ста̀ моѧ̀ на врагѝ моѧ̀. воз̾весели́босѧ дх҃ъ мо́й воспѣ ва́ти, нѣ́сть ст҃а ꙗ҆́коже бг҃ъ на́шъ, и҆ нѣ́сть пра́ведна па́че тебѐ гдⷭ҇и.</p>

<p><red>Ꙗ҆́</red>кѡ и҆зрѧ́денъ проро́че корми́тель, и҆́же вра́номъ творѧ̀ тебѣ̀ гоще́нїе, є҆ди́ныи насыща́ѧи всѧ́ко живо́тно бл҃говоле́ нїѧ. є҆мꙋ́же всѝ зове́мъ, ты̀ є҆сѝ бг҃ъ на́шъ, и҆ нѣ́сть ст҃а па́че тебѐ гдⷭ҇и.</p>

<p><red>Б</red>л҃года́ть бл҃года́телю и҆ строи́телю, и҆́же вдови́цꙋ и҆ проро́ка напита́вшемꙋ, не и҆з̾рече́ннымъ промышле́нїемъ. є҆мꙋ́же всѝ зове́мъ, ты̀ є҆сѝ бг҃ъ на́шъ, и҆ нѣ́сть ст҃а па́че тебѐ гдⷭ҇и.</p>

<p><red>сла́ва. З</red>атвори́выи тꙋчено́сныѧ ѻ҆́бла ки ѡ҆дожди́ти, пи́щи лиша́емѣ саре́ф фѣ, ѡ҆ста́нокъ бра́шна, непреста́ннѡ роси́ти сотворѝ. ты́ же взыва́ше, нѣ́сть ст҃а па́че тебѐ гдⷭ҇и.</p>

<p><red>и҆ ны́нѣ, боⷢ҇. Т</red>ы̀ є҆ди́на па́че всѣ́хъ и҆́же ѿ́ вѣка, вели́кимъ сподо́бисѧ и҆ па́че є҆стества̀. бг҃а бо невмѣсти́маго все́й тва́ри, во́ чревѣ прїѧ́ла є҆сѝ, и҆ вопло ти́ла є҆сѝ. тѣ́мже бцⷣꙋ тѧ̀ всѝ почи та́емъ.</p>

<p><red>сѣда́ленъ. гла́съ, и҃. И҆</red>сто́чника чюде́съ, проро́комъ ᲂу҆добре́нїе, всѝ пѣ́снено вѣ́р нїи восхва́лимъ, ѳезви́тѧнина и҆лїю̀. с̾пло́тїю бо є҆щѐ сы́и без̾сме́ртенъ, ꙗ҆́кѡ ме́ртвъ ᲂу҆вѣрѧ́етъ ме́ртвыхъ воста́нїе. тѣ́мже дерзнове́нїе к̾ бг҃ꙋ и҆мѣ́ѧ, пода ва́етъ и҆сцѣле́нїѧ вѣ́рою просѧ́щымъ. и҆ мо́литсѧ хрⷭ҇то́ви прилѣ́жнѡ, согрѣше́ нїемъ ѡ҆ставле́нїе пода́ти, пра́зднꙋю щымъ любо́вїю ст҃ꙋ́ю па́мѧть є҆гѡ̀.</p>

<p><red>сла́ва, и҆ ны́нѣ, боⷢ҇. В</red>ъ напа́сти много плете́нныѧ впа́дъ, ѿ вра́гъ ви́димыхъ и҆ неви́димыхъ, молво́ю содержи́м̾ є҆́смь, без̾мѣ́рных̾ согрѣше́нїи мои́хъ. и҆ ꙗ҆́кѡ къ те́пломꙋ застꙋпле́нїю, и҆ покро́вꙋ моемꙋ̀ чⷭ҇таѧ, к̾ приста́нищꙋ притека́ю твоеѧ̀ бл҃гости. тѣ́мже прест҃а́ѧ, и҆з̾ тебѐ воплоще́ннагѡ без̾ сѣ́мене молѝ, ѡ҆ всѣ́хъ рабѣ́хъ твои́хъ, непреста́ннѡ пою́щихъ тѧ̀, бцⷣе всечи́стаѧ. молѧ́щи тогѡ̀ прилѣ́жнѡ, согрѣше́нїемъ ѡ҆ста вле́нїе дарова́ти, поклонѧ́ющымсѧ вѣ́ рою  ржⷭ҇твꙋ̀  твоемꙋ̀.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и, слꙋ́хъ твоегѡ̀ смотре́нїѧ, и҆ просла́вихъ тѧ є҆ди́не  чл҃колю́бче.</p>

<p><red>К</red>ореносѣка́тель ᲂу҆́бѡ ꙗ҆ви́лсѧ є҆сѝ ѕло́ бѣ, мꙋ́дре проро́че, добродѣ́тели же насади́тель. тѣ́мже тѧ̀ ᲂу҆блажа́емъ. <red>О</red>у҆корѧ́ше тѧ словесы̀ вдови́ца, пи́щею сме́рти проро́че. ѻ҆́трока воста́нїе ᲂу҆вѣ рѧ́ющи.</p>

<p><red>Н</red>азна́менова сла́вꙋ трⷪ҇ческꙋю ꙗ҆́вѣ, дꙋно ве́нїемъ тричи́сленымъ. мт҃ри дѣ́тища жи́ва  дарова̀.</p>

<p><red>сла́ва. К</red>о́ль разжже́сѧ, палѧ̀ бжⷭ҇тве нымъ ѻ҆гне́мъ, и҆ ре́вностїю ѽ пррⷪ҇че, царѧ̀ ѡ҆блича́ѧ творѧ́ща без̾зако́нїѧ.</p>

<p><red>и҆ ны́нѣ, боⷢ҇. М</red>о́лимъ тѧ чⷭ҇таѧ, ꙗ҆́же бг҃а без̾ сѣ́мене заче́ншꙋю, прⷭ҇нѡ моли́ тисѧ  за  рабы̀  твоѧ̀.</p>

<p><red>пѣ́снь, є҃. і҆рмо́съ. С</red>вѣ́та пода́телю, и҆ вѣко́мъ тво́рче гдⷭ҇и, во́ свѣтѣ твои́хъ повелѣ́нїи наста́ви на́съ, ра́звѣ бо тебѐ и҆но́гѡ  бг҃а  незна́емъ.</p>

<p><red>З</red>ако́нъ ѻ҆те́ческїи тѧ, ꙗ҆́кѡ моли́тве ника всеи́стинна показа̀, чюдодѣ́йстве ника, ѡ҆браща́юща є҆стества̀ соста́вомъ и҆лїѐ, и҆ преподо́бнꙋ же́ртвꙋ попалѧ́юща вода́ми.</p>

<p><red>П</red>осрами́лъ є҆сѝ и҆зрѧ́днѡ, ꙗ҆́кѡ и҆́стинѣ слꙋжи́телю прпⷣбне, скве́рнагѡ стꙋда̀ проро́ки, всебл҃же́нне и҆лїѐ. ꙗ҆́вѣ начер та́въ  трⷪ҇ческꙋю  си́лꙋ.</p>

<p><red>сла́ва. С</red>ло́вомъ бл҃года́ти сщ҃е́нствꙋѧ и҆лїѐ. закла́лъ є҆сѝ сщ҃е́нники негодо ва́нныѧ, непови́нныма сѝ рꙋка́ма. ꙗ҆́ко же  ѻ҆гне́мъ  ре́вностїю  ѡ҆палѧ́емъ.</p>

<p><red>и҆ ны́нѣ, боⷢ҇. Т</red>ебѣ̀ ро́ждьшей хрⷭ҇та̀ всемꙋ̀ содѣ́телѧ, взыва́емъ ра́дꙋисѧ чⷭ҇таѧ. ра́дꙋисѧ ꙗ҆́же свѣ́тъ восїѧ́вшаѧ на́мъ. ра́дꙋисѧ вмѣ́щшаѧ бг҃а невмѣ сти́магѡ.</p>

<p><red>пѣ́снь, ѕ҃. і҆рмо́с̾. Б</red>е́здна грѣхо́въ ѡ҆бы́ де мѧ послѣ́днѧѧ, но ꙗ҆́коже проро́ка і҆ѡ́нꙋ, гдⷭ҇и гдⷭ҇и воз̾ведѝ ѿ тлѝ живо́тъ  мо́й.</p>

<p><red>С</red>то́лпъ бл҃гоче́стїѧ, и҆ житїѧ̀ чи́стагѡ, сади́тель чистотѣ̀ бы́лъ є҆сѝ. а҆́гг҃лѡмъ же подо́бникъ, чю́дныи и҆лїѐ бг҃оно́сне.</p>

<p><red>Г</red>нѣ́въ тѧ пророкоꙋбі́йцы жены̀ ᲂу҆стра ши́въ. и҆́же вѧза́ти и҆ рѣша́ти прїи́м ша, дожде́мъ тече́нїе, чю́дныи и҆лїѐ ѿго́нитъ.</p>

<p><red>сла́ва. В</red>озвы́силъ є҆сѝ колѣ́на прекло ни́въ, ᲂу҆ма̀ превознесе́ное ѻ҆́ко, моль бо́ю и҆зрѧ́дною рѣше́нїе творѧ̀. и҆ браз ды̀ землены́ѧ ᲂу҆пои́лъ є҆сѝ тꙋ́чами.</p>

<p><red>и҆ ны́нѣ, боⷢ҇. К</red>ꙋпина́ тѧ в̾ сина́и, не ѡ҆па́льнѡ прибли́жьшисѧ ѻ҆гню̀, пред̾на писꙋ́етъ мт҃рь при́снѡ дв҃ꙋю, всепѣ́таѧ бцⷣе  мр҃їе.</p>

<p><red>конда́къ. гла́съ, в҃. П</red>роро́че и҆ прови́дче вели́кихъ дѣ́лъ бг҃а на́шегѡ, и҆лїѐ вели коимени́те. и҆́же вѣща́нїемъ свои́мъ ᲂу҆ста́вивыи водото́чныѧ ѻ҆́блаки, молѝ ѡ҆ на́съ є҆ди́нагѡ чл҃колю́бца.</p>

<p><red>и҆́косъ. М</red>но́гое чл҃кѡмъ без̾зако́нїе, бж҃їе же мно́гое чл҃колю́бїе, зрѧ̀ пррⷪ҇къ смꙋща́шесѧ, и҆лїѧ̀ ꙗ҆рѧ́сѧ, и҆ словеса̀ неми́лостивна, къ млⷭ҇тивномꙋ подви́ же. прогнѣ́вайсѧ возопи́въ, на ѿме́ щꙋщыѧсѧ тебѐ ны́нѣ, сꙋдїѐ пра́ведныи. но ᲂу҆тро́бꙋ бл҃га́гѡ ника́коже подви́же, є҆́же мꙋ́чити тогѡ̀ ѿмета́ющихсѧ. прⷭ҇нѡ бо покаѧ́нїѧ всѣ́хъ жде́тъ, є҆ди́ ныи  чл҃колю́бецъ.</p>

<p><red>пѣ́снь, з҃. і҆рмо́съ. К</red>ꙋпина̀ въ горѣ̀ ѻ҆гне́мъ палѧ́щи, ѡ҆броси́ма пе́щь хал дѣ́йскаѧ, ꙗ҆́вѣ прописа́ тѧ бг҃оневѣ́ стнаѧ, бжⷭ҇твеныи бо беспло́тныи въ пло́тнѣмъ чре́вѣ, ѻ҆́гнь неѡ҆па́льнѡ прїѧ́тъ. тѣ́мже и҆з̾ тебѐ ро́ждьшемꙋсѧ пое́мъ, бл҃гослове́нъ бг҃ъ ѻ҆ц҃ъ на́шихъ.</p>

<p><red>П</red>ресла́внѡ бжⷭ҇твеною ты̀ воѡ҆браже́ною си́лою ѡ҆бле́ксѧ, пи́щею четыредесѧто дне́вною, и҆лїѐ чю́дныи, до́лгїи ше́ство валъ є҆сѝ пꙋ́ть. тѣ́мже въ хори́вѣ гл҃аше, бл҃гослове́нъ бг҃ъ ѻ҆ц҃ъ на́шихъ.</p>

<p><red>Х</red>ла́дъ кро́токъ показа̀ и҆ то́нокъ, гдⷭ҇а тебѣ̀ и҆лїѐ, по́ бз҃ѣ ревнꙋ́ющꙋ вседержи́ тели. не дх҃ъ бꙋ́ренъ, ни трꙋ́съ, ни ѻ҆́гнь страша́и. тѣ́мже і҆с҃ꙋ кро́ткомꙋ поѧ́ше, бл҃гослове́нъ бг҃ъ ѻ҆ц҃ъ на́шихъ.</p>

<p><red>сла́ва. Б</red>г҃оѧвле́нїѧ сподо́бисѧ и҆ проро́ чества, ꙗ҆́коже вели́кїи мѡѷсе́й, пррⷪ҇ки помазꙋ́ѧ дх҃омъ, и҆ цр҃ѝ и҆лїѐ чю́дныи. и҆ сла́вы на фавѡ́рѣ хрⷭ҇то́вы зри́тель бы́въ, поѧ́ше бл҃гослове́нъ бг҃ъ ѻ҆ц҃ъ на́шихъ.</p>

<p><red>и҆ ны́нѣ, боⷢ҇. Р</red>ажда́еши без̾ сѣ́мене без̾нача́льнагѡ и҆ превѣ́чнагѡ гдⷭ҇а, ѻ҆́ч҃а сн҃а, мꙋ́дрость же и҆ си́лꙋ, на послѣ́док̾ пречⷭ҇таѧ, па́че є҆стества̀ пло́тїю, на ѻ҆бновле́нїе землены́хъ. тѣ́мже и҆з̾ те бѐ ро́ждьшемꙋсѧ зове́мъ, бл҃гослове́нъ бг҃ъ  ѻ҆ц҃ъ  на́шихъ.</p>

<p><red>пѣ́снь, и҃. і҆рмо́съ. О</red>у҆страши́сѧ ѻ҆́трокъ бл҃гочести́выхъ, є҆динокрасо́тное дш҃и, нескве́рное тѣ́ло, и҆ ᲂу҆стꙋпѝ напита́н ныи во мно́зѣй ве́щи недѣ́ланныи ѻ҆́гнь, присноживо́тнꙋ же и҆з̾ ᲂу҆вѧ́дшꙋ пла́мени, вѣ́чнѡ пѣ́нїе воспѣва́шесѧ, гдⷭ҇а всѧ̀ дѣ́ла по́йте и҆ превозноси́те є҆гѡ̀  во́  вѣки.</p>

<p><red>И҆</red>зрѧ́днѡ ѡ҆брѣ́те а҆хаа́въ ро́да бл҃голѣ́ пїе, всегꙋби́тельство проро́ка ѡ҆бличе́ нїемъ, скве́рнагѡ ᲂу҆бі́йства ме́рзско мꙋче́нїе. ѳезви́тѧнинъ же, ѿ ѻ҆гнедо хнове́нна ᲂу҆ма̀, жизнода́телю пѣ́снь воспѣва́ше, гдⷭ҇а всѧ̀ дѣ́ла по́йте, и҆ превозноси́те  є҆гѡ̀  во́  вѣки.</p>

<p><red>Д</red>ожди́тъ тебѣ̀ ѻ҆́гнь с̾ нб҃сѐ попалѧ́ѧ, и҆лїѐ ѡ҆держи́мыхъ пѧтьдесѧ́те сꙋгꙋ́бо, ꙗ҆́кѡ бж҃їю и҆зрѧ́днꙋ слꙋжи́телю. держа́ щемꙋ же присноживо́тнꙋю жи́знь, бг҃о лѣ́пнѡ пѣ́снь взыва́ше, гдⷭ҇а всѧ̀ дѣ́ла по́йте, и҆ превозноси́те є҆гѡ̀ во́ вѣки.</p>

<p><red>сла́ва. Т</red>аи́нника тѧ̀ показа̀ хрⷭ҇то́съ, ꙗ҆́кѡ чистотѣ̀ сади́телѧ. и҆́же дв҃ства пребжⷭ҇твеное прозѧбе́нїе, на фавѡ́рѣ бжⷭ҇твенагѡ воплоще́нїѧ, бжⷭ҇тва̀ непо сти́жимыи свѣ́тъ, во свое́й пло́ти показа́въ тебѣ̀ зовꙋ́щꙋ. гдⷭ҇а всѧ̀ дѣ́ла по́йте, и҆ превозноси́те є҆гѡ̀ во́ вѣки.</p>

<p><red>и҆ ны́нѣ, боⷢ҇. В</red>себога́тна бы́сть ᲂу҆тро́ба бж҃їѧ мт҃ре, ꙗ҆́кѡ прїе́мши сло́во дебельство́мъ пло́ти, ѿ неѧ̀ смѣ́шена земле́нагѡ зра́ка по соста́вꙋ, ꙗ҆ви́сѧ гра́дъ бж҃їи, в̾ не́мже вы́шнїи жи́ти бл҃гои҆зво́ли. є҆мꙋ́же пое́мъ, гдⷭ҇а всѧ̀ дѣ́ла по́йте, и҆ превозноси́те є҆гѡ̀ во́ вѣки.</p>

<p><red>пѣ́снь, ѳ҃. і҆рмо́съ. Ꙗ҆́</red>же пре́жде сл҃нца, свѣти́льника бг҃а воз̾сїѧ́вша, пло́тїю к̾ на́мъ прише́дша и҆з̾ бокꙋ̀ дв҃чꙋ, не и҆зрече́ннѡ вочл҃чьшасѧ, бл҃гослове́ннаѧ чи́стаѧ,  тѧ̀  бцⷣе  велича́емъ.</p>

<p><red>Н</red>етре́нное чл҃ки ше́ствїе, на землѝ по́живъ, ми́лотїю стрꙋю̀ і҆ѡрда́нскꙋю, ѳезви́тѧнинъ преше́дъ. ѻ҆рꙋ́жникъ воз̾ дꙋ́шныи, нб҃оте́чное совершѝ стра́нное ше́ствїе  дх҃омъ.</p>

<p><red>Б</red>л҃гоче́стїѧ ре́вностїю, ѳезви́тѧнинъ ѡ҆палѧ́емъ, на ѻ҆гнезра́чнѣй колесни́це взима́етсѧ. ми́лоть же совле́къ, є҆ю́же ᲂу҆таи́тисѧ невозмо́же, є҆лисе́ови ѡ҆дѣ́ѧ вшꙋсѧ, прїе́млетъ бжⷭ҇твенꙋю бл҃года́ть.</p>

<p><red>сла́ва. О</red>у҆жасе́сѧ бг҃ови́децъ ѳезви́тѧ нинъ, съ мѡѷсе́омъ зри́тъ, ꙗ҆́же ѻ҆́ко неви́дѣ, и҆ ᲂу҆́хо неслы́ша, и҆ на́ сердце чл҃къ земленоро́дныхъ невзы́де, вопло ще́на гдⷭ҇а, на фавѡ́рѣ вседержи́телѧ.</p>

<p><red>и҆ ны́нѣ, боⷢ҇. Ю҆́</red>же неми́лостивнаго дре́ внѧгѡ погꙋбле́нїѧ ѡ҆сꙋжде́нїе, и҆ пра́ма тере и҆справле́нїе, ю҆́же ро́дꙋ к̾ бг҃ꙋ винꙋ̀ присвое́нїѧ, ю҆́же к̾ зижди́телю мо́стъ, тѧ̀  бцⷣе  велича́емъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ и҆ сла́внаго проро́ка и҆лїѝ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>