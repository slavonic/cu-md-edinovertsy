Т=ропа́рь , і҆ѡа́ннꙋ прⷣтчи . гла́съ , в҃ .=

~Па́мѧть пра́ведникꙋ с̾ похвала́ми , тебе́ же довле́етъ свиде́тельство гдⷭ҇не прⷣтче . ꙗ҆ви́лъбосѧ є҆сѝ вои́стинꙋ прⷪ҇ро́къ чест не́йши , ꙗ҆́кѡ и҆ в̾ бы́стринахъ крести́ти сподо́билсѧ є҆сѝ проповѣ́даннаго . тѣ́м же за и҆́стинꙋ пострада́въ , ра́дꙋѧсѧ бл҃говѣсти́лъ є҆сѝ во а҆́дѣ сꙋ́щымъ , бг҃а ꙗ҆́вльшагосѧ пло́тїю , взе́млющагѡ грѣхѝ ми́ра , и҆ подаю́щагѡ на́мъ ве́лїю ми́лость =[два́жды].=

=сла́ва , и҆ ны́нѣ , боⷢ҇ . В=сѧ̀ па́че смы́сла , всѧ̀ пресла́внаѧ твоѧ̀ бцⷣе та́инства , чистото́ю запечатлѣ́нна , и҆ дв҃ьствомъ храни́ма , мт҃и разꙋмѣ́сѧ нело́жна , бг҃а ро́ждьши и҆́стиннагѡ , того̀ молѝ спа сти́сѧ дш҃а́мъ на́шымъ .

К=ано́нъ . гла́съ , в҃ . пѣ́снь , а҃ . і҆рмо́съ . В=о глꙋбинѣ̀ потопѝ дре́вле , фараѡни́т скаѧ всѧ̀ во́инства , преѡрꙋже́нꙋ си́лꙋ . вопло́щшеесѧ сло́во , преспѣ́ющыѧ грѣ хѝ потреби́ло є҆́сть , пресла́вныи гдⷭ҇ь , ꙗ҆́кѡ просла́висѧ .

=запѣ́въ : С=т҃ы́и вели́кїи проро́че і҆ѡа́нне прⷣтче гдⷭ҇нь , молѝ бг҃а ѡ҆ на́съ =[покло́н̾].=

~Крⷭ҇тлю и҆ прⷣтче хрⷭ҇то́въ , погрꙋжа́емыи всегда̀ сластьмѝ тѣле́сными , ᲂу҆́мъ мо́й ᲂу҆крѣпѝ , и҆ во́лны страсте́й ᲂу҆кротѝ , ꙗ҆́кѡ да в̾ тишинѣ̀ бжⷭ҇твенѣй бы́въ , прⷭ҇нѡ сла́влю тѧ .

~Недоꙋмѣ́ннымъ просвѣти́всѧ просвѣ ще́нїемъ , ꙗ҆́кѡ многосвѣ́тлаѧ ѕвѣзда̀ , мы́сленомꙋ восто́кꙋ пред̾те́клъ є҆сѝ . и҆́мже ѡ҆зари́тисѧ се́рдцꙋ моемꙋ̀ крⷭ҇тлю молѝ , ѡ҆мраче́нномꙋ всѣ́ми бѣсо́в скими прило́ги .

=сла́ва . В=ъ рѣцѣ̀ бе́зднꙋ и҆ногда̀ всемꙋ́ дре погрꙋзи́въ , пото́пъ содѣва́ющꙋю бл҃года́тїю всегѡ̀ престꙋпле́нїѧ . но мо лю́сѧ , пото́ки пребога́те мои́хъ прегрѣ ше́нїи и҆з̾сꙋшѝ , бжⷭ҇твенымъ хода́тай ствомъ си .

=и҆ ны́нѣ , боⷢ҇ . Ч=и́стыѧ дв҃ы и҆́же бг҃а воплоти́вшїѧ , сро́дникъ бы́лъ є҆сѝ бл҃же́нне прⷣтче , с̾ не́ю же тѧ̀ чте́мъ и҆ мо́лимъ , и҆́же въ нбⷭ҇нѣмъ хра́мѣ твое́мъ ны́нѣ живꙋ́щїи , хра́мы и҆ на́съ сотворѝ дх҃ꙋ ст҃о́мꙋ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и вели́кїи проро́че , і҆ѡа́нне прⷣтче гдⷭ҇нь , ꙗ҆́кѡ всѝ по́ бз҃ѣ къ тебѣ̀ прибѣ га́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=а ка́мени мѧ вѣ́ры ᲂу҆твердѝ , раз̾ширѝ ᲂу҆ста̀ моѧ̀ на врагѝ моѧ̀ . воз̾весели́босѧ дх҃ъ мо́й воспѣ ва́ти , нѣ́сть ст҃а ꙗ҆́коже бг҃ъ на́шъ , и҆ нѣ́сть пра́ведна па́че тебѐ гдⷭ҇и .

~И҆сцѣлѝ стрꙋ́пы дꙋшѝ моеѧ̀ , и҆ ᲂу҆́мъ мо́й ѡ҆мраче́ныи лѣ́ностїю ѡ҆зарѝ , бжⷭ҇твенымъ сѝ хода́тайствомъ гдⷭ҇нь прⷣтче , и҆ всѧ́кихъ и҆зба́ви мѧ сопро ти́вныхъ ѡ҆бстоѧ́нїи молю́сѧ .

~Непло́дствїе раз̾рѣши́лъ є҆сѝ ро́ждь шѣй , роди́всѧ бж҃їимъ промышле́нїемъ премꙋ́дре прⷪ҇рче , непло́дное ᲂу҆́бѡ срⷣце моѐ , плодоно́сно ны́нѣ содѣ́лай хода́ тайствомъ сѝ , добродѣ́телей прино си́ти и҆зраще́нїѧ .

=сла́ва . И҆́=же любо́вїю ти созда́выи бжⷭ҇твеныи хра́мъ , вы́шнѧгѡ житїѧ̀ ᲂу҆лꙋчи́ти молѝ , и҆́же вѣ́рою в̾ хра́мѣ твое́мъ слꙋжа́щихъ , хра́мы дх҃ꙋ бжⷭ҇тве номꙋ сотворѝ , крⷭ҇тлю и҆ прⷣтче моли́т вами сѝ .

=и҆ ны́нѣ , боⷢ҇ . В=еселѧ́шесѧ прⷣтча в̾ ложе сна́хъ носи́мь мт҃рьнихъ , и҆ поклонѧ́ шесѧ гдⷭ҇ꙋ носи́мꙋ во ᲂу҆тро́бѣ твое́й бг҃ора́дованнаѧ . є҆го́же молѝ , ѿ всѧ́кїѧ ско́рби и҆зба́вити на́съ .

=сѣда́ленъ . гла́съ , в҃ . М=илосе́рдїѧ ра́ди млⷭ҇ти бл҃же , спастѝ своѐ созда́нїе хрⷭ҇тѐ прїи́де , прекло́нь нб҃са̀ схожде́нїемъ свои́мъ . тѣ́мже стра́шное смотре́нїе твоѐ пою́ще вопїе́мъ ти , мольба́ми прⷣтчи твоегѡ̀ ѡ҆чище́нїе грѣхо́въ по да́ждь на́мъ , ꙗ҆́кѡ є҆ди́нъ бл҃гоꙋтро́бен̾ .

=сла́ва , и҆ ны́нѣ , боⷢ҇ . П=ред̾ста́тельнице те́плаѧ хрⷭ҇тїѧ́нѡмъ , сн҃ꙋ своемꙋ̀ моли́ сѧ прⷭ҇нѡ бцⷣе , всѧ́когѡ ѕлодѣ́йства и҆ ѡ҆горче́нїѧ и҆зба́вити на́съ борца̀ . и҆ да́ ти на́мъ проще́нїе , в̾ ни́хже согрѣши́ хомъ , за милосе́рдїе щедро́тъ , твои́ми моли́твами мт҃и дв҃о .

=пѣ́снь , д҃ . і҆рмоⷭ҇ . П=рише́ствовавъ ѿ дв҃ы , ни хода́тай ни а҆́гг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

~Прекло́ньшемꙋ нб҃са̀ , и҆ чл҃кѡмъ примѣ си́вшꙋсѧ , главꙋ̀ преклони́лъ є҆сѝ десни́ цею свое́ю пребога́те є҆ю́же мѧ сохранѝ , во смире́нїи соблюда́ѧ срⷣце моѐ . ~Пꙋсты́ нѧ тебѐ гражани́на непрохо́днаѧ и҆мꙋ́ щи , бл҃же́нне прⷣтче . тѣ́мже вопїю́ ти , пꙋ́стꙋ всѧ́ческихъ бжⷭ҇твеныхъ дѣѧ́нїи бы́вшꙋ , дш҃ꙋ мою̀ сотворѝ плодоно́снꙋ .

~Зако́нъ бжⷭ҇твеныи ᲂу҆правлѧ́ѧ , без̾ зако́ннѡ закала́ешисѧ . тѣ́мже ти молю́сѧ , без̾зако́ннꙋюща мѧ̀ всегда̀ , и҆ потоплѧ́ема бѣсо́вскими прельще́ньми и҆спра́ви .

=сла́ва . С=озда́въ са́мъ себѐ хра́мъ влⷣцѣ цр҃ю , к̾ бжⷭ҇твенымъ жили́щемъ ны́нѣ преше́лъ є҆сѝ прⷣтче . и҆́хъ же полꙋчи́ти молѝ , и҆́же тебѣ̀ прест҃ы́и хра́мъ воз̾ дви́гшагѡ .

=и҆ ны́нѣ , боⷢ҇ . П=ри́зри на мѧ̀ болѧ́щаго всенепоро́чнаѧ , и҆ разрѣшѝ стрⷭ҇ти моѧ̀ лю́тыѧ , и҆ не ᲂу҆до́бь и҆сцѣ́льныѧ , ꙗ҆́кѡ да велича́ю тѧ , возвели́чившꙋю всѐ чл҃чество .

=пѣ́снь , є҃ . і҆рмо́съ . П=росвѣще́нїе во тмѣ̀ лежа́щымъ , и҆ спасе́нїе ненача́емымъ хрⷭ҇тѐ сп҃се мо́й , к̾ тебѣ̀ ᲂу҆́треннюю цр҃ю ми́рныи , просвѣти́ мѧ сїѧ́нїемъ си , и҆но́гѡ бо ра́звѣ тебѐ бг҃а незна́емъ .

~Втече́нїихъ і҆ѡрда́нскїѧ воды̀ неи҆стлѣ́ нїѧ , прⷣтче крⷭ҇ти́въ хрⷭ҇та̀ , молѝ и҆сто че́нїѧ страсте́й мои́хъ и҆з̾сꙋши́ти , и҆ пото́ки пи́щныѧ наслѣ́довати , и҆ пра́ве дныхъ кра́снаго ра́дованїѧ . ~Оу҆́же рыда́ю и҆ содрага́юсѧ стра́хомъ , и҆ недоꙋмѣ́ нїемъ всегда̀ содержи́мъ є҆́смь , помы шлѧ́ю моѧ̀ дѣѧ́нїѧ , и҆ бꙋ́дꙋщагѡ сꙋда̀ ᲂу҆́жасъ . бл҃гоꙋтро́бне гдⷭ҇и пощади́ мѧ , твоегѡ̀ крⷭ҇тлѧ моле́нїемъ .

~Зако́нъ полага́ѧ лю́демъ спасе́ныи , в̾ раска́ѧнїи прⷣтче , прегрѣше́нїи бы́в шимъ , посредѣ̀ зако́на и҆ бл҃года́ти ста́въ . сегѡ̀ ра́ди мо́лимъ тѧ̀ , ѻ҆бразы̀ покаѧ́нїѧ на́съ просвѣтѝ .

=сла́ва . Д=а́ждь ми вре́мѧ покаѧ́нїѧ , ᲂу҆ны́нїемъ преше́дшее всѐ , и҆з̾жи́вшемꙋ бл҃года́телю , и҆мѣ́ѧ на сѐ молѧ́щаго тѧ̀ сло́ве , і҆ѡа́нна вели́кагѡ прⷣтчꙋ , и҆ по каѧ́нїѧ всекра́снаго проповѣ́дника .

=и҆ нн҃ѣ , боⷢ҇ . Н=авѣ́тми и҆ ловле́нїи льсти́ вагѡ ᲂу҆мертви́хсѧ , влⷣчце всенепоро́ч наѧ ѡ҆живи́ мѧ , ро́ждьшаѧ бцⷣе всѣ́мъ живо́тъ соста́вныи , да тѧ̀ пою̀ бл҃го че́стнѡ всепѣ́тꙋю .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~Гла́съ сло́ва проповѣ́давыи , всѣ́хъ гла́ сы прїима́ти просѝ , и҆ грѣхо́в̾ проще́нїе дарова́ти , и҆́же с̾ любо́вїю пою́щымъ тѧ̀ .

~Сокрꙋше́нїе дш҃и моеѧ̀ и҆сцѣлѝ , и҆ грѣ хо́въ бре́мѧ разрѣшѝ , и҆ па́че наде́жди спаси́ мѧ , мл҃твами сѝ бл҃же́нне прⷣтче .

=сла́ва . І҆=с҃а є҆го́же рꙋко́ю свое́ю крⷭ҇ти́лъ , прⷣтче молѝ , рꙋко́ю и҆зба́вити мѧ грѣ хѝ взима́ющагѡ , к̾ вы́шнемꙋ рꙋ́цѣ всегда̀ воз̾двиза́ющагѡ .

=и҆ ны́нѣ , боⷢ҇ . Д=рема́нїе лѣ́ностное ѡ҆дер жи́тъ мѧ , со́нъ грѣхо́вныи тѧготи́тъ срⷣце моѐ , твои́мъ пречⷭ҇таѧ бдѣ́ннымъ хода́тайством̾ , воздви́гни и҆ спаси́ мѧ .

=конда́к̾ . гла́с̾ , г҃ . Н=епло́ды дне́сь , хрⷭ҇то́ва прⷣтчꙋ ражда́етъ , и҆ то́й є҆́сть соверше́нїе всѧ́когѡ прⷪ҇рчества . є҆го́же бо проро́цы проповѣ́даша , на то́мъ во і҆ѡрда́нѣ рꙋ́кꙋ положи́въ , ꙗ҆ви́сѧ бж҃їю сло́вꙋ прⷪ҇ркъ и҆ проповѣ́дник̾ , в̾кꙋ́пѣ и҆ прⷣтча .

=и҆́косъ . В=осхва́лимъ ны́нѣ гдⷭ҇нѧ прⷣтчꙋ , є҆го́же сщ҃е́нникꙋ є҆лисаве́ть родѝ , и҆з̾ ложе́снъ непло́дныѧ , но не без̾сѣ́мене . хрⷭ҇то́съ бо є҆ди́нъ вмѣсти́лище про́йде , непроходи́мо без̾сѣ́мене . і҆ѡа́нна не пло́ды родѝ . бе́з̾мꙋжа же сего̀ не родѝ . і҆с҃а же ѡ҆сенѣ́нїемъ ѻ҆ц҃а и҆ дх҃а бж҃їѧ , дв҃аѧ родѝ чи́стаѧ . но без̾сѣ́менномꙋ ꙗ҆ви́сѧ ѿ непло́дове , проро́къ и҆ пропо вѣ́дникъ в̾кꙋ́пѣ и҆ прⷣтча .

=пѣ́снь , з҃ . і҆рмо́с̾ . Б=г҃опроти́вно велѣ́нїе без̾зако́ннꙋюща мꙋчи́телѧ , высо́къ пла́мень воз̾несло̀ є҆́сть , хрⷭ҇то́съ же про сте́ръ бг҃очести́вымъ дѣ́темъ , хла́дъ дх҃о́вныи , сы́и бл҃гослове́нъ и҆ препросла́ вленъ .

~Вре́дъ и҆́з̾ корене сѣки́рою твоеѧ̀ моли́ твы посѣка́ющи , пострека́телѧ стрⷭ҇те́й срⷣца моегѡ̀ , всадѝ прⷣтче бжⷭ҇твенагѡ без̾стрⷭ҇тїѧ стра́хъ , неразꙋ́мїѧ и҆́же къ бг҃ꙋ и҆ всѧ́кїѧ ѕло́бы ѿчюжа́ѧ мѧ .

~Во стрꙋѧ́хъ і҆ѡрда́нскихъ ꙗ҆́кѡ крⷭ҇ти́лъ є҆сѝ , покрыва́ющагѡ вода́ми превы́спре ннѧѧ гдⷭ҇а . тогѡ̀ молѝ , во́дꙋ дарова́ти бжⷭ҇твенагѡ ᲂу҆миле́нїѧ прⷭ҇нѡ ѻ҆чи́ма мои́ма , сла́вныи прⷣтче .

=сла́ва . И҆́=же ми́ра в̾зе́млющагѡ грѣхѝ , а҆́гньца бж҃їѧ прⷣтче проповѣ́давъ . тогѡ̀ молѝ ѿ ко́злищь ча́сти ꙗ҆ви́ти мѧ чю́жда , и҆ десны́мъ є҆гѡ̀ ѻ҆вца́мъ , менѐ сочета́ти сла́вне .

=и҆ нн҃ѣ , боⷢ҇ . Н=епло́днаѧ ᲂу҆тро́ба носѧ́ше тѧ дв҃о , во ᲂу҆тро́бѣ носи́вшꙋю сло́во воплоще́нно . є҆го́же бжⷭ҇твенымъ взы гра́нїемъ , вели́кїи прⷣтча непло́дныѧ всест҃о́е прозѧбе́нїе позна́въ , ра́дꙋѧсѧ поклони́сѧ .

=пѣ́снь , и҃ . і҆рмо́с̾ . П=е́щь ѻ҆́гненна и҆ногда̀ въ вавѷлѡ́нѣ , дѣ́йство раздѣлѧ́ше , бж҃їимъ велѣ́нїемъ халдѣ́и ѡ҆палѧ́ющи , вѣ́рныѧ же прохлажда́ющи пою́ща , бла гослови́те всѧ̀ дѣ́ла гдⷭ҇нѧ гдⷭ҇а .

~Да́ждь десни́цꙋ мнѣ̀ на землѝ лежа́ щемꙋ , прⷣтче и҆́же десни́цꙋ просте́ръ , и҆ ѡ҆мы́лъ є҆сѝ вода́ми нескве́рнагѡ . и҆ и҆зба́ви мѧ скве́рнъ тѣле́сныхъ , всего́ мѧ ѡ҆чища́ѧ покаѧ́нїемъ , и҆ спаси́ мѧ . ~И҆мꙋ́щи дш҃е вре́мѧ пока́ѧтисѧ , лѣ́но сти тѧ́жкїи со́нъ ѿтрѧсѝ , и҆ спѣ́шнѡ побдѝ , вопїю́щи влⷣцѣ своемꙋ̀ , млрⷭ҇де ᲂу҆ще́дри мѧ , крⷭ҇тлѧ твоегѡ̀ мольба́ми .

~Пото́цы страсте́й , и҆ во́ды ѕло́бы до дш҃и моеѧ̀ внидо́ша , бл҃же́нне прⷣтче , потщи́сѧ ско́рѡ и҆зѧ́ти мѧ . и҆́же рѣч ны́ми стрꙋѧ́ми и҆змы́въ , без̾стра́стїѧ ти́хꙋю пꙋчи́нꙋ .

=сла́ва . О=у҆вы̀ мнѣ̀ мно́га ѕла̀ сотво́р шемꙋ , ᲂу҆вы̀ мнѣ̀ є҆ди́номꙋ , прогнѣ́вав шемꙋ бг҃а преблага́гѡ . крⷭ҇тлю хрⷭ҇то́въ помози́ ми , и҆ пода́ждь прегрѣше́нїемъ мои́мъ разрѣше́нїе , и҆ долго́въ ми ѿсѣ че́нїе хода́тайствомъ сѝ .

=и҆ ны́нѣ , боⷢ҇ . В=ы́шнѧгѡ бг҃а пло́тїю поро́ждьши , ѿ гно́ѧ мѧ возведѝ страсте́й , ѡ҆скорблѧ́ющихъ мѧ . и҆ лю́тѣ всегѡ̀ ѡ҆бнища́вша , бжⷭ҇твеными ѡ҆бога ти́ мѧ добродѣ́тельми пречⷭ҇таѧ , ꙗ҆́кѡ да пою́ тѧ спаса́емь .

=пѣ́снь , ѳ҃ . і҆рмо́съ . Б=ез̾нача́льна роди́те лѧ сн҃ъ бг҃ъ и҆ гдⷭ҇ь , вопло́щьсѧ ѿ дв҃цы на́мъ ꙗ҆ви́сѧ , ѡ҆мраче́нныѧ просвѣти́ ти , и҆ собра́ти расточе́нныѧ . тѣ́мъ все хва́льнꙋю бцⷣꙋ велича́емъ .

~Ка́ла мѧ и҆зба́ви грѣхо́внагѡ гдⷭ҇и , без̾ грѣ́шне є҆ди́не и҆ многомлⷭ҇тиве , крⷭ҇тлѧ мольба́ми . и҆́же тебѐ проповѣ́да всемꙋ̀ ми́рꙋ а҆́гньца бж҃їѧ , в̾зе́млющагѡ чл҃кѡмъ грѣхѝ . ~Ꙗ҆́кѡ шипо́къ бл҃го во́ненъ , ꙗ҆́кѡ бл҃гоꙋха́нныи кипари́съ , ꙗ҆́кѡ неꙋвѧда́емыи кри́нъ , ꙗ҆́кѡ мѵ́рѡ че́стно , и҆мѣ́ю тѧ гдⷭ҇нь прⷣтче , мои́хъ дѣ́лъ ѕлосмра́дїѧ , да и҆зба́влюсѧ моли́т вами твои́ми , прибѣга́ѧ под̾кро́въ тво́й .

~Непло́дствꙋюща мѧ беспло́дїем̾ , всебла же́нне сотворѝ дѣ́ла добродѣ́телей , бл҃гоча́дїе при́снѡ приноси́ти . ча́до мѧ гдⷭ҇не творѧ̀ . и҆ прича́стника бжⷭ҇твеномꙋ црⷭ҇твїю , и҆ ст҃ы́хъ собо́ръ є҆диножи́телѧ .

=сла́ва . Н=а́мъ лю́бѧщымъ тѧ̀ , и҆ вѣ́рою блажа́щымъ , и҆ въ бжⷭ҇твенѣмъ хра́мѣ твое́мъ ликꙋ́ющымъ , пода́ждь с̾ небесѐ разрѣше́нїе лю́тымъ прⷣтче гдⷭ҇нь , и҆ житїю̀ и҆справле́нїе .

=и҆ ны́нѣ , боⷢ҇ . Н=оси́мꙋ воꙋтро́бѣ бг҃о мт҃рьни , и҆́же всѧ̀ носѧ́щемꙋ ма́нїемъ , поклони́лсѧ є҆сѝ проро́че . съ не́ю же молѝ , смире́ннѣй спасти́сѧ дш҃и мое́й , во мно́гаѧ впа́дающи по всѧ̀ днѝ согрѣше́нїѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́гѡ и҆ сла́внагѡ проро́ка и҆ прⷣтчи крⷭ҇тлѧ і҆ѡа́н на , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

