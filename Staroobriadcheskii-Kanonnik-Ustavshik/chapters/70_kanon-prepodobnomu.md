Т=ропа́рь , прпⷣбномꙋ . гла́съ , и҃ .=

=Ѡ҆= тебѣ̀ ѻ҆́ч҃е =і҆мⷬ҇къ ,= и҆звѣ́стенъ бы́сть спасе́нїѧ ѻ҆́бразъ , воспрїи́мъ бо крⷭ҇тъ послѣ́довалъ є҆сѝ хрⷭ҇тꙋ̀ . творѧ́ше же и҆ ᲂу҆ча́ше , є҆́же презрѣ́ти пло́ть , прехо́ дитъ бо , прилѣжа́ти же ѡ҆ дш҃и ве́щи без̾сме́ртнѣй . тѣ́мже и҆ со а҆́гг҃лы ра́дꙋе тсѧ прпⷣбне дх҃ъ тво́й =[два́жды].=

=сла́ва , и҆ ны́нѣ , боⷢ҇ . И҆́=же на́съ ра́ди рож де́исѧ ѿ дв҃ы , и҆ распѧ́тїе претерпѣ́въ бл҃гі́и , и҆спрове́ргїи сме́ртїю сме́рть , и҆ воскрⷭ҇нїе ꙗ҆́вль ꙗ҆́кѡ бг҃ъ , непре́зри и҆́хже созда̀ рꙋко́ю свое́ю , ꙗ҆вѝ чл҃колю́бїе своѐ млⷭ҇тиве , прїимѝ ро́ждьшꙋю тѧ бцⷣꙋ молѧ́щꙋюсѧ за ны̀ , и҆ спасѝ сп҃се на́шъ лю́ди согрѣ́шшыѧ .

К=ано́нъ . гла́съ , и҃ . пѣ́снь , а҃ . і҆рмоⷭ҇ . В=о́дꙋ проше́дъ , ꙗ҆́кѡ по́ сꙋхꙋ , и҆з̾ є҆гѵ́петска ѕла̀ и҆збѣжа́въ , і҆и҃льтѧнинъ вопїѧ́ше , и҆зба́вителю бг҃ꙋ на́шемꙋ пое́мъ .

=запѣ́въ : П=рпⷣбне ѻ҆́ч҃е =і҆мⷬ҇къ ,= молѝ бг҃а ѡ҆ на́съ =[покло́н̾].=

~Бл҃ги́ми нра́вы ᲂу҆краси́всѧ , хрⷭ҇то́ви прилѣпи́лсѧ є҆сѝ ѿ ю҆́ности , плотьскі́ѧ стра́сти ᲂу҆мертви́въ воз̾держа́нїемъ , и҆ к̾ животꙋ̀ прпⷣбне преста́висѧ . ~Гл҃ѡмъ и҆ зако́номъ бж҃їимъ и҆спо́лнитель бы́лъ є҆сѝ , и҆спо́лнисѧ ѻ҆́ч҃е премꙋ́дре , бжⷭ҇тве ныхъ даро́въ и҆ чюде́съ , и҆ всѣ́мъ лꙋчѝ бога́тнѡ и҆спꙋсти́лъ є҆сѝ .

~Крѣ́постїю хрⷭ҇та̀ воз̾мо́глъ є҆сѝ , держа́вꙋ низ̾ложи́лъ є҆сѝ и҆ си́лꙋ вра́жїю , и҆ пох валꙋ̀ побѣ́днꙋю по́чести прїѧ́тъ прпⷣбне чюде́сными сїѧ́нїи .

=сла́ва . С=о́вѣсть и҆мѣ́лъ є҆сѝ бла́гꙋ , и҆ ѻ҆́ко срⷣчное взира́ющее къ бг҃ꙋ , тѣ́мже внѧ́тъ моли́твѣ твое́й премꙋ́дре , и҆ со прпⷣбными сочета́лъ тѧ є҆́сть .

=и҆ ны́нѣ , боⷢ҇ . С=тра́сти пло́ти моеѧ̀ , и҆ ᲂу҆ма̀ моегѡ̀ двиза́нїѧ неподо́бнаѧ ᲂу҆то лѝ , молю́ тѧ пречⷭ҇таѧ дв҃о , и҆ и҆спра́ви мѧ заблꙋ́ждьшагѡ ᲂу҆мо́мъ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е =і҆мⷬ҇къ ,= ꙗ҆́кѡ всѝ по́ бз҃ѣ къ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Т=ы̀ є҆сѝ ᲂу҆тверже́нїе , притека́ющымъ тѝ гдⷭ҇и , ты́ же свѣ́тъ ѡ҆мраче́ннымъ , и҆ пое́тъ тѧ̀ дх҃ъ мо́й .

~Ве́сь прилѣжа̀ вседержи́телеви , прпⷣбне ѻ҆́ч҃е премꙋ́дре , всеѧ̀ бѣсо́вскїѧ ѕло́бы и҆збѣ́глъ є҆сѝ . ~Высото́ю смире́нїѧ ᲂу҆кра ша́емь , све́рглъ є҆сѝ на́землю велехва́ль наго , и҆зрѧ́дными дѣ́лы твои́ми .

~Пло́тїю ѡ҆бложе́нъ ѻ҆́ч҃е премꙋ́дре , сми ри́лъ є҆сѝ превзѧ́тꙋю вы́ю нечести́вагѡ , смире́нїемъ слове́съ твои́хъ .

=сла́ва . И҆=мѣ́ѧ поспѣшествꙋ́ющꙋ ти бж҃їю си́лꙋ премꙋ́дре , ꙗ҆́кѡ чю́денъ чюдеса̀ и҆сточа́еши , и҆ ѿго́ниши недꙋ́ги .

=и҆ ны́нѣ , боⷢ҇ . В=ъ ложесна̀ твоѧ̀ вопло ща́емь всенепоро́чнаѧ , всели́сѧ зижди́ тель , на бл҃годѣѧ́нїе вѣ́рнѡ пою́щымъ тѧ̀ .

=сѣда́лен̾ . гла́съ , д҃ . С=трастно́е покори́лъ є҆сѝ плотьско́е мꙋдрова́нїе , и҆ го́ршее порабо́тилъ є҆сѝ лꙋ́чшемꙋ , ѻ҆́ч҃е =і҆мⷬ҇къ ,= пресла́вне . сокрꙋши́лъ є҆сѝ бѣсо́вскїѧ ко́зни посто́мъ , воз̾сїѧ̀ в̾ ми́рѣ ꙗ҆́кѡ лꙋча̀ со́лнечнаѧ сїѧ́нїй твои́хъ добродѣ́ телей . сегѡ̀ ра́ди тѧ̀ воспѣва́емъ .

=сла́ва , и҆ ны́нѣ , боⷢ҇ . С=тѣна̀ непобѣди́ маѧ на́мъ хрⷭ҇тїа́нѡмъ є҆сѝ бцⷣе дв҃о , к̾ тебѣ́ бо прибѣга́юще невреди́ми пребы ва́емъ , и҆ па́ки согрѣша́юще , и҆́мамы тѧ моли́твенницꙋ . тѣ́мъ бл҃годарѧ́ще во пїе́мъ ти , ра́дꙋисѧ ѡ҆бра́дованнаѧ гдⷭ҇ь с̾ тобо́ю .

=пѣ́снь , д҃ . і҆рмо́съ . О=у҆слы́шахъ гдⷭ҇и смо тре́нїѧ твоегѡ̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

~Содѣ́ѧвъ пресла́вне дш҃ꙋ свою̀ хра́мъ ст҃о́мꙋ дх҃ꙋ , и҆ бы́сть наслѣ́дникъ го́рне мꙋ црⷭ҇твїю , с̾ вы́шними си́лами .

~Многоболѣ́зненныѧ стра́сти всегда̀ вра чꙋ́еши , пристꙋпа́ющымъ к̾ тебѣ̀ , бл҃го да́ть бо прпⷣбне прїи́мъ ѿ́гдⷭ҇а , содѣва́ти зна́менїѧ и҆ чюдеса̀ .

=сла́ва . К=раснѣ́йши прозѧбе́нїемъ ѻ҆́ч҃е в̾ домꙋ̀ бж҃їи прозѧ́блъ є҆сѝ , добродѣ́те льми ᲂу҆кра́шенъ и҆ плоды̀ чюде́сными ѡ҆бл҃гоꙋха́емь .

=и҆ ны́нѣ , боⷢ҇ . Н=и́ва дх҃о́внаѧ , ꙗ҆́коже и҆з̾ бразды̀ кла́съ и҆знесла̀ є҆сѝ , всю̀ тва́рь пита́ющаго , всѧ́ческихъ бг҃а прⷭ҇нѡ дв҃о .

=пѣ́снь , є҃ . і҆рмоⷭ҇ . О=у҆́треннююще вопїе́мъ тѝ гдⷭ҇и спаси́ ны , ты́ бо є҆сѝ бг҃ъ на́шъ , ра́звѣ бо тебѐ и҆но́гѡ незна́емъ .

~Оу҆мо́мъ ѡ҆чище́ным̾ , пресла́вне зри́ши добро́тꙋ неизрече́ннꙋю хрⷭ҇та̀ , всѧ́ческим̾ бг҃а на́шегѡ .

~Ꙗ҆́коже и҆лїѧ̀ на колесни́цѣ ѻ҆́ч҃е добро дѣ́тельми свои́ми воз̾ше́лъ є҆сѝ на́ нб҃о , дх҃омъ ѡ҆блегчева́емъ .

=сла́ва . С=тѧ́гнꙋвъ тѣ́ло своѐ воз̾держа́ нїемъ и҆ чистото́ю , в̾ вы́шнѧѧ селе́нїѧ къ широтѣ̀ ѻ҆́ч҃е дости́глъ є҆сѝ .

=и҆ ны́нѣ , боⷢ҇ . И҆=сцѣлѝ недꙋ́гꙋющаго ᲂу҆ма̀ моегѡ̀ ѡ҆мраче́нїе , врача̀ ро́ждьшаѧ хрⷭ҇та̀ , всенепоро́чнаѧ влⷣчце .

=пѣ́снь , ѕ҃ . і҆рмо́с̾ . М=л҃твꙋ пролїю̀ ко́ гдⷭ҇ꙋ , и҆ томꙋ̀ воз̾вѣщꙋ̀ печа́ль мою̀ . ꙗ҆́кѡ ѕѡ́лъ дш҃ѧ моѧ̀ напо́лнисѧ , и҆ живо́тъ мо́й а҆́дꙋ прибли́жисѧ . и҆ молю́сѧ ꙗ҆́кѡ і҆ѡ́на , ѿ тлѝ бж҃е мо́й воз̾веди́ мѧ .

~Лꙋка́вый ᲂу҆мертви́сѧ ѕмі́й , сщ҃е́нными твои́ми моли́твами бг҃обл҃же́нне , и҆ ѿ тогѡ̀ разрѣша́ютсѧ ѕло́бы , и҆́же зна́ме нїѧ ѿ тебѐ и҆спроси́вшїи . є҆си́ бо ᲂу҆го́д никъ бж҃їи всесвѣ́телъ , позна́нъ бы́сть вѣ́ренъ .

~Ѡ҆бнови́въ прилѣ́жнымъ ра́ломъ дш҃ꙋ свою̀ , сщ҃е́нный ѻ҆́ч҃е , добродѣ́тельнаѧ в̾нѧ̀ вве́рглъ є҆сѝ премꙋ́дренѡ , много пло́днаѧ сѣ́мена , и҆ пожа́лъ є҆сѝ много разли́чныхъ и҆сцѣле́нїй бога́тыѧ кла́сы .

=сла́ва . К=рѣ́постїю дх҃а ѻ҆́ч҃е воз̾мо́гъ , дер жа́вꙋ вра́жїю и҆ си́лꙋ низложи́лъ є҆сѝ , и҆ похвалꙋ̀ побѣ́днꙋю по́чести прїѧ́лъ є҆сѝ прпⷣбне , чюде́сными сїѧ́нїи .

=и҆ ны́нѣ , боⷢ҇ . Г=дⷭ҇ь с̾ тобо́ю пречⷭ҇таѧ , ꙗ҆́ко же и҆зво́лилъ є҆́сть бы́въ ѻ҆трокови́це , всѣ́хъ на́съ ѿ ѻ҆́бласти льсти́вагѡ , хо да́тайствомъ твои́мъ и҆зба́вилъ є҆́сть . тѣ́мже тѧ̀ ны́нѣ по́ долгꙋ ро́дове родо́въ ᲂу҆блажа́емъ .

=конда́къ . гла́съ , в҃ . Ч=истото́ю дш҃е́вною бжⷭ҇твенѡ воѡ҆рꙋжи́всѧ , и҆ непреста́н ныѧ моли́твы , ꙗ҆́кѡ копїѐ врꙋчи́въ крѣ́ пкѡ , пробо́лъ є҆сѝ бѣсо́вскаѧ ѡ҆полче́ нїѧ , =і҆мⷬ҇къ= ѻ҆́ч҃е на́шъ , молѝ непреста́н нѡ ѡ҆ всѣ́хъ на́съ . =и҆́косъ . В=озлюби́въ прпⷣбне хрⷭ҇то́вы бжⷭ҇твеныѧ за́повѣди , и҆ воз̾ненави́дѣвъ ми́ра сегѡ̀ наслажде́нїе , прїи́де ᲂу҆се́рднѡ к̾ томꙋ̀ , и҆ бы́сть свѣ ти́льникъ просвѣща́ѧ концы̀ , блиста́ нїемъ дх҃о́вным̾ . тѣ́мъ припа́даѧ молю́ тѧ , просвѣти́ ми ѻ҆́чи дш҃е́внїи , воспѣ́ ти твоѧ̀ по́двиги , поще́нїе и҆ бдѣ́нїе и҆ сле́зы , болѣ́зни и҆ и҆зможде́нїе тѣ́ла , блаже́нныѧ ра́ди бꙋ́дꙋщыѧ жи́зни , є҆ѧ́ же ны́нѣ наслажда́ешисѧ , молѝ непре ста́ннѡ ѡ҆ всѣ́хъ на́съ .

=пѣ́снь , з҃ . і҆рмо́съ . И҆́=же ѿ і҆юде́и , до ше́дше ѻ҆́троцы въ вавилѡ́нъ дре́вле , вѣ́рою ᲂу҆тверже́нїи , пла́мень пе́щныи попра́вше гл҃юще , ѻ҆ц҃ъ на́шихъ бж҃е бл҃гослове́нъ є҆сѝ .

~Проше́дъ по́двиги по́стныѧ ѻ҆́ч҃е , ᲂу҆мо́м̾ крѣ́пкимъ , ᲂу҆ма̀ прего́рдаго , бжⷭ҇тве нымъ смире́нїемъ смири́лъ є҆сѝ , поѧ̀ , бл҃гослове́нъ бг҃ъ ѻ҆ц҃ъ на́шихъ .

~Краснѣ́йше прозѧбле́нїе ѻ҆́ч҃е , въ домꙋ̀ бж҃їи прозѧ́блъ є҆сѝ , добродѣ́тельми ᲂу҆кра́шенъ , и҆ плоды̀ чюде́сными ѡ҆бл҃гоꙋ ха́лъ є҆сѝ .

=сла́ва . П=росвѣти́въ своѐ срⷣце , нача́ль никъ бы́сть сщ҃е́ннагѡ соста́ва ѻ҆́ч҃а , наказꙋ́ѧ и҆ ᲂу҆ча̀ , и҆ всѧ̀ воз̾водѧ̀ къ бж҃їимъ во́лѧмъ , поѧ̀ , ѻ҆ц҃ъ на́шихъ бж҃е бл҃гослове́нъ є҆сѝ .

=и҆ нн҃ѣ , боⷢ҇ . Н=о́во ѻ҆троча̀ ро́ждьши пре без̾нача́льнагѡ сло́ва , ѡ҆бетша́вшихъ ны̀ грѣхо́мъ , ѡ҆бнови́ла є҆сѝ дв҃це , и҆ пѣ́ти ᲂу҆крѣпи́ла є҆сѝ , ѻ҆ц҃ъ на́шихъ бж҃е бл҃гослове́нъ є҆сѝ .

=пѣ́снь , и҃ . і҆рмо́съ . Б=г҃озра́чныѧ дѣ́ти в̾ пещѝ , со ѻ҆гне́мъ и҆ ле́сть попра́вше поѧ́хꙋ , бл҃гослови́те дѣ́ла гдⷭ҇нѧ гдⷭ҇а .

~Наслѣ́дниче бжⷭ҇твеныхъ селе́нїй , а҆́гг҃ль ски ѻ҆́ч҃е по́жилъ є҆сѝ . тѣ́мъ со а҆́гг҃лы ликꙋ́етъ дх҃ъ тво́й .

~Невозвра́тнѡ ше́ствовавъ , ѻ҆́ч҃е премꙋ́ дре и҆ досточю́дне , ведꙋ́щыми къ нб҃сѝ бжⷭ҇твеными стезѧ́ми , ѿ ѕлѣ̀ ведꙋ́щих̾ до конца̀ ᲂу҆клони́лсѧ є҆сѝ .

=сла́ва . В=се́льшаѧсѧ бл҃года́ть въ дш҃ꙋ твою̀ ѻ҆́ч҃е , лꙋка́вно живꙋ́щїи в̾ чл҃цѣхъ нечи́стїи дꙋ́си ѿгони́ми быва́ютъ .

=и҆ ны́нѣ , боⷢ҇ . В=ода̀ є҆сѝ неи҆зчерпа́емаѧ дв҃це , ѿ неѧ́же всѝ пїю́щїи бл҃года́ти и҆сполнѧ́емсѧ , дш҃е́ю и҆ тѣ́ломъ ѡ҆сщ҃а́еми .

=пѣ́снь , ѳ҃ . і҆рмо́съ . О=у҆страши́сѧ всѧ́къ слꙋ́хъ , неи҆зрече́ннаго бж҃їѧ схожде́нїѧ , ꙗ҆́кѡ вы́шнїи во́лею сни́де да́же и҆ до́ плоти . ѿ дв҃ческагѡ бо чре́ва бы́въ ᲂу҆́бѡ чл҃къ . тѣ́мже тѧ̀ пречⷭ҇тꙋю бцⷣꙋ , вѣ́рнїи велича́емъ .

~И҆сцѣле́нїе и҆сточа́етъ бога́тно , честна́ѧ твоѧ̀ ра́ка бж҃їимъ дх҃омъ , и҆ стра́сти многовре́менныѧ и҆сцѣлѧ́етъ ѻ҆́ч҃е , при ходѧ́щымъ к̾ тебѣ̀ , и҆ прого́нитъ лꙋка́ выѧ дꙋ́хи лю́тыѧ . и҆ воз̾двиза́етъ вѣ́р ныхъ , восхвали́ти твоѧ̀ свѣ́тлыѧ по́двиги . ~Ꙗ҆́кѡ вели́кое сл҃нце на́мъ , вели́чїемъ по́двигъ твои́хъ воз̾сїѧ́лъ є҆сѝ , и҆ ѡ҆зари́лъ є҆сѝ бг҃омꙋ́дре всѧ̀ зем ны́ѧ концы̀ . ᲂу҆́меръ преше́лъ є҆сѝ ѿ́ свѣта , къ свѣ́тꙋ воз̾сїѧ́вшемꙋ . тѣ́мъ вопїе́мъ ти , просвѣтѝ на́шѧ помыш ле́нїѧ ѻ҆́ч҃е прпⷣбне , =і҆мⷬ҇къ .=

~Тѣ́ло твоѐ бл҃же́нне терпѣли́вое свѧза́ вшеесѧ вери́гами , стрⷭ҇ти неи҆сцѣ́льныѧ прикоснове́нїемъ и҆сцѣлѧ́етъ , бг҃ꙋ и҆ сп҃сꙋ тѧ̀ вельмѝ просла́вльшꙋ , ѻ҆́ч҃е премꙋ́дре и҆ досточю́дне , =і҆мⷬ҇къ ,= ꙗ҆́кѡ дѣ́лы свои́ми до́брыми просла́вльшꙋсѧ прпⷣбне .

=сла́ва . П=роцвѣ́лъ є҆сѝ в̾ по́стническихъ ᲂу҆до́лїѧхъ , прехва́льне ѻ҆́ч҃е на́шъ , ꙗ҆́кѡ шипо́къ бл҃гоꙋха́ненъ , и҆ ꙗ҆́коже кри́нъ ѡ҆бъюха́лъ є҆сѝ со́вѣсти вѣ́рныхъ , добро дѣ́тельми и҆ чюдесы̀ . тѣ́мже прпⷣбне ѿженѝ ѿ на́съ , стра́сти смердѧ́щыѧ .

=и҆ ны́нѣ , боⷢ҇ . П=росвѣтѝ чи́стаѧ дв҃о сѣ́тꙋющее срⷣце моѐ при́снѡ престꙋпле́нь ми , и҆ жите́йскими мно́гими молва́ ми , не ѡ҆ста́ви менѐ враго́мъ бы́ти в̾ ра́дость , ꙗ҆́кѡ да сла́влю тѧ̀ , и҆ любо́вїю пою̀ препѣ́таѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнаго ѻ҆ц҃а на́шегѡ =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

