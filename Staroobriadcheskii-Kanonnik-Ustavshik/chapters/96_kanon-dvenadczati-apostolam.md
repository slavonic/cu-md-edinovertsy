Т=ропа́рь , ві҃ мъ а҆пⷭ҇лѡмъ . гла́съ , г҃ .=

~А҆пⷭ҇ли ст҃і́и , моли́те млⷭ҇тиваго бг҃а , да грѣхѡ́въ ѡ҆ставле́нїе пода́стъ дш҃а́мъ на́шимъ =[два́жды].=

=сла́ва , и҆ ны́нѣ , боⷢ҇ . Т=ебѐ хода́таицꙋ спасе́нїѧ ро́да на́шегѡ , воспѣва́емъ бцⷣе дв҃о . пло́тїю бо є҆ю́же и҆з̾ тебѐ проше́дъ сн҃ъ тво́й и҆ бг҃ъ на́шъ , крⷭ҇тнꙋю прїе́мъ стра́сть . и҆зба́вилъ є҆́сть на́съ и҆з̾ и҆стлѣ́ нїѧ , ꙗ҆́кѡ чл҃колю́бецъ .

К=ано́нъ . глаⷭ҇ , д҃ . пѣ́снь , а҃ . і҆рмо́с̾ . М=о́рѧ чермна́го пꙋчи́нꙋ , немо́крыми стопа́ми дре́вле ше́ствовавъ і҆и҃ль , крⷭ҇тоѡбра́зно мѡѷсе́ѡвыма рꙋка́ма , а҆мали́ковꙋ си́лꙋ в̾ пꙋсты́ни побѣди́лъ є҆́сть .

=запѣ́въ : С=т҃і́и а҆пⷭ҇ли , моли́те бг҃а ѡ҆ на́съ =[покло́н̾].=

~Ли́к̾ а҆пⷭ҇льскїй пѣ́ти ми жела́ющꙋ хрⷭ҇тѐ , мл҃твами и҆́хъ ꙗ҆́кѡ бг҃ъ зарю̀ прест҃а́гѡ дх҃а да́рꙋй ми , и҆ свѣ́тъ премꙋ́дрости твоеѧ̀ . ~Оу҆крѣ́пльшесѧ си́лою твое́ю и҆ бл҃года́тїю хрⷭ҇тѐ , си́лꙋ проти́вныхъ вра́гъ разрꙋши́ша , чⷭ҇тні́и твоѝ а҆пⷭ҇ли , бг҃ови́ дцы бы́вше , неѡскꙋ́днымъ к̾ тебѣ̀ манове́нїемъ .

~И҆сцѣле́нїѧ творѧ́ще влⷣко , твои́мъ и҆́ме немъ , ꙗ҆зы́ческаѧ совокꙋпле́нїѧ твои́м̾ позна́нїемъ ᲂу҆лови́ша , сла́внїи а҆пⷭ҇ли , и҆ свѣ́томъ твои́мъ просвѣти́ша .

=сла́ва . П=ремꙋ́дрости нбⷭ҇нѣй наꙋчи́вше сѧ , пресла́внїи хрⷭ҇то́ви а҆пⷭ҇ли , ꙗ҆́вственно премꙋ́дрїи ѡ҆бꙋи́сте многосло́вїѧ нечес ти́выхъ , поспѣше́нїемъ проповѣ́данїѧ .

=и҆ ны́нѣ , боⷢ҇ . Ѿ= трⷪ҇цы пребжⷭ҇твеныѧ є҆ди́нагѡ , пречⷭ҇таѧ родила̀ є҆сѝ , и҆з̾ тебѐ пло́тїю ꙗ҆́вльшагосѧ по на́съ , бл҃говоле́ нїемъ ро́ждьшагѡ и҆̀ , и҆ дѣ́йствомъ дх҃а прест҃а́гѡ , дв҃о мт҃и .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и а҆пⷭ҇ли , ꙗ҆́кѡ всѝ по́ бз҃ѣ къ ва́мъ прибѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . В=есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи , ты́ ми крѣ́ пость гдⷭ҇и , и҆ прибѣ́жище и҆ ᲂу҆твер же́нїе .

~Нбⷭ҇наѧ и҆ честна́ѧ бг҃овѣща́юще на землѝ ᲂу҆че́нїѧ , ѧ҆зы́ки ѻ҆́гненными и҆звѣствꙋ́юще , проповѣ́дницы хрⷭ҇то́вы пре́дали є҆стѐ .

~Показа́лъ є҆сѝ нб҃са̀ слове́сна , ᲂу҆ченикѝ твоѧ̀ влⷣко , сла́вꙋ твою̀ повѣ́дающа всѣ́мъ конце́мъ .

=сла́ва . Н=апи́сани бы́вше на́ нб҃сѣхъ , и҆ ꙗ҆́вльшесѧ хрⷭ҇тꙋ̀ ссе́лницы , чтꙋ́щих̾ ва́съ любо́вїю , ны́нѣ премꙋ́дрїи сохрани́те .

=и҆ ны́нѣ , боⷢ҇ . В=сели́выисѧ в̾ на́съ , и҆́же в̾ вы́шнихъ живы́и пречⷭ҇таѧ , пло́ть бо прїи́мъ ѿ тебѐ без̾ сѣ́мене ꙗ҆ви́сѧ .

=сѣда́ленъ . гла́съ , и҃ . М=ре́жею слове́съ бжⷭ҇твеныхъ , ры́бы привлача́юще слове́с ныѧ , и҆ сїѧ̀ принесо́сте нача́тки бг҃ꙋ на́шемꙋ , и҆ в̾ хрⷭ҇то́вы ꙗ҆́звы ѡ҆блещи́сѧ воз̾желѣ́вше , подо́бницы стрⷭ҇те́мъ є҆гѡ̀ ꙗ҆ви́стесѧ . тѣ́мже по́ долгꙋ сше́дшесѧ чте́мъ , а҆пⷭ҇ли пресла́внїи , всечестнꙋ́ю па́мѧть ва́шꙋ , и҆ согла́снѡ вопїе́мъ ва́мъ , моли́те хрⷭ҇та̀ бг҃а , грѣхо́въ ѡ҆ста вле́нїе дарова́ти чтꙋ́щымъ любо́вїю ст҃ꙋ́ю па́мѧть ва́шꙋ .

=сла́ва , и҆ ны́нѣ , боⷢ҇ . Ꙗ҆́=кѡ дв҃ꙋ є҆ди́нꙋ в̾ жена́хъ , тѧ̀ без̾ сѣ́мене ро́ждьшꙋю бг҃а пло́тїю , всѝ ᲂу҆бл҃жа́емъ ро́ди чл҃честїи , ѻ҆́гнь бо всели́сѧ в̾ тѧ̀ бжⷭ҇твеныи , и҆ ꙗ҆́кѡ младе́нца дои́ши зижди́телѧ и҆ гдⷭ҇а . тѣ́мже а҆́гг҃льскїй собо́ръ , и҆ чл҃че скїи ро́дъ , досто́йнѡ сла́вимъ прест҃о́е ржⷭ҇тво̀ твоѐ , и҆ согла́снѡ вопїе́мъ ти , молѝ хрⷭ҇та̀ бг҃а , согрѣше́нїемъ ѡ҆ставле́ нїе дарова́ти , воспѣва́ющымъ досто́й нѡ сла́вꙋ твою̀ .

=пѣ́снь , д҃ . і҆рмо́с̾ . В=оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ , ста̀ в̾ чинꙋ̀ свое́мъ , досто́йнѡ взыва́ю щи , сла́ва си́лѣ твое́й гдⷭ҇и .

~Глаго́лъ бжⷭ҇твеныхъ а҆пⷭ҇лъ вѣща́нїе , ѻ҆гнеѡбра́знѡ про́йде вселе́ннꙋю всю̀ , льстѝ ᲂу҆́бѡ ве́щь попалѧ́ѧ , и҆ просвѣ ща́ѧ бл҃года́тїю бл҃гочести́выхъ совокꙋ пле́нїѧ . ~Почернѣ́вшїй мра́комъ без̾бо́ жїѧ ми́ръ , бг҃озра́чнаѧ свети́ла , просвѣ ти́ша зарѧ́ми бл҃года́ти , ᲂу҆чн҃цы̀ гдⷭ҇ни ꙗ҆́вльшесѧ , сїѧ́нїемъ проповѣ́данїѧ .

~Сщ҃е́нными зарѧ́ми просвѣще́ни мы́сле ннагѡ сл҃нца , ꙗ҆́кѡ сл҃нце в̾ми́рѣ сїѧ́ете прехва́льнїи , свѣ́томъ бжⷭ҇твенымъ , пре́лести мглꙋ̀ ѿгонѧ́ще .

=сла́ва . Ж=е́злъ си́лы и҆мꙋ́ще крⷭ҇тъ тво́й , сла́вное житїѧ̀ самови́дцы твоѝ сло́ве мо́ре пресѣко́ша , ꙗ҆́кѡ ко́ни смꙋща́юще многобо́жїѧ во́ды .

=и҆ ны́нѣ , боⷢ҇ . О=у҆кра́шено разли́чнымъ свѣтоли́тїемъ нб҃о ѡ҆дш҃евле́нное , твоѧ̀ цр҃ѧ црⷭ҇твꙋющихъ хрⷭ҇тѐ , дв҃ца пречⷭ҇таѧ , ны́нѣ ꙗ҆́кѡ бцⷣа сла́вима є҆́сть .

=пѣ́снь , є҃ . і҆рмо́съ . Т=ы̀ гдⷭ҇и ми свѣ́тъ в̾ ми́ръ прише́лъ є҆сѝ , свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ , вѣ́рою во спѣва́ющыѧ тѧ .

~Бжⷭ҇твеныѧ ти хрⷭ҇тѐ , и҆ премꙋ́дрыѧ слꙋ жи́тели , свѣ́тъ показа́лъ є҆сѝ в̾ ми́рѣ , тебѐ незаходи́маго свѣ́та , всѣ́мъ воз̾ вѣща́юща .

~И҆́же всѧ́кꙋ добродѣ́тель ꙗ҆́вственнѡ проше́дше а҆пⷭ҇ли , разли́чныѧ бѣсо́вскїѧ ѕло́бы сплете́нїѧ разрꙋши́ли є҆стѐ .

=сла́ва . Ꙗ҆=ви́ша на́мъ тро́йческое сїѧ́нїе , во є҆ди́нствѣ бжⷭ҇тва̀ , ѻ҆́гненными ѧ҆зы́ки вѣща́юще а҆пⷭ҇ли .

=и҆ ны́нѣ , боⷢ҇ . Т=ѧ̀ ѻ҆рꙋ́жїе непобѣди́мое на врагѝ пред̾лага́емъ , тѧ̀ держа́вꙋ и҆ наде́ждꙋ на́шегѡ спасе́нїѧ бг҃оневѣ́с тнаѧ и҆́мамы .

=пѣ́снь , ѕ҃ . і҆рмо́съ . П=ожрꙋ́ти со́ гласомъ хвале́нїѧ гдⷭ҇и , цр҃кви вопїе́тъ ти , ѿ бѣсо́вскїѧ кро́ви ѡ҆чи́щшисѧ , млⷭ҇тїю ѿ ре́бръ и҆сте́кшею ти кро́вїю .

~Оу҆тверди́въ ᲂу҆ченикѝ своѧ̀ сп҃се премꙋ́ дростїю и҆ чюдесы̀ , си́льнѣйша содѣ́лалъ є҆сѝ є҆́ллинскагѡ блѧдосло́вїѧ , и҆ си́хъ преле́стнаѧ разрꙋши́ша велѣ́нїѧ .

~Бжⷭ҇твеныѧ рѣ́ки премꙋ́дрости , напо́л ниша спасе́нныхъ во́дъ ᲂу҆до́лїѧ всѧ̀ цр҃ко́внаѧ , ѿ и҆сто́чникъ спасе́нныхъ стрꙋѧ́ми ѡ҆бога́щше .

=сла́ва . Ꙗ҆́=вльшесѧ живо́тныѧ ѕвѣ́зды прехва́льнїи , разори́ли є҆стѐ всю̀ мра́ч нꙋю пре́лесть , свѣтоза́рными сїѧ́нїи , и҆ бг҃оразꙋ́мїѧ свѣ́тъ воз̾сїѧ́вше .

=и҆ ны́нѣ , боⷢ҇ . В=сю́ тѧ голꙋ́бицꙋ соверше́ ннꙋ и҆ предобрꙋ̀ , свѣ́тлый ѡ҆брѣ́тъ кри́нъ , и҆ ᲂу҆до́льный цвѣ́тъ , ѽ бг҃о мт҃и , жени́хъ мы́сленный в̾тѧ̀ всели́сѧ .

=конда́к̾ . гла́съ , в҃ . П=етра̀ вѣ́рнїи ка́мень вѣ́ры похва́лимъ ны́нѣ , и҆ па́вла бг҃омꙋ́ драгѡ . созыва́ютъ бо всѣ́хъ пра́зднь ствовати вѣ́рою , собо́рнѣ в̾кꙋ́пѣ всѧ̀ два̀ на́десѧте , ꙗ҆́кѡ проповѣ́дники вѣ́ рѣ , просѧ́ще грѣхо́въ ѡ҆ставле́нїе .

=и҆́косъ . В=ои́стинꙋ на́мъ наста̀ всѣ́мъ бли́жнимъ и҆ да́льнимъ , пра́здновати свѣ́тлѡ , и҆ воспѣва́ти проповѣ́дники и҆ ᲂу҆ченикѝ сло́ва , петра̀ и҆ па́вла , і҆ѡа́нна и҆ а҆ндре́ѧ первозва́нною . фили́ппа же и҆ матѳе́ѧ , и҆ ма́рка , лꙋкꙋ̀ в̾кꙋ́пѣ и҆ си́мо на зило́та , і҆ю́дꙋ и҆ бжⷭ҇твенагѡ і҆ѧ́кѡва , с̾си́ми и҆ ѳѡмꙋ̀ , премꙋ́дрыѧ а҆пⷭ҇лы , пох вали́ти потщи́мсѧ всѝ , просѧ́ще проще́ нїе грѣхо́въ ѡ҆ставле́нїѧ .

=пѣ́снь , з҃ . і҆рмо́съ . В=ъ пещѝ а҆враа́мскїѧ си дѣ́ти перси́дстѣй , любо́вїю бл҃говѣ́ рїѧ па́че не́жели пла́менемъ ѡ҆палѧ́еми взыва́хꙋ , бл҃гослове́нъ є҆сѝ въ цр҃кви сла́вы твоеѧ̀ гдⷭ҇и .

~Сн҃ы сотвори́въ ᲂу҆ченикѝ своѧ̀ , и҆́же пре́жде є҆стество́мъ бг҃ъ , любо́вїю наслѣ́ дники показа́лъ є҆сѝ ѻ҆те́ческагѡ наслѣ́дїѧ пребл҃гі́и , и҆ ходи́ти с̾ тобо́ю ꙗ҆́кѡ с̾ бг҃омъ и҆ влⷣкою и҆зво́лилъ є҆сѝ .

~Премꙋ́дрости и҆зли́тїе , срⷣчнꙋю широтꙋ̀ , ѧ҆зы́къ доброглаго́ливъ сло́ве по́давъ , бжⷭ҇твенымъ ᲂу҆ченикѡ́мъ сѝ , посла́лъ є҆сѝ проповѣ́дати є҆ѵⷢ҇а́лїе црⷭ҇твїѧ всѣ́мъ конце́мъ .

=сла́ва . Ꙗ҆́=вльшесѧ ꙗ҆́кѡ ѻ҆́блацы бж҃їѧ свѣ́та а҆пⷭ҇ли , всѣ́мъ ѡ҆дождева́ютъ во́дꙋ животворѧ́щꙋю зовꙋ́ще , бл҃гослове́нъ є҆сѝ в̾ цр҃кви сла́вы твоеѧ̀ гдⷭ҇и .

=и҆ ны́нѣ , боⷢ҇ . П=реꙋкраше́на бж҃їею сла́вою ꙗ҆ви́сѧ пречⷭ҇таѧ , є҆ди́на ѿ́ вѣка сло́во бж҃їе заче́нши мт҃и дв҃о , бл҃гослове́на ты̀ в̾ жена́хъ , всенепоро́чнаѧ влⷣчце .

=пѣ́снь , и҃ . і҆рмо́съ . Р=ꙋ́цѣ распросте́ръ данїи́лъ , льво́ва зїѧ́нїѧ в̾ ро́вѣ затчѐ , ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ , и҆́же бл҃гоче́стїѧ люби́ тели ѻ҆́троцы взыва́юще , бл҃гослови́те всѧ̀ дѣ́ла гдⷭ҇нѧ гдⷭ҇а .

~Бжⷭ҇твеный премꙋ́дрый ли́къ а҆пⷭ҇лъ хрⷭ҇то́ выхъ , ѻ҆гне́мъ дх҃а ꙗ҆́коже пле́велы попали́ша многоразли́чнаѧ бѣсо́вскаѧ приноше́нїѧ , и҆ вѣ́рныхъ срⷣца̀ просвѣ ти́ша , вопїю́ще , бл҃гослови́те всѧ̀ дѣ́ла гдⷭ҇нѧ гдⷭ҇а .

~Согла́снѡ бжⷭ҇твеныѧ ᲂу҆ченикѝ хрⷭ҇то́вы а҆пⷭ҇лы , и҆́же воз̾гремѣ́вшихъ на́мъ бжⷭ҇твенаѧ велѣ́нїѧ , приста́нища вѣ́р ныхъ , бл҃года́тели ѻ҆́бщыѧ чл҃чествꙋ , сп҃сꙋ слꙋжи́тели , почте́мъ .

=сла́ва . В=сечестны́ѧ и҆ вмѣсти́тельныѧ сосꙋ́ды добродѣ́телемъ , чл҃ческїѧ нача́т ки , проповѣ́данїѧ трꙋбы̀ , пото́ки не тлѣ́нныѧ жи́зни , бг҃оно́сныѧ мо́лнїи , и҆сцѣле́нїемъ и҆сто́чники , кра́сныѧ но́ги є҆ѵⷢ҇а́лїѧ почте́мъ .

=и҆ ны́нѣ , боⷢ҇ . П=о́лный сы́и смирѧ́етсѧ на́съ ра́ди , да и҆сполне́нїѧ є҆гѡ̀ прича сти́мсѧ , в̾ пречⷭ҇тое бо чре́во твоѐ вше́дъ неѡбыме́нный , ѿ ѻ҆те́ческихъ нѣ́дръ не ѿстꙋ́пль воплоти́сѧ . тѣ́мъ тѧ всѝ бл҃гослови́мъ , мр҃і́е бг҃оневѣ́стнаѧ .

=пѣ́снь , ѳ҃ . і҆рмо́съ . К=а́мень нерꙋкосѣ́ч ныѧ горы̀ , ѿ несѣко́мыѧ тѧ дв҃цы краеꙋго́льныи ѿсѣче́сѧ хрⷭ҇то́съ , совокꙋ пи́въ раз̾стоѧ́щаѧсѧ є҆стества̀ . тѣ́мъ веселѧ́щесѧ , тѧ̀ бцⷣе велича́емъ .

~Рѣши́ти плени́цы прегрѣше́нїй , вла́сть прїе́мше ѿ влⷣки бг҃ови́дцы , воспѣва́ю щихъ ва́съ , млⷭ҇тивнѡ грѣхѝ ѡ҆чи́стите , и҆ спасе́нїю сподо́бите .

~Вседх҃о́внꙋю зарю̀ сꙋще́ственнѡ ва́мъ ꙗ҆́вльшꙋюсѧ всѝ воспрїѧ́сте а҆пⷭ҇ли сла́внїи , в̾ го́рницѣ наꙋчи́вшесѧ высо́кимъ про повѣ́данїемъ и҆ ᲂу҆че́нїемъ , и҆ ны́нѣ досто́йнѡ бл҃жи́ми є҆стѐ .

=сла́ва . В=а́мъ хрⷭ҇то́съ ны́нѣ дрꙋгѡ́мъ свои́мъ почи́вшимъ , вѣнцы̀ подае́тъ неꙋвѧда́емыѧ , и҆ видѣ́нїѧ бжⷭ҇твенагѡ и҆сполнѧ́етъ , є҆мꙋ́же ны́нѣ моли́тесѧ , цр҃кви всѧ̀ спастѝ .

=и҆ нн҃ѣ , боⷢ҇ . П=ло́тїю прїитѝ восхотѣ́въ , ᲂу҆краси́вый сло́вомъ всѧ́ческаѧ , в̾тѧ̀ все ли́сѧ , є҆ди́нꙋ ст҃ѣ́йшꙋ всѣ́хъ ѡ҆брѣ́те , и҆ бцⷣꙋ показа̀ и҆́стиннꙋю мт҃и дв҃о .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

