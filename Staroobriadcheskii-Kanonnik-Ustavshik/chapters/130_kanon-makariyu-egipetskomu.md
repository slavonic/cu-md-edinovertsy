Т=ропа́рь , мака́рїю є҆гѵ́пѣтскомꙋ .=

~Пꙋсты́нныи жи́тель , и҆ во́плоти а҆́гг҃лъ , и҆ чюдотво́рецъ показа́сѧ , бг҃оно́се ѻ҆́ч҃е на́шъ мака́рїе . поще́нїемъ и҆ бдѣ́нїемъ и҆ моли́твами нбⷭ҇ныѧ да́ры прїе́мъ , и҆сцѣ лѧ́еши недꙋ́жныхъ , и҆ дꙋ́ши приходѧ́ щихъ тѝ съ вѣ́рою . сла́ва да́вшемꙋ тѝ крѣ́пость . сла́ва вѣнча́вшемꙋ тѧ̀ . сла́ва дѣ́ющемꙋ тобо́ю всѣ́м̾ и҆сцѣле́нїѧ =[двⷤа].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , д҃ . пѣ́снь , а҃ . і҆рмо́съ . Л=и́цы і҆и҃льтестїи невла́жными стопа́ ми , по́нта чермна́гѡ морскꙋ́ю глꙋбинꙋ̀ прогна́вше . вса́дники тристоѧ́ща врагѝ ви́дѧщи в̾ не́й погрꙋже́ны , с̾ весе́лїемъ поѧ́хꙋ , пое́мъ бг҃ꙋ на́шемꙋ , ꙗ҆́кѡ про сла́висѧ .

=запѣ́в̾ : П=рпⷣбне ѻ҆́ч҃е мака́рїе , молѝ бг҃а ѡ҆ на́съ =[покло́н̾].=

~Бжⷭ҇твенымъ свѣ́томъ ѡ҆сїѧ́емъ , и҆ со а҆́гг҃лы ѻ҆́ч҃е ны́нѣ водворѧ́ѧсѧ , мл҃твами твои́ми спаса́й , творѧ́щїѧ всесщ҃е́ннꙋю тѝ па́мѧть , и҆ въ ра́дости вопїю́щїѧ , пое́мъ бг҃ꙋ на́шемꙋ , ꙗ҆́кѡ просла́висѧ .

~Пꙋ́ть и҆́же къ жи́зни ведꙋ́щїи , неꙋкло́ ннѡ пребл҃же́нне ше́ствовалъ є҆сѝ . мі́ра и҆з̾бѣ́гъ мѧте́жей , и҆ бѣсо́вскаѧ смꙋще́ нїѧ разори́лъ є҆сѝ . ра́достно взыва́еши , пое́мъ бг҃ꙋ на́шемꙋ ꙗ҆́кѡ просла́висѧ .

~Оу҆мертви́въ плотьско́е мꙋдрова́нїе , по́ стными свои́ми боре́нїи , бжⷭ҇твеномꙋ дх҃ꙋ покори́лъ є҆сѝ ѻ҆́ч҃е . и҆ сегѡ̀ ᲂу҆корм лѧ́емь бжⷭ҇твеною си́лою , ра́достнѡ вопїѧ́ше , пое́мъ бг҃ꙋ на́шемꙋ ꙗ҆́кѡ про сла́висѧ .

=сла́ва . В=сѧ̀ кра́снаѧ ѡ҆ста́вил̾ є҆сѝ , непре ста́ннꙋю возлю́бль ѻ҆́ч҃е красотꙋ̀ в̾ домꙋ̀ гдⷭ҇ни . и҆дѣ́же шꙋ́мъ пра́зднꙋющих̾ , ра́до стнѡ вопїю́щихъ , пое́мъ бг҃ꙋ на́шемꙋ ꙗ҆́кѡ просла́висѧ .

=и҆ нн҃ѣ , боⷢ҇ . Б=ез̾лѣ́тна сн҃а без̾нача́льна ѻ҆ц҃а , пло́ть на́съ ра́ди чл҃цѣхъ бы́вша , чⷭ҇таѧ во ᲂу҆тро́бѣ заче́нши , под̾ лѣ́томъ сегѡ̀ родила̀ є҆сѝ несказа́ннѡ . є҆мꙋ́же и҆ ра́дꙋющесѧ вопїе́мъ , пое́мъ бг҃ꙋ на́шемꙋ ꙗ҆́кѡ просла́висѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е мака́рїе , ꙗ҆́кѡ всѝ по́ бз҃ѣ к̾тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . Л=ꙋ́къ си́льныхъ и҆знемо́ же , а҆ не́мощнїи препоѧ́сашасѧ си́лою . сегѡ̀ ра́ди воз̾весели́сѧ , ѡ҆́гдⷭ҇ѣ срⷣце моѐ .

~Зако́нꙋ повинꙋ́лсѧ є҆сѝ дх҃а , є҆го́же все ѻрꙋ́жїемъ прпⷣбне препоѧ́савсѧ , а҆ не зако́номъ грѣха̀ , и҆з̾воле́нїе повинꙋ́лъ є҆сѝ .

~Горѣ̀ къ бг҃ꙋ , мꙋдрова́нїе и҆мѣ́ѧ ѻ҆́ч҃е , ꙗ҆́же на землѝ ѡ҆ста́вилъ є҆сѝ . болѣ́знь ми воз̾держа́нїѧ , непреста́ннѡ ѡ҆блег ча́емъ .

~Расто́ргъ ᲂу҆́зы є҆стества̀ , па́че є҆сте́стве нымъ и҆ чи́стымъ свои́мъ житїе́мъ бг҃о но́сне , вы́ше є҆сте́ственыхъ прїѧ́лъ є҆сѝ дѣ́йство .

=сла́ва . Д=а бг҃ови бл҃же́нне без̾смꙋще́нїѧ бесѣ́дꙋеши , в̾ пꙋсты́ни ѻ҆́ч҃е жи́ти и҆з̾ во́лилъ є҆сѝ , ѿ мо́лвъ ᲂу҆далѧ́ѧсѧ .

=и҆ нн҃ѣ , боⷢ҇ . С=пастѝ хотѧ̀ чл҃ка на поле́ зное , ꙗ҆́кѡ бл҃года́тель и҆ чл҃колю́бецъ , в̾ твою̀ ᲂу҆тро́бꙋ неѡ҆пи́саннѡ бг҃омт҃и всели́сѧ .

=сѣда́лен̾ . гла́съ , а҃ . В=оз̾держа́нїѧ ѻ҆гне́м̾ , ꙗ҆́кѡ зла́то в̾ пещѝ мꙋ́дре и҆скꙋ́шьсѧ , свѣтлѣ́йши ꙗ҆ви́лсѧ є҆сѝ . сегѡ̀ ра́ди к̾ нбⷭ҇номꙋ преста́висѧ црⷭ҇твїю . тѣ́мже вѣ́ рою восхвалѧ́юще тѧ вопїе́мъ , бл҃года́ть и҆ ми́лость , и҆ ѡ҆чище́нїе согрѣше́нїемъ на́шимъ ѻ҆́ч҃е и҆спросѝ .

=сла́ва , и҆ ны́нѣ , боⷢ҇ . Н=аста́ви на́съ на пꙋ́ть покаѧ́нїѧ , ᲂу҆клонѧ́ющихсѧ всегда̀ ко ѕлы́мъ без̾пꙋ́тїѧмъ , и҆ пребл҃га́гѡ бг҃а прогнѣ́вающихъ , неи҆скꙋсобра́чнаѧ бл҃гослове́наѧ мр҃і́е , прибѣ́жище ѿча́ѧн нымъ чл҃кѡмъ , бж҃їе селе́нїе .

=пѣ́снь , д҃ . і҆рмо́съ . С=ѣдѧ́и во сла́вѣ , на прⷭ҇то́лѣ бжⷭ҇твеннѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твенныи , ѿ пречⷭ҇тыѧ дв҃ы , спасе́ же вопїю́щїѧ , сла́ва хрⷭ҇тѐ си́лѣ твое́й .

~И҆стлѣ́вшагосѧ а҆́бїе , ѡ҆бетша́ннагѡ чл҃ка , совлече́сѧ ѻ҆́ч҃е , съ грѣхо́вными страстьмѝ , воз̾держа́нїемъ незави́ст нымъ . ѡ҆блече́жесѧ в̾ но́ваго по хрⷭ҇тѣ̀ всече́стне .

~Свѣтлое твоѐ житїѐ , ꙗ҆́кѡ пра́вило и҆з̾ вѣ́стно , всѧ́кїѧ ѻ҆́ч҃е бжⷭ҇твеныѧ добро дѣ́тели показа́сѧ . въ мл҃твахъ и҆ поще́ нїихъ , во бдѣ́нїихъ же и҆ мольба́хъ , и҆́же ко хрⷭ҇тꙋ̀ чл҃колю́бцꙋ .

~Дрема́нїѧ свои́ма вѣ́ждома прпⷣбне не́ далъ є҆сѝ , до́ндеже ѻ҆́ч҃е хра́мъ себѐ сот вори́лъ є҆сѝ прекра́сенъ , всеви́дѧщемꙋ влⷣцѣ . к̾ немꙋ́же в̾зыва́еши , сла́ва си́лѣ твое́й гдⷭ҇и .

=сла́ва . В=ъ ю҆́ности мꙋ́дрость , в̾ ста́рости ра́зꙋмъ , во все́мъ житїѝ пожда́нїе и҆ долготерпѣ́нїе , и҆ є҆́же ко всѣ́мъ любо́вь показа́лъ є҆сѝ . в̾зыва́ющим̾ , сла́ва си́лѣ твое́й гдⷭ҇и .

=и҆ ны́нѣ , боⷢ҇ . О=у҆мерщве́ныѧ пречи́стаѧ чл҃ки ѡ҆живи́ла є҆сѝ , па́дшїѧ си́хъ къ тлѣ́нїю воста́вила є҆сѝ . жизнода́вца ро́ждьши , и҆з̾бавлѧ́ющагѡ в̾зыва́ющїѧ , сла́ва си́лѣ твое́й гдⷭ҇и .

=пѣ́снь , є҃ . і҆рмо́с̾ . П=росвѣще́нїе твоѐ гдⷭ҇и низ̾послѝ на́мъ , ѿ мглы̀ прегрѣше́нїѧ разрѣшѝ бл҃же , и҆ твоегѡ̀ мі́ра с̾ нб҃сѐ подава́ѧ .

~Впери́въ сла́вне дш҃е́вныи ра́зꙋмъ , и҆ чю́вства мꙋ́дрѣ ѡ҆корми́въ . бы́лъ є҆сѝ хра́мъ ѡ҆сщ҃е́нъ бг҃ови , и҆ че́стенъ .

~Стропти́вагѡ ѕмїѧ̀ ᲂу҆вѧди́въ совѣ́ты , и҆ тогѡ̀ го́рькїѧ ко́зни . поꙋчи́лсѧ є҆сѝ при́снѡ бжⷭ҇твеномꙋ зако́нꙋ , дш҃а наслажда́ѧ .

=сла́ва . О=у҆краси́лъ є҆сѝ прпⷣбне , дш҃и три ча́стное . и҆ влⷣкꙋ ᲂу҆ма̀ ᲂу҆ста́вль , и҆мѧ́ше хрⷭ҇та̀ наставлѧ́ющагѡ , к̾ ше́ствїю нбⷭ҇но мꙋ .

=и҆ ны́нѣ , боⷢ҇ . Д=в҃аѧ родѝ пречⷭ҇тагѡ бг҃а , законополага́юща всѣ́мъ чистотꙋ̀ . и҆ ст҃ы́ню бл҃гоче́стїѧ , сꙋ́щимъ на землѝ воз̾вѣща́ѧ .

=пѣ́снь , ѕ҃ . і҆рмо́съ . В=озопи́лъ проѡ҆бра зꙋ́ѧ погребе́нїе тридне́вное , пррⷪ҇къ і҆ѡ́на в̾ ки́тѣ бг҃ꙋ молѧ́сѧ , ѿ тлѝ спаси́ мѧ , і҆с҃е цр҃ю сы́и си́ламъ .

~Въ пꙋсты́ни жи́ти ᲂу҆се́рдно , воз̾люби́лъ є҆сѝ бг҃оно́сне . в̾ не́й бг҃а прїемлѧ̀ и҆зба влѧ́ющагѡ тѧ̀ , и҆ соблюда́юща твоѧ̀ стопы̀ .

~Непрекло́ненъ в̾ поще́нїи бг҃омꙋ́дре пре́ былъ є҆сѝ , да́же до кончи́ны хранѧ̀ сїѐ ѡ҆пасе́нїе . и҆́мже нетлѣ́нномꙋ сподо́бисѧ ꙗ҆́вѣ наслажде́нїю .

=сла́ва . Р=авноа҆́гг҃льнѡ на землѝ житїѐ по́жилъ є҆сѝ . равноа҆́гг҃льнꙋю че́сть дос то́йнѡ ᲂу҆лꙋчи́лъ є҆сѝ , со а҆́гг҃лы всѣ́ми бг҃ови пред̾стоѧ̀ .

=и҆ ны́нѣ , боⷢ҇ . З=ачала̀ є҆сѝ во ᲂу҆тро́бѣ бг҃омт҃и , без̾нача́льнаго бг҃а сло́ва , на́съ ра́ди въ чл҃цѣхъ бы́вша непрело́жна по на́съ , во двою̀ зна́ема є҆стествꙋ̀ .

=конда́къ . гла́съ , а҃ . Б=лаже́ннꙋю жи́знь сконча́въ въ житїѝ , съ мꙋ́ченическими ли́ки , въ землѝ кро́ткихъ досто́йнѡ водворѧ́ешисѧ , бг҃оно́сне мака́рїе . и҆ въ пꙋсты́ню ꙗ҆́коже во́градъ всели́всѧ , бл҃го да́ть прїѧ́лъ є҆сѝ ѿ́ бг҃а чꙋдесе́мъ . тѣ́м̾ же тѧ̀ почита́емъ .

=и҆́косъ . Б=г҃оно́снагѡ бы́въ ᲂу҆́бѡ а҆нто́нїѧ ᲂу҆чени́къ ѻ҆́ч҃е и҆́скреннїи , ꙗ҆́коже во́ском̾ и҆з̾ѡ҆бража́ѧ , всѧ́кой наꙋчи́сѧ тогѡ̀ вои́стинꙋ добродѣ́тели и҆ страда́нїѧ . тѣ́мже ꙗ҆́кѡ и҆лїѧ̀ сꙋгꙋ́бѡ , ꙗ҆́коже и҆ ѻ҆́номꙋ є҆лисе́ю чюдесе́мъ бл҃года́ть да́стъ , и҆ проꙋвѣ́дѣнїѧ сїѧ́нїе . ве́лїе положи́сѧ во все́мъ мі́рѣ дѣѧ́нїе и҆ житїѐ твоѐ , воз̾двиза́ѧ спѧ́щїѧ въ поги́бельнѣй про́пасти . тѣ́мже тѧ̀ почита́емъ .

=пѣ́снь , з҃ . і҆рмо́съ . С=пасы́и во ѻ҆гнѝ а҆враа́мскїѧ сѝ дѣ́ти , и҆ халдѣ́и ᲂу҆би́въ , ꙗ҆́же без̾ пра́вды пра́ведныѧ ᲂу҆ловлѧ́хꙋ , препѣ́тыи гдⷭ҇и бж҃е ѻ҆ц҃ъ бл҃гослове́нъ є҆сѝ .

~Свы́ше си́лою , и҆ бж҃їею по́мощїю , врагѝ низ̾ложѝ побѣдоно́сецъ . зовы́и бы́лъ є҆сѝ , препѣ́тыи гдⷭ҇и бж҃е ѻ҆ц҃ъ на́шихъ бл҃гослове́нъ є҆сѝ .

~Ѡ҆чи́стив̾ м̾глꙋ̀ ю҆́же ѿ стрⷭ҇те́й бы́вшꙋю , без̾стра́стїѧ просвѣще́нїемъ ѡ҆зари́сѧ . зовы́и бл҃же́нне , препѣ́тыи гдⷭ҇и бж҃е ѻ҆ц҃ъ на́шихъ бл҃гослове́нъ є҆сѝ .

=сла́ва . О=у҆ѧсни́въ дш҃ꙋ добродѣ́тельными лѣ́потами , красе́нъ добро́тою бг҃ови бы́лъ є҆сѝ . поѧ́ше ра́дꙋѧсѧ , препѣ́тыи гдⷭ҇и бж҃е ѻ҆ц҃ъ на́шихъ бл҃гослове́нъ є҆сѝ .

=и҆ нн҃ѣ , боⷢ҇ . П=ризыва́ѧ на́съ плѣне́ныѧ дв҃о , во є҆́же бѣ́хомъ в̾ нача́лѣхъ . во́ чрево твоѐ в̾се́льсѧ воплоти́сѧ , чл҃колю́ бецъ гдⷭ҇ь , бг҃ъ ѻ҆ц҃ъ на́шихъ .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бо ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ прево зноси́те є҆гѡ̀ во́ вѣки .

~Глаго́лы жи́зни вѣ́чныѧ , пребл҃же́нне в̾ срⷣцы свое́мъ прїе́мъ , пло́ть ᲂу҆вѧди́лъ є҆сѝ . мі́рови же ᲂу҆мертви́сѧ , и҆ живоно́ снымъ ᲂу҆мерщве́нїемъ ѡ҆дѣ́ѧвсѧ . гдⷭ҇а по́йте дѣ́ла вопїѧ̀ , и҆ превозноси́те є҆гѡ̀ во́ вѣки .

~Млⷭ҇тива бы́ти бг҃оно́сне , є҆ди́ногѡ бл҃го да́телѧ молѝ , и҆́же твою̀ всесщ҃е́ннꙋю па́мѧть пра́зднꙋющимъ . согрѣше́нїемъ ѡ҆ставле́нїе си́мъ и҆спросѝ . гдⷭ҇а по́йте вопїю́щимъ , и҆ превозноси́те є҆гѡ̀ во́ вѣки .

~Воз̾рѣ́нїемъ к̾ бг҃ꙋ непреста́ннымъ вни ма́ѧ , и҆ ѿ ѻ҆нꙋ́днагѡ сїѧ́нїѧ зарю̀ прїе́мъ , свѣ́тъ неꙋгаси́мыи ꙗ҆́вльсѧ ꙗ҆́ко зерца́ло , посыла́еши пою́щим̾ , гдⷭ҇а по́й те дѣ́ла , и҆ превозноси́те є҆гѡ̀ во́вѣки .

=сла́ва . Н=а лѣ́ствицꙋ к̾ нб҃сѝ просте́ртꙋю , на не́й же ᲂу҆тверже́нъ ꙗ҆ви́сѧ гдⷭ҇ь , ѻ҆́ч҃е воз̾ше́лъ є҆сѝ . бжⷭ҇твеными восхожде́нь ми , прⷭ҇нѡ пред̾ ᲂу҆спѣва́ѧ прпⷣбне , до́нде же дости́глъ є҆сѝ пою́щихъ , гдⷭ҇а по́йте дѣ́ла , и҆ превозноси́те є҆гѡ̀ во́ вѣки .

=и҆ ны́нѣ , боⷢ҇ . П=ое́мъ тѧ̀ ѡ҆бра́дованнаѧ , бг҃а бо воплоще́нна на́мъ родила̀ є҆сѝ . тѣ́мже бцⷣꙋ тѧ̀ всѝ и҆менꙋ́емъ , бг҃опрїѧ́ тнꙋю трапе́зꙋ , добро́тꙋ і҆а́кѡвлю . гдⷭ҇а по́йте дѣ́ла вопїю́ще , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . Е҆́=вва ᲂу҆́бѡ недꙋ́гомъ ѡ҆слꙋша́нїѧ , клѧ́твꙋ всели́ла є҆́сть . ты́ же дв҃о бцⷣе прозѧбе́нїемъ прижи́тїѧ твоегѡ̀ , мі́рови бл҃гослове́нїе процвѣла̀ є҆сѝ . тѣ́мъ тѧ̀ всѝ велича́емъ .

~Слеза́ми ᲂу҆́бѡ по́стническими , браздꙋ̀ срⷣца своегѡ̀ напои́лъ є҆сѝ . ра́дꙋѧжесѧ ѻ҆́ч҃е бг҃оно́сне , ны́нѣ ра́достїю рꙋкоѧ́ти собира́еши подвиго́мъ по́чести . тѣ́мже тѧ̀ всѝ ᲂу҆бл҃жа́емъ .

~Незаходи́мъ восїѧ̀ тебѣ̀ свѣ́тъ , и҆ при сносꙋ́щнѡ весе́лїе воспрїѧ́тъ , и҆дѣ́же ликꙋ́ѧ со а҆́гг҃лы , ѡ҆́крⷭ҇тъ цр҃ѧ и҆ гдⷭ҇а . вѣ́рою творѧ́щихъ па́мѧть твою̀ поми на́й , ѻ҆́ч҃е всебл҃же́нне .

~Воз̾мо́глъ є҆сѝ и҆з̾бѣжа́ти бѣсо́въ стрѣ лѧ́нїѧ , и҆ кова́рствїѧ лꙋка́вна , спасе́сѧ бл҃же́нне дш҃ѧ твоѧ̀ . ст҃а̀ и҆ чиста̀ и҆ нескве́рна , наслажде́нїѧ нбⷭ҇нагѡ сподо́ бисѧ . помина́й ᲂу҆́бѡ пою́щїѧ тѧ̀ .

=сла́ва . З=ако́номъ ѻ҆́ч҃е страда́льческимъ подвиза́сѧ , и҆ побѣди́лъ є҆сѝ . тѣ́мже тѧ̀ сла́вою вѣнце́мъ , ꙗ҆́кѡ є҆ди́нъ бл҃го да́тель почтѐ . и҆ бжⷭ҇твенагѡ свѣтоѧ вле́нїѧ сподо́би , и҆ бл҃же́ннымъ наслаж де́нїемъ .

=и҆ ны́нѣ , боⷢ҇ . Ꙗ҆́=кѡ всѣ́хъ тва́рей творца̀ ро́ждьши бг҃омт҃и , превоз̾шла̀ є҆сѝ всю̀ тва́рь бжⷭ҇твеною сла́вою , и҆ ст҃остїю и҆ бл҃года́тїю , и҆ всѧ́кою добродѣ́телїю бо́ль шею . тѣ́мже тѧ̀ всѝ велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнагѡ ѻ҆ц҃а на́шегѡ мака́рїѧ є҆гѵ́пѣтскагѡ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

