<document xmlns="http://www.ponomar.net/culiturgical">
<p>Т<red>ропа́рь, в̾ нлⷣю ѡ҆ ѳомѣ̀. гла́съ, з҃.</red></p>

<p><red>З</red>на́менанꙋ гро́бꙋ, живо́тъ ѿ́ гроба во сїѧ́лъ є҆сѝ хрⷭ҇тѐ бж҃е. и҆ две́ремъ затво ре́нымъ ᲂу҆чн҃ко́мъ пред̾ста̀, и҆́же всѣ́хъ воскрⷭ҇нїе.  дх҃ъ  пра́выи,  тѣ́ми  ѡ҆бнов лѧ́ѧ на́мъ, по вели́цѣй твое́й млⷭ҇ти <red>[два́жды]. сла́ва, и҆ ны́нѣ, то́йже.</red></p>

<p>К<red>ано́нъ. гла́съ, а҃. пѣ́снь, а҃. і҆рмо́съ. П</red>ое́мъ всѝ лю́дїє ѿ лю́ты рабо́ты фа раѡ́ни, лю́ди и҆҆зба́вльшемꙋ, и҆҆ во глꙋ бинѣ̀ морстѣ́й, нога́ми немо́крыми наста́вльшемꙋ, пѣ́снь побѣ́днꙋю, ꙗ҆́кѡ просла́висѧ.</p>

<p><red>запѣ́въ: С</red>ла́ва тебѣ̀ бж҃е на́шъ, сла́ва тебѣ̀ <red>[покло́н̾].</red></p>

<p><red>Д</red>не́сь просвѣще́нїе дш҃а́мъ, хрⷭ҇то́съ бо ѿ́гроба, ꙗ҆́коже сл҃нце восїѧ́въ тридне́ внѡ, и҆ мра́чнꙋю бꙋ́рю ѿгна́лъ є҆́сть грѣха̀ на́шегѡ. того̀ воспое́мъ ꙗ҆́кѡ просла́висѧ <red>[два́жды].</red></p>

<p><red>сла́ва. Ц</red>р҃ь времено́мъ свѣтоно́сныи де́нь, и҆ дне́мъ же цр҃ьски ꙗ҆́вльсѧ, да́ры носѧ̀ ᲂу҆краша́етъ и҆збра́нныѧ лю́ди цр҃ко́вныѧ, непреста́ннѡ пою́щыѧ, воскрⷭ҇шаго хрⷭ҇та̀, ꙗ҆́кѡ просла́висѧ.</p>

<p><red>и҆ ны́нѣ. Н</red>и две́ри сме́ртныѧ хрⷭ҇тѐ, ни печа́ти гро́бныѧ, ни ключѝ вра́тныѧ тебѣ̀ проти́вишасѧ. но воскр҃съ пред̾ ста́лъ є҆сѝ дрꙋго́мъ сѝ влⷣко, ми́ръ да́рꙋѧ, всѧ́къ ᲂу҆́мъ преимꙋ́щїи.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмоⷭ҇. О</red>у҆твердѝ менѐ хрⷭ҇тѐ, на недви́жимомъ ка́мени за́повѣдей тѝ, и҆ просвѣти́ мѧ свѣ́томъ лица̀ твоегѡ̀, нѣ́сть бо ст҃а па́че тебѣ̀ чл҃колю́бче.</p>

<p><red>Н</red>о́ваѧ за ве́тхих̾, и҆ в̾ тлѣ́нных̾ мѣ́сто нетлѣ́ннаѧ, крⷭ҇то́мъ си хрⷭ҇тѐ соверши́лъ є҆сѝ. на́мъ во ѡ҆бновле́нїе жи́зни, ходи́ ти досто́йнѡ повелѣ́лъ є҆сѝ <red>[два́жды].</red></p>

<p><red>сла́ва. В</red>о́ гробѣ затворе́нъ є҆сѝ, со ѡ҆пи́санною пло́тїю свое́ю, не ѡ҆пи́сан ныи хрⷭ҇тѐ, воскрⷭ҇лъ є҆сѝ, и҆ две́ремъ зат воре́нымъ пред̾ста́лъ є҆сѝ свои́мъ ᲂу҆чени ко́мъ всеси́льне.</p>

<p><red>и҆ ны́нѣ. Ꙗ҆́</red>звы своѧ̀ хрⷭ҇тѐ, ꙗ҆́же во́лею прїѧ́лъ є҆сѝ на́съ ра́ди, пред̾ста́лъ є҆сѝ ᲂу҆ченико́мъ свои́мъ, сохра́нь свидѣ́тель ство своѐ, и҆ показа́лъ є҆сѝ сла́вꙋ воскрⷭ҇нїѧ.</p>

<p><red>сѣда́лен̾. гла́съ, ѕ҃. Ꙗ҆́</red>кѡ посредѝ ᲂу҆чн҃къ свои́хъ прїи́де, сп҃се ми́ръ даѧ̀ и҆́мъ, прїидѝ и҆ к̾ на́мъ, и҆ спасѝ на́съ.</p>

<p><red>сла́ва, и҆ ны́нѣ. боⷢ҇. И҆́</red>же бл҃гослове́нꙋю нарекі́и мт҃рь себѣ̀, прїи́де на́ стрⷭ҇ть во́ лею свое́ю, просїѧ́в̾ на крⷭ҇тѣ̀, взыска́ти хотѧ̀ а҆да́ма, гл҃ѧ а҆́гг҃лѡмъ с̾ра́дꙋйтеми сѧ, ꙗ҆́кѡ ѡ҆брѣто́хъ и҆зги́бшꙋю дра́хмꙋ. и҆́же всѧ̀ мꙋ́дрѣ ᲂу҆стро́ивыи бж҃е сла́ва тебѣ̀.</p>

<p><red>пѣ́снь, д҃. і҆рмо́съ. В</red>е́лїѧ та́йна твоегѡ̀ хрⷭ҇тѐ смотре́нїѧ. сѐ ᲂу҆́бѡ свы́ше пред̾ зрѧ̀, прозорли́выма а҆вва́кꙋмъ, и҆зы́де вопїѧ́ше ти, на спасе́нїе люде́й свои́хъ чл҃колю́бче.</p>

<p><red>Ж</red>е́лчь ᲂу҆́бѡ вкꙋси́въ, дре́внее вкꙋше́нїе и҆сцѣлѧ́ѧ. ны́нѣ же со страдо́внымъ ме́домъ, просвѣще́нїе дадѐ хрⷭ҇то́съ пра́ ѻ҆ц҃ꙋ, и҆ своегѡ̀ сла́дкагѡ прича́стїѧ.</p>

<p><red>Б</red>ога́тство поче́рпъ ѿ сокро́вища некра́ домагѡ бжⷭ҇твенагѡ бл҃года́телю, копї е́мъ бо прободе́наѧ ти ре́бра и҆спыта́въ, премꙋ́дрости и҆ ра́зꙋма наполнѧ́етъ ми́ра близне́цъ.</p>

<p><red>сла́ва. Р</red>ꙋко́ю и҆спыта́ти чл҃колю́бче пре́ жде всѣ́хъ повелѣва́еши ѳѡмѣ̀ прости ра́ѧ невѣ́рꙋющꙋ ре́бра, ми́рови ᲂу҆вѣрѧ́ѧ своѐ хрⷭ҇тѐ тридне́вное воста́нїе.</p>

<p><red>и҆ ны́нѣ. Т</red>во́й всебл҃же́нныи хвали́мь є҆́сть ꙗ҆зы́къ, ѽ близнечѐ, пе́рвѣе ᲂу҆́бо бл҃гоче́стнѡ проповѣ́да живода́вца і҆с҃а, бг҃а же и҆ гдⷭ҇а, и҆ ѿ дꙋнове́нїѧ и҆ прико снове́нїѧ и҆спо́лнисѧ бл҃года́ти.</p>

<p><red>пѣ́снь, є҃. і҆рмо́съ. Ѿ</red> ́нощи ᲂу҆́тренююще хва́лимъ тѧ хрⷭ҇тѐ бж҃е, ѻ҆ц҃ꙋ̀ собез̾на ча́льна, и҆ сп҃са дш҃а́мъ на́шимъ, ми́ръ ми́рови пода́ждь чл҃колю́бче.</p>

<p><red>П</red>ред̾ста́въ сп҃съ дрꙋго́мъ скорбѧ́щымъ, и҆ прише́ствїемъ всю̀ ѿє́млѧ ско́рбь, и҆ и҆гра́ти воздвиза́етъ свои́м̾ воскрⷭ҇нїем̾ <red>[два́жды].</red></p>

<p><red>сла́ва. ѽ</red> и҆́стинномꙋ похвалѧ́емомꙋ, ѳѡминꙋ̀ стра́шномꙋ начина́нїю, де́рзо стнѣ бо ѡ҆сѧза̀ ре́бра, бжⷭ҇твенымъ ѻ҆гне́мъ блиста́ющаѧ.</p>

<p><red>и҆ ны́нѣ. Н</red>евѣ́рїе ѳѡмино̀, вѣ́рѣ роди́ тельно на́мъ показа́лъ є҆сѝ, ты́ бо мꙋ́ дростїю свое́ю промышлѧ́еши поле́зное хрⷭ҇тѐ, ꙗ҆́кѡ чл҃колю́бецъ.</p>

<p><red>пѣ́снь, ѕ҃. і҆рмо́съ. П</red>ррⷪ҇ка спа́слъ є҆сѝ ѿ ки́та чл҃колю́бче, и҆ менѐ и҆з̾ глꙋбины̀ грѣхо́вныѧ возвѣдѝ молю́тисѧ.</p>

<p><red>Ѳ</red>ѡмы̀ не ѡ҆ста́вилъ є҆сѝ влⷣко, погрꙋ жа́ема глꙋбино́ю невѣ́рїѧ, дла́ни про сте́ръ на и҆спыта́нїе <red>[два́жды].</red></p>

<p><red>сла́ва. С</red>п҃съ на́шъ гл҃аше, ѡ҆сѧза́вше мѧ ви́дите ко́сти и҆ пло́ть носѧ́ща, а҆́зъ непремѣни́хсѧ.</p>

<p><red>и҆ ны́нѣ. Р</red>е́бра ѡ҆сѧза́въ невѣ́ровавыи ѳѡма̀, не сꙋ́щꙋ є҆мꙋ̀ в̾ пе́рвыи вхо́дъ тво́й чл҃колю́бче, сп҃се на́шъ.</p>

<p><red>конда́къ. гла́съ, и҃. Л</red>юбопы́тною десни́ цею, жизнопода́тельнаѧ твоѧ̀ ре́бра, ѳѡма̀ и҆спыта́лъ є҆́сть хрⷭ҇тѐ бж҃е. затво ре́нымъ бо две́ремъ ꙗ҆́кѡ вни́де, съ про́ чими а҆пⷭ҇лы вопїѧ́ше, гдⷭ҇ь є҆сѝ и҆ бг҃ъ мо́й.</p>

<p><red>и҆́косъ. К</red>то̀ сохранѝ ᲂу҆чени́чꙋ дла́нь тогда̀ не ѡ҆пали́мꙋ, є҆гда̀ ко ѻ҆́гненым̾ ре́бромъ пристꙋпѝ гдⷭ҇нимъ; кто̀ дадѐ є҆́й де́рзость, и҆ возмо́же ѡ҆сѧза́ти пла́ме ннꙋю ко́сть, всѧ́ко не ѡ҆сѧза́емꙋю; а҆́ще бо не бы̀ ребро̀ си́лꙋ по́дало бре́ннѣй десни́цѣ, ка́кѡ и҆мѧ́ше ѡ҆сѧза́ти, стра́ стїю поколѣба́вшагѡ вы́шнїѧ и҆ ни́ж нїѧ. сїѧ̀ бл҃года́ть ѳѡмѣ̀ даде́сѧ, є҆́же сїѧ̀ ѡ҆сѧза́ти, хрⷭ҇то́ви же вопи́ти, гдⷭ҇ь є҆сѝ и҆ бг҃ъ мо́й.</p>

<p><red>пѣ́снь, з҃. і҆рмо́съ. Т</red>ѣ́лꙋ слꙋжи́ти мꙋси кі́йскомꙋ согла́сїю созыва́ющꙋ лю́ди, ѿ пѣ́сней сїѡ́нскихъ пою́ще ѻ҆те́честїи ѻ҆́троцы дв҃дѡвы. мꙋчи́телево разори́ ша ѕлочести́вое велѣ́нїе, и҆ пла́мень в̾ро́сꙋ прело́жиша, пѣ́снь воспѣва́юще, превоз̾носи́мыи ѻ҆ц҃е́мъ бж҃е бл҃госло ве́нъ є҆сѝ.</p>

<p><red>Ꙗ҆́</red>кѡ пе́рвыи є҆́сть дне́мъ и҆ нача́льныи, свѣтоно́сныи се́й, во́ньже ра́доватисѧ досто́йнѡ, но́вымъ и҆ бжⷭ҇твенымъ лю́ демъ с̾ тре́петомъ. прино́ситъ бо вѣ́ка ѻ҆́бразъ, ꙗ҆́кѡ ѻ҆сми́цы соверша́ѧ бꙋ́дꙋ щагѡ. во́ньже воспѣва́емъ, превоз̾но си́мыи ѻ҆ц҃е́мъ бг҃ъ бл҃гослове́нъ є҆сѝ.</p>

<p><red>Е҆</red>ди́нъ дерзнꙋ́выи, и҆ невѣ́рною вѣ́рою ѡ҆бл҃года́тивъ на́съ ѳѡма̀ близне́цъ, рѣ ши́тъ ᲂу҆́бѡ мра́чное невѣ́дѣнїе всѣ́мъ конце́мъ вѣ́рнымъ невѣ́рїемъ. себѣ́ же вѣне́цъ плете́тъ ꙗ҆́вѣ, гл҃ѧ, ты̀ є҆сѝ гдⷭ҇ь, превозноси́мыи ѻ҆ц҃е́мъ бг҃ъ, бл҃госло ве́нъ є҆сѝ.</p>

<p><red>сла́ва. Н</red>е тꙋ́не ᲂу҆сꙋмнѣ́всѧ ѳѡма̀, воста́нїе твоѐ неви́дѣвъ, но вѣ́рнѡ ꙗ҆́вствено тща́шесѧ показа́ти то̀ хрⷭ҇тѐ, всѣ́мъ ꙗ҆зы́кѡмъ. тѣ́мже ᲂу҆́бѡ невѣ́ рїемъ ᲂу҆вѣ́ри всѣ́хъ, и҆ наꙋчѝ гл҃ати тебѣ̀, гдⷭ҇ь превозноси́мыи ѻ҆ц҃е́мъ бг҃ъ, бл҃гослове́нъ є҆сѝ.</p>

<p><red>и҆ ны́нѣ. С</red>о́ страхомъ рꙋ́кꙋ ѳѡма̀, в̾ ре́бра твоѧ̀ живоно́снаѧ хрⷭ҇тѐ, внꙋ́трь с̾ тре́петомъ положѝ, и҆ дѣ́йствомъ сп҃се сꙋгꙋ́бымъ, ѻ҆бою̀ є҆стествꙋ̀, и҆́же в̾ тебѣ̀ совокꙋ́пленою несмѣ́снѡ ᲂу҆вѣрѧ́ѧсѧ, и҆ вѣ́рою взыва́ше глаго́лѧ, ты̀ є҆сѝ гдⷭ҇ь превозноси́мыи ѻ҆ц҃е́мъ бг҃ъ, бл҃госло ве́нъ є҆сѝ.</p>

<p><red>пѣ́снь, и҃. і҆рмо́с̾. В</red>о пла́мени ѻ҆́гненнѣ горѧ́щыѧ пе́щи, сохра́ньшаго дѣ́ти, и҆ во ѻ҆́бразѣ а҆́гг҃ла сше́дшаго къ ни́мъ, по́йте гдⷭ҇а, и҆ превозноси́те є҆гѡ̀ во́ вѣки.</p>

<p><red>В</red>ожделѣ́въ твоегѡ̀ ра́достнагѡ видѣ́ нїѧ, пре́жде невѣ́ровавыи ѳѡма̀, сподо́ бльжесѧ того̀, бг҃а и҆ гдⷭ҇а тѧ̀ нарица́ше влⷣко, є҆го́же превозно́сим̾ во́ вѣки <red>[вⷤ].</red></p>

<p><red>сла́ва. О</red>у҆крѣ́пльшаго ѳѡмино̀ невѣ́рїе, и҆ показа́вшаго ре́бра, и҆ того̀ дла́нїю ѡ҆сѧза́ема, по́йте гдⷭ҇а, и҆ превозноси́те є҆гѡ̀ во́ вѣки.</p>

<p><red>и҆ ны́нѣ. Т</red>воѐ та́йное сокрове́нное сок ро́вище, на́мъ ѿве́рзе ѳѡма̀. бг҃осло́ витъ бо ꙗ҆зы́комъ бг҃оно́снымъ, по́йте гдⷭ҇а гл҃аше, и҆ превозноси́те є҆гѡ̀ во́ вѣки.</p>

<p><red>пѣ́снь, ѳ҃. і҆рмо́съ. Т</red>ебѐ свѣ́тлꙋю свѣ щꙋ̀, и҆ мт҃рь свѣ́та, всекоре́ннꙋю сла́вꙋ, и҆ вы́шшꙋ всѣ́хъ тва́рей, пѣ́сньми велича́емъ.</p>

<p><red>В</red>ъ тво́й свѣ́тлыи де́нь и҆ пресвѣ́тлыи хрⷭ҇тѐ, въ всесвѣ́тлѣй бл҃года́ти, въ не́й же красе́нъ добро́тою ᲂу҆ченико́мъ сѝ пред̾ста̀, в̾ пѣ́снехъ велича́емъ <red>[двⷤа].</red></p>

<p><red>сла́ва. Т</red>воѧ̀ бре́нною дла́нїю ѡ҆сѧза́ема ре́бра, и҆ не ѡ҆пали́вша сїю̀ ѻ҆гне́мъ не веще́ственагѡ бжⷭ҇твенагѡ сꙋщества̀, в̾ пѣ́снехъ велича́емъ.</p>

<p><red>и҆ ны́нѣ. Т</red>ѧ̀ и҆́же ꙗ҆́кѡ бг҃а и҆́з̾ гроба восїѧ́вшаго хрⷭ҇та̀, не ѻ҆чи́ма ви́дѣвше, но серде́чною любо́вїю вѣ́ровавше, пѣ́сньми велича́емъ.</p>

<p><red>задосто́йникъ: В</red>елича́й дш҃е моѧ̀, и҆́же и҆звѣ́дшагѡ и҆з̾ а҆́да, и҆ дарова́вшагѡ на́мъ воскрⷭ҇нїе. <red>В</red>елича́й дш҃е моѧ̀, и҆́же ᲂу҆вѣ́рившагѡ, ѳѡмино̀ невѣ́рїе.</p>

<p><red>Т</red>ебѐ свѣ́тлꙋю свѣщꙋ̀, и҆ мт҃рь свѣ́та, всекоре́ннꙋю сла́вꙋ, и҆ вы́шшꙋ всѣ́хъ тва́рей, пѣ́сньми велича́емъ  <red>[покло́н̾ до землѝ].</red></p>

<p><red>ѿпꙋ́стъ: В</red>ше́дыи ко ᲂу҆чн҃ко́мъ две́ремъ затворе́нымъ, и҆ ѳѡмꙋ̀ ᲂу҆вѣ́ривыи, гдⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ ти мт҃ре, ст҃ы́хъ сла́вныхъ и҆ всехва́ль ныхъ а҆пⷭ҇лъ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>