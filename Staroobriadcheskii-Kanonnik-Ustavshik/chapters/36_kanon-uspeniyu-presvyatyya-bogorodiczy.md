Т=ропа́рь , ᲂу҆спе́нїю бцⷣы . гла́съ , а҃ .=

~Въ ржⷭ҇твѣ̀ дв҃ство сохрани́ла є҆сѝ , и҆ во ᲂу҆спе́нїи ми́ра не ѡ҆ста́ви бцⷣе . преста́ вибосѧ к̾ животꙋ̀ , мт҃и сꙋ́щи живота̀ . и҆ моли́твами твои́ми , и҆збавлѧ́еши ѿ сме́рти дш҃ѧ на́шѧ =[два́жды].=

=сла́ва , и҆ ны́нѣ , то́йже .=

К=ано́нъ , ᲂу҆спе́нїю прест҃ы́ѧ бцⷣы . глаⷭ҇ , а҃ . пѣ́снь , а҃ . і҆рмо́съ . П=реꙋкраше́на бжⷭ҇твен ною сла́вою , сщ҃е́ннаѧ и҆ сла́внаѧ дв҃о па́мѧть тѝ , всѧ̀ созва̀ на весе́лїе вѣ́р ныѧ , начина́ющи марїа́мъ , съ ли́ки и҆ тимпа́ны , твоемꙋ̀ пою́ще є҆диноро́дно мꙋ , сла́внѡ ꙗ҆́кѡ просла́висѧ .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Да провожда́ютъ невеще́ственїи чи́но ве , нб҃оше́ственое в̾ сїѡ́нъ бжⷭ҇твеное тѣ́ло твоѐ . внеза́пꙋ же сте́кшесѧ а҆пⷭ҇лъ мно́жество , ѿ коне́цъ бцⷣе , тебѣ̀ пред̾ ста́ша кꙋ́пнѡ . с̾ ни́ми же пречⷭ҇таѧ , твою̀ честнꙋ́ю дв҃о па́мѧть сла́вимъ .

~Побѣ́дныѧ по́чести взѧ́тъ на є҆сте ство̀ чⷭ҇таѧ , бг҃а ро́ждьши , ѡ҆ба́че же по до́бѧщисѧ творцꙋ̀ своемꙋ̀ и҆ сн҃ꙋ , па́че є҆стества̀ повинꙋ́ешисѧ є҆сте́ственымъ зако́нѡмъ . тѣ́мже ᲂу҆ме́рши , съ сн҃омъ воста́еши вѣ́чнꙋющи .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ к̾ тебѣ̀ при бѣга́емъ , ꙗ҆́кѡ к̾ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . С=одѣ́тельнаѧ и҆ содер жа́щаѧ всѧ̀ , бж҃їѧ си́ла и҆ мꙋ́дрость , не прекло́ннꙋ и҆ недви́жимꙋ цр҃ковь свою̀ ᲂу҆твердѝ хрⷭ҇тѐ . є҆ди́нъ бо є҆сѝ ст҃ъ и҆ на ст҃ы́хъ почива́ѧи .

~Женꙋ́ тѧ ме́ртвенꙋ , но па́че є҆стества̀ и҆ мт҃рь бж҃їю , ви́дѣвше пренепоро́чнаѧ сла́внїи а҆пⷭ҇ли , ᲂу҆жа́снѡ прикаса́хꙋсѧ рꙋка́ми , сла́вою ѡ҆блиста́ющꙋ , ꙗ҆́кѡ бг҃о прїѧ́тное селе́нїе ви́дѧще .

~Пости́же сꙋ́дъ рꙋ́цѣ досади́телѧ де́рза гѡ , ᲂу҆сѣче́нїе нанесы́и . бг҃ꙋ сохра́ньшꙋ , че́сть ѡ҆дш҃евле́номꙋ кїѡ́тꙋ , сла́вою бжⷭ҇тва̀ , в̾ не́мже сло́во пло́ть бы́сть .

=ѵ҆пако́й . гла́съ , є҃ . Б=л҃жи́мъ тѧ всѝ ро́ди бцⷣе дв҃о , въ тѧ́ бо невмѣсти́мыи хрⷭ҇то́съ бг҃ъ на́шъ , вмѣсти́тисѧ и҆зво́ли . бл҃же́ни є҆смы̀ и҆ мы̀ пред̾ста́тельницꙋ тѧ и҆мꙋ́ще , де́нь бо и҆ но́щь мо́лишисѧ за ны̀ , и҆ ски́петры црⷭ҇твїѧ твои́ми мл҃твами ᲂу҆твержа́ютсѧ . тѣ́мъ бл҃года рѧ́ще вопїе́мъ ти , ра́дꙋисѧ ѡ҆бра́дован наѧ гдⷭ҇ь с̾ тобо́ю .

=пѣ́снь , д҃ . і҆рмо́съ . Р=ѣ́чи пррⷪ҇къ и҆ гада́ нїѧ , воплоще́нїе прореко́ша ѿ дв҃цы твоѐ хрⷭ҇тѐ свѣ́тъ блиста́нїѧ твоегѡ̀ , во свѣ́тъ ꙗ҆зы́кѡмъ и҆зы́детъ . и҆ воз̾гла си́тъ ти бѣ́здна с̾ весе́лїемъ , си́лѣ твое́й сла́ва чл҃колю́бче .

~Ви́дите лю́дїє и҆ чюди́тесѧ , гора́ бо ст҃а́ѧ ꙗ҆́вственаѧ бг҃ꙋ , в̾ нбⷭ҇ныѧ ѡ҆би́тели превы́ше взе́млетсѧ . нб҃о землено́е , в̾ нбⷭ҇ное и҆ нетлѣ́нное селе́нїе вселѧ́емо .

~Жи́зни прⷭ҇носꙋ́щныѧ и҆ лꙋ́чшїѧ , сме́рть твоѧ̀ бы́сть прехо́дна чⷭ҇таѧ , ѿ тлѣ́н ныѧ , къ бжⷭ҇твенѣй вои́стинꙋ и҆ непре ходи́мѣй преводѧ́ тѧ чⷭ҇таѧ , с̾ весе́лїемъ сн҃а зрѣ́ти своегѡ̀ и҆ гдⷭ҇а .

~Взѧ́шасѧ две́ри нбⷭ҇ныѧ , и҆ а҆́гг҃ли воспѣ́ ша , и҆ прїѧ́това хрⷭ҇то́съ , дв҃ства своеѧ̀ мт҃ре сосꙋ́дъ . херꙋви́ми под̾ѧ́ша съ весе́лїемъ , серафи́ми же сла́вѧтъ ра́дꙋющесѧ .

=пѣ́снь , є҃ . і҆рмо́съ . Б=ж҃їю неи҆зрече́ннꙋю добро́тꙋ , дѣ́лъ твои́хъ хрⷭ҇тѐ и҆сповѣ́ дꙋю , ѿ присносꙋ́щныѧ бо сла́вы , сопри сносꙋ́щное сли́чное просвѣще́й сїѧ́нїе . и҆з̾ дв҃ческїѧ ᲂу҆тро́бы , сꙋ́щымъ во тмѣ̀ и҆ сѣ́ни вопло́щьсѧ восїѧ̀ со́лнце .

~Ꙗ҆́кѡ на ѻ҆́блацѣ дв҃о а҆пⷭ҇льскїи ли́къ носи́мъ къ сїѡ́нꙋ ѿ коне́цъ , слꙋжи́ти тебѣ̀ ѻ҆́блакꙋ ле́гкомꙋ собира́шесѧ , ѿ неѧ́же вы́шнїи бг҃ъ , сꙋ́щымъ во тмѣ̀ и҆ сѣ́ни , пра́ведное восїѧ̀ сл҃нце .

~Трꙋ́бъ бг҃опрїѧ́тнїи ꙗ҆зы́цы , бг҃осло́в ныхъ мꙋже́й , бл҃гогла́снѣе бцⷣѣ во пїѧ́хꙋ , и҆схо́днꙋю воз̾глаша́юще пѣ́снь поѧ́хꙋ дх҃омъ , ра́дꙋисѧ нетлѣ́нныи и҆сто́чниче , бж҃їѧ живонача́льнагѡ и҆ спасе́нагѡ всѣ́мъ воплоще́нїѧ .

=пѣ́снь , ѕ҃ . і҆рмо́съ . М=орскі́и пꙋчиноро́д ныи ки́товъ , внꙋ́трь бж҃їи ѻ҆́гнь , три дне́внаго ти погребе́нїѧ проѡбраже́нїе , є҆мꙋ́же і҆ѡ́на пррⷪ҇къ ꙗ҆ви́сѧ , спасе́нъ бо ꙗ҆́коже и҆ пре́жде пꙋще́нъ бы́сть , невре жде́нъ вопїѧ́ше пожрꙋ́ ти , со́ гласомъ хвале́нїѧ гдⷭ҇и .

~Дае́тъ ти ꙗ҆́же превы́ше є҆стества̀ цр҃ь всѣ́хъ и҆ бг҃ъ , в̾ ржⷭ҇твѣ́ бо дв҃ꙋ ꙗ҆́коже сохранѝ , та́кѡ и҆ во́ гробѣ тѣ́ло соблю дѐ нетлѣ́нно , и҆ спросла́ви бжⷭ҇твенымъ преставле́нїемъ , че́сть тебѣ̀ ꙗ҆́кѡ сн҃ъ мт҃ри да́рꙋѧ .

~Вои́стинꙋ тѧ ꙗ҆́кѡ свѣ́телъ свѣ́щникъ невеще́ственагѡ свѣ́та , кади́льницꙋ златꙋ́ю бжⷭ҇твенагѡ ᲂу҆́глѧ , во ст҃а́ѧ ст҃ы́хъ вселѝ . рꙋ́чкꙋ и҆ же́злъ , скрижа́ль бг҃опи́саннꙋ , ковче́гъ ст҃ы́и , трапе́зꙋ сло́ва жи́зни , дв҃о ржⷭ҇тво́ ти .

=конда́къ . гла́съ , в҃ . В=ъ мл҃твахъ неꙋсы па́ющꙋю бцⷣꙋ , и҆ в̾ застꙋпле́нїихъ и҆звѣ́ стное ᲂу҆пова́нїе , гро́бъ и҆ сме́рть не ᲂу҆держа́ста . ꙗ҆́кѡ бо живота̀ мт҃рь , на живо́тъ преста́ви , и҆́же во ᲂу҆тро́бꙋ все ли́выисѧ , прⷭ҇нодв҃ственꙋю .

=и҆́косъ . Ѡ҆=гради́ ми помышле́нїѧ сп҃се мо́й , и҆́бо стѣ́нꙋ ми́рꙋ воспѣ́ти дерза́ю , пречⷭ҇тꙋю мт҃рь твою̀ . на столпѣ̀ гл҃ъ ᲂу҆крѣпи́ мѧ , и҆ въ тѧ́жкихъ мы́слѣхъ застꙋпи́ мѧ . ты́ бо взыва́ющымъ , и҆ просѧ́щымъ вѣ́рою , моле́нїѧ и҆сполнѧ́е ши . ты̀ ᲂу҆́бѡ да́рꙋй ми ꙗ҆зы́къ прино́ сенъ , и҆ по́мыслъ непосты́ден̾ , всѧ́ко бо даѧ́нїе сїѧ́нїѧ , ѿ тебѐ низ̾посыла́етсѧ свѣтопода́телю , и҆́же во ᲂу҆тро́бꙋ всели́ выисѧ прⷭ҇нодв҃ственꙋю .

=пѣ́снь , з҃ . і҆рмо́съ . Б=ез̾стꙋ́днѣй ꙗ҆́рости же и҆ ѻ҆гню̀ , бжⷭ҇твенное жела́нїе сопро тивлѧ́ѧсѧ . ѻ҆́гнь ᲂу҆́бѡ ѡ҆роша́ше , ꙗ҆́ро сти же смѣѧ́шесѧ . бг҃одх҃нове́нною мы́слїю прпⷣбныхъ , тривѣща́нною цѣв ни́цею проти́вꙋ вѣща́ѧ , мꙋсикі́йскимъ пища́лемъ , посредѝ пла́мене , препро сла́вленныи ѻ҆ц҃ъ на́шихъ бж҃е бл҃госло ве́нъ є҆сѝ .

~Бг҃одѣ́ланныѧ скрижа́ли мѡѷсе́й , пи́санныѧ бжⷭ҇твенымъ дх҃омъ , ꙗ҆́ростїю сокрꙋ́шь . но сегѡ̀ влⷣка , ро́ждьшꙋю неврежде́нꙋ въ нбⷭ҇ныѧ сохра́нь до́мы , ны́нѣ внꙋ́трь вселѝ , съ не́ю и҆гра́юще вопїе́мъ хрⷭ҇то́ви , препросла́вленыи ѻ҆ц҃ъ на́шихъ бж҃е бл҃гослове́нъ є҆сѝ .

~Въ кимва́лѣхъ ᲂу҆сты̀ чи́стыми , мꙋси кі́йски же , срⷣцемъ свѣ́тлымъ , доброгла́ сною трꙋбо́ю , высо́кою мы́слїю , дв҃ыѧ и҆ чⷭ҇тыѧ въ наро́читыи и҆збра́нныи дн҃ь преставле́нїѧ , дѣ́тельными пле́щꙋще рꙋка́ми вопїе́мъ , препросла́вленыи ѻ҆ц҃ъ на́шихъ бж҃е бл҃гослове́нъ є҆сѝ .

~Бг҃омꙋ́дрїи собери́тесѧ лю́дїє , бж҃їѧ бо сла́вы селе́нїе , ѿ сїѡ́на преставлѧ́етсѧ , к̾ нбⷭ҇номꙋ жили́щꙋ , и҆дѣ́же гла́съ чи́стъ пра́з̾днꙋющихъ , гла́съ несказа́нна ра́до ванїѧ , и҆ в̾ весе́лїи вопїю́щихъ хрⷭ҇то́ви , препросла́вленыи ѻ҆ц҃ъ на́шихъ бж҃е бл҃гослове́нъ є҆сѝ .

=пѣ́снь , и҃ . і҆рмо́съ . П=ла́мень прохлаж да́ющь прпⷣбныѧ , нечести́выѧ же попалѧ́ющь , а҆́гг҃лъ бж҃їи всемо́щныи , показа̀ ѻ҆́трокомъ . живонача́льныи же и҆сто́чникъ содѣ́ла бцⷣꙋ , тлю̀ сме́рти , и҆ живо́тъ точа́щꙋ пою́щымъ , содѣ́телѧ є҆ди́нагѡ пое́мъ , и҆зба́вленнїи и҆ превозно́симъ во всѧ̀ вѣ́ки .

~Гл҃ы послѣ́довахꙋ , бжⷭ҇твеномꙋ ковче́гꙋ сщ҃е́нномꙋ , всѐ мно́жество бг҃осло́вецъ в̾ сїѡ́нѣ , ка́мѡ и҆́деши ны́нѣ ски́нїе зо вꙋ́ще , бг҃а жива́гѡ не ѡ҆скꙋдѣ́й призи ра́ющи вѣ́рою пою́щыѧ , содѣ́телѧ є҆ди́на гѡ пое́мъ и҆зба́вленїи , и҆ превозно́сим̾ є҆гѡ̀ во́ вѣки .

~Ꙗ҆́кѡ да воздѣ́вши рꙋ́цѣ , и҆схо́диши всенепоро́чнаѧ , рꙋ́цѣ и҆́миже бг҃а носи́ла є҆сѝ пло́тїю , с̾ дерзнове́нїемъ ꙗ҆́кѡ мт҃и речѐ к̾ рожде́нномꙋ , ꙗ҆́же ми да́лъ є҆сѝ , во́ вѣки сохранѝ вопїю́щыѧ ти , содѣ́ телѧ є҆ди́нагѡ пое́мъ и҆зба́вленїи , и҆ превозно́симъ є҆гѡ̀ во́ вѣки .

=пѣ́снь , ѳ҃ . і҆рмо́съ . П=обѣжда́ютсѧ є҆сте ства̀ ᲂу҆ста́вы , ѡ҆ тебѣ̀ дв҃о чи́стаѧ . дв҃ствꙋетъ бо ржⷭ҇тво̀ и҆ живо́тъ ѡ҆брꙋ ча́етъ сме́рть . по ржⷭ҇твѣ̀ дв҃а , и҆ по сме́рти жива̀ , спаса́еши при́снѡ , бцⷣꙋ тѧ велича́ющыѧ .

~Дивлѧ́хꙋсѧ а҆́гг҃льскїѧ си́лы , в̾ сїѡ́нѣ смотрѧ́юще своегѡ̀ влⷣкꙋ , же́нскꙋю дш҃ꙋ рꙋка́ма носѧ́ща . пречи́стѡ бо ро́ждь шей , сн҃олѣ́пнѡ провозглаша́ше , грѧдѝ чⷭ҇таѧ , съ сн҃омъ и҆ бг҃омъ просла́влена бꙋ́ди .

~Ѡ҆прѧ́та ли́къ а҆пⷭ҇льскїи , бг҃опрїѧ́тное тѣ́ло твоѐ , со́ страхомъ зрѧ́ще , и҆ гла́сомъ ве́лїимъ вѣща́юще , въ нбⷭ҇ныѧ до́мы к̾ сн҃ꙋ восхо́диши , спаса́й при́снѡ бцⷣе достоѧ́нїе своѐ .

=задосто́йникъ : В=елича́й дш҃е моѧ̀ , и҆́же ѿ землѝ на́ нб҃о , честно́е преставле́нїе , бж҃їѧ мт҃ре . ~А҆́гг҃ли ᲂу҆спе́нїе пречⷭ҇тыѧ , зрѧ́ще ᲂу҆диви́шасѧ , ка́кѡ дв҃аѧ восхо́ дитъ , ѿ землѝ на́ нб҃о .

~Побѣжда́ютсѧ є҆стества̀ ᲂу҆ста́вы , ѡ҆ тебѣ̀ дв҃о чи́стаѧ . дв҃ствꙋетъ бо ржⷭ҇тво̀ и҆ живо́тъ ѡ҆брꙋча́етъ сме́рть . по ржⷭ҇твѣ̀ дв҃а , и҆ по сме́рти жива̀ , спаса́еши при́снѡ , бцⷣꙋ тѧ велича́ющыѧ =[покло́н̾ до землѝ].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ ти мт҃ре , чⷭ҇тна́гѡ и҆ сла́внагѡ є҆ѧ̀ ᲂу҆спе́нїѧ , ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

