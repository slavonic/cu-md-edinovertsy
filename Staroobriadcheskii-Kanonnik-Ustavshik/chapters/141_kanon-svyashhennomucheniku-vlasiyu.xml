<document xmlns="http://www.ponomar.net/culiturgical">
<p>Т<red>ропа́рь, сщ҃енномч҃нкꙋ вла́сїю. глаⷭ҇, д҃.</red></p>

<p><red>И҆</red> нра́вѡмъ прича́стникъ, и҆ прⷭ҇то́лѡмъ намѣ́стникъ а҆пⷭ҇лѡмъ бы́въ, дѣѧ́нїемъ ѡ҆брѣ́те бг҃одх҃нове́нне, в̾ видѣ́нїихъ во схо́дъ. сегѡ̀ ра́ди сло́во и҆́стины и҆справ лѧ́ѧ, за вѣ́рꙋ пострада́лъ є҆сѝ до́ крове, сщ҃енномч҃нче вла́сїе, молѝ хрⷭ҇та̀ бг҃а да спасе́тъ дш҃ѧ на́шѧ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, д҃. пѣ́снь, а҃. і҆рмо́съ. М</red>о́рѧ чермна́гѡ пꙋчи́нꙋ, немо́крыми стопа́ми дре́вле ше́ствовавъ і҆и҃ль, крⷭ҇то ѡ҆бра́зно мѡѷсе́ѡвыма рꙋка́ма, а҆мали́ ковꙋ си́лꙋ в̾ пꙋсты́ни побѣди́лъ є҆́сть.</p>

<p><red>запѣ́въ: С</red>т҃ы́и сщ҃енномꙋ́чениче вла́сїе, молѝ бг҃а ѡ҆ на́съ <red>[покло́н̾].</red></p>

<p><red>Х</red>вале́нїѧ согла́сїе дне́сь хрⷭ҇то́ви прине се́мъ, сла́внꙋю вла́сїѧ мꙋ́драго творѧ́ще па́мѧть, мѡѷсе́йски празднолю́бцы пою́ще пѣ́снь бг҃ꙋ на́шемꙋ, ꙗ҆́кѡ просла́ висѧ.</p>

<p><red>Д</red>о́лнимъ презира́тель вла́сїе, и҆ хрⷭ҇то́въ рачи́тель, ꙗ҆́кѡ ст҃ль и҆ мꙋ́ченикъ и҆ па́стырь, є҆́же дѣ́лом̾ показа́нїе, и҆ пред ло́жь бжⷭ҇твенꙋю трапе́зꙋ, на снѣде́нїе созыва́етъ  на́съ.</p>

<p><red>сла́ва. Ж</red>итїѐ добродѣ́тельми ѡ҆чи́стил̾ є҆сѝ, и҆ сосꙋ́дъ ꙗ҆ви́сѧ потре́бенъ. бжⷭ҇тве нагѡ мѵ́ра на воспрїѧ́тїе, честна́гѡ слꙋже́нїѧ мꙋ́дре, ѻ҆де́ждꙋ же кровьмѝ мꙋче́нїѧ и҆спестри́лъ є҆сѝ.</p>

<p><red>и҆ ны́нѣ, боⷢ҇. В</red>оста̀ ѿ ѻ҆́ч҃а паде́нїѧ, бг҃ороди́тельнице чⷭ҇таѧ, и҆ ѿ клѧ́твы и҆зба́висѧ ꙗ҆́вѣ прама́тернїѧ, прест҃а́ѧ твои́мъ ржⷭ҇тво́мъ, ро́дъ ве́сь чл҃ческїи.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и сщ҃енномꙋ́чениче вла́сїе, ꙗ҆́кѡ всѝ по́ бз҃ѣ к̾тебѣ̀ прибѣга́ем̾, ты́ бо мо́ли ши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. В</red>есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи, ты́ ми крѣ́ пость гдⷭ҇и, и҆ прибѣ́жище и҆ ᲂу҆тверже́нїе.</p>

<p><red>Ꙗ҆́</red>кѡ вѣ́домъ бг҃ови, сщ҃е́нствовати хрⷭ҇то́ви пома́засѧ, и҆ наꙋчи́сѧ дх҃омъ, са́м̾ сѧ кро́вїю ѡ҆ст҃и́лъ є҆сѝ.</p>

<p><red>О</red>у҆че́ньми вои́стинꙋ, сбы́тїемъ мꙋ́д рыхъ дѣ́лъ твои́хъ, цр҃кви бы́лъ є҆сѝ, мч҃нкъ  и҆  ᲂу҆чи́тель  вла́сїе.</p>

<p><red>сла́ва. Ѻ҆́</red>бразъ бл҃гоче́стїѧ цр҃кви хрⷭ҇то́ вѣ бы́лъ є҆сѝ, сщ҃е́ннꙋю ѻ҆де́ждꙋ свою̀ кровьмѝ ᲂу҆ѧсни́л̾ є҆сѝ, страда́нїи твои́х̾.</p>

<p><red>и҆ ны́нѣ, боⷢ҇. Р</red>о́ждьши на землѝ пребо га́тагѡ бг҃а чⷭ҇таѧ, чл҃ческое паде́нїе на нб҃са̀  возвела̀  є҆сѝ.</p>

<p><red>сѣда́ленъ. гла́съ, и҃. Б</red>л҃гоче́стїѧ сы́и про зѧбе́нїе че́стнѡ, нече́стїѧ ꙗ҆ви́сѧ потре би́тель, вла́сїе прехва́лне, си́лою дх҃о́в ною, на сꙋди́щи бо и҆́дольскꙋю ле́сть ѡ҆бличи́лъ є҆сѝ, и҆ бл҃годерзнове́ннѡ пѣ́ти трⷪ҇цꙋ проповѣ́далъ є҆сѝ. тѣ́мже и҆ без̾зако́ннымъ преда́всѧ стрⷭ҇тоте́рпче, ѕвѣ́рѧ ᲂу҆мори́лъ є҆сѝ, ѕлонача́льнагѡ ѕмі́ѧ. сегѡ̀ ра́ди вопїе́м̾ ти, молѝ хрⷭ҇та̀ бг҃а, согрѣше́нїемъ ѡ҆ставле́нїе дарова́ ти, чтꙋ́щымъ любо́вїю ст҃ꙋ́ю па́мѧть твою̀.</p>

<p><red>сла́ва, и҆ ны́нѣ, боⷢ҇. С</red>л҃нца ѻ҆́блаче разꙋ́ мнагѡ, бжⷭ҇твенагѡ свѣ́та свѣ́щникъ, златосїѧ́нен̾, нескве́рнаѧ, небла́зненаѧ, пренепоро́чнаѧ влⷣчце. ѡ҆мраче́ннꙋю дш҃ꙋ мою̀, ѡ҆слѣпле́нꙋю страстьмѝ, безстра́ стїѧ заре́ю ѡ҆зарѝ молю́сѧ, и҆ ѡ҆сквер не́ное срⷣце моѐ ѡ҆мы́й то́ки ᲂу҆миле́нїѧ, и҆ покаѧ́нїѧ слеза́ми, и҆ ѿ скве́рны мѧ ѡ҆чи́сти дѣ́лъ мои́хъ. да любо́вїю зовꙋ́ ти, бцⷣе прⷭ҇нѡ дв҃о, молѝ хрⷭ҇та̀ бг҃а, согрѣше́нїемъ ѡ҆ставле́нїе дарова́ти, тѧ́ бо и҆́мамъ наде́ждꙋ ра́бъ тво́й.</p>

<p><red>пѣ́снь, д҃. і҆рмо́с̾. В</red>оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднаго, ста̀ в̾ чинꙋ̀ свое́мъ, досто́йнѡ взыва́ю щи, сла́ва си́лѣ твое́й гдⷭ҇и.</p>

<p><red>О</red>у҆твержа́емь жезло́мъ и҆́стиннымъ, мѡѷсе́йски низ̾ложи́лъ є҆сѝ пре́лести ѕмїю̀, вла́сїе ᲂу҆го́дниче хрⷭ҇то́въ, ѡ҆бли чи́въ мꙋчи́телѧ, и҆ наста́вль но́выѧ лю́ди.</p>

<p><red>С</red>лове́снымъ тѧ и҆ безслове́снымъ бл҃го да́телѧ, є҆́же къ бг҃ꙋ присвое́нїе показа̀ бл҃же́нне, и҆справле́нїи твои́хъ. тѣ́мже ᲂу҆́бѡ прїѧ́лъ є҆сѝ, и҆сцѣле́нїемъ дарова́ нїѧ.</p>

<p><red>сла́ва. В</red>о ᲂу҆до́лѣ и҆дѣ́же положи́сѧ бо лѣ́знь, сꙋ́щымъ ѡ҆ хрⷭ҇тѣ̀ твои́мъ ѻ҆в ца́мъ пра́веднѡ. всѐ ѻ҆́ч҃е, ᲂу҆дави́лъ є҆сѝ сло́вомъ бл҃года́ти, без̾зако́нїѧ те́рнїе.</p>

<p><red>и҆ ны́нѣ, боⷢ҇. Ꙗ҆́</red>кѡ ра́й посредѝ цр҃кви насажде́нъ ꙗ҆ви́сѧ, ро́ждьши дре́во жи́з ни препѣ́таѧ. ѿ него́же ᲂу҆́бѡ вкꙋси́ вше, позна́хомъ хрⷭ҇та̀ бг҃а на́шегѡ.</p>

<p><red>пѣ́снь, є҃. і҆рмо́съ. Т</red>ы̀ гдⷭ҇и ми свѣ́тъ в̾ ми́ръ прише́лъ є҆сѝ, свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ, вѣ́рою во спѣва́ющыѧ  тѧ.</p>

<p><red>Н</red>а па́жити бжⷭ҇твенѣй, просте́ръ предѣ́ лы ста́да своегѡ̀ ст҃лю, бг҃омꙋ́дренѡ ле́сть  ѿгна́лъ  є҆сѝ  ѿ  всеѧ̀  землѝ.</p>

<p><red>О</red>у҆че́ньми мꙋ́дре ст҃лю, ста́до твоѐ ᲂу҆тверди́лъ є҆сѝ въ вѣ́рѣ, се́ бо и҆ жены̀ ле́сть  попра́ша.</p>

<p><red>сла́ва. Л</red>юбо́вїю хрⷭ҇то́вою снѣда́емы же ны̀, къ подо́бїю прихо́дѧтъ по́двигъ твои́хъ ѻ҆́ч҃е, закала́емы ᲂу҆се́рднѡ хрⷭ҇то́ви.</p>

<p><red>и҆ ны́нѣ, боⷢ҇. О</red>у҆мертви́сѧ вои́стинꙋ ржⷭ҇тво́мъ ти влⷣчце, наи́тїе сме́ртное. свѣ́томъ бо тма̀ разорѧ́ема ви́дитсѧ.</p>

<p><red>пѣ́снь, ѕ҃. і҆рмо́съ. П</red>ожрꙋ́ти со́ гласомъ хвале́нїѧ гдⷭ҇и, цр҃кви вопїе́тъ ти, ѿ бѣсо́вскїѧ кро́ви ѡ҆чи́щшисѧ, млⷭ҇тїю ѿ ре́бръ  и҆сте́кшею  ти  кро́вїю.</p>

<p><red>К</red>расото́ю разли́чныхъ ра́нъ тѣле́сныхъ, та́йныѧ ѻ҆де́жды твоеѧ̀ ᲂу҆краси́лъ є҆сѝ, лѣпотꙋ̀, и҆ ѻ҆бою́дꙋ ст҃лю вѣнча́сѧ бл҃го да́тїю.</p>

<p><red>В</red>ѣ́рою хрⷭ҇то́вою ꙗ҆́кѡ прїѡбрѣ́те жены̀, стра́ждꙋщыѧ с̾ тобо́ю ѻ҆́ч҃е, и҆ ᲂу҆се́рднѡ ᲂу҆ме́рша вла́сїе. любо́вїю творѧ́щихъ па́ мѧть  твою̀  сохранѝ.</p>

<p><red>сла́ва. Р</red>е́вностїю хрⷭ҇то́вою разже́гшесѧ мч҃нцы, ласка́тельныѧ льстѝ пре́лесть ѿве́ргше, мꙋ́камъ томле́нїѧ запали́ша кро́вїю.</p>

<p><red>и҆ ны́нѣ, боⷢ҇. К</red>рѣ́пость моѧ̀ вои́стинꙋ ты̀, и҆ пѣ́нїе є҆сѝ бг҃ороди́телнице. на тѧ́ бо наде́ждꙋ мою̀ возложи́хъ, и҆ воз вы́сихъ тобо́ю на врагѝ моѧ̀ ро́гъ мо́й.</p>

<p><red>конда́къ. гла́съ, и҃. С</red>щ҃е́нїѧ пома́за нїемъ, и҆ мꙋче́нїѧ кро́вїю ᲂу҆краси́сѧ сла́ вне вла́сїе, и҆ сїѧ́еши всю́дꙋ, в̾ вы́шнихъ ликꙋ́ѧ. и҆ на́съ назира́й, и҆́же в̾ хра́мъ тво́й прише́дшыѧ, и҆ в̾ не́мъ ти непре ста́нно зовꙋ́щыѧ, всѣ́хъ на́съ соблюдѝ.</p>

<p><red>и҆́косъ. С</red>о тща́нїемъ бра́тїе собери́тесѧ, и҆ хра́мъ мч҃нка дости́гните, ꙗ҆́кѡ да сегѡ̀ воспое́мъ дне́сь, ꙗ҆́кѡ да бл҃года́ тїю є҆гѡ̀ наслади́мсѧ, дш҃ѧ бо спаса́ет̾ и҆ тѣлеса̀, ѿ страсте́й многоразли́чныхъ, ꙗ҆́кѡ мч҃нкъ, ꙗ҆́кѡ прпⷣбенъ, ꙗ҆́кѡ вѣ́рен̾ ст҃ль и҆ побо́рникъ, вопїю́щымъ є҆мꙋ̀ ѿ дш҃и чи́сты, всѣ́хъ на́съ соблюдѝ.</p>

<p><red>пѣ́снь, з҃. і҆рмо́съ. В</red>пещѝ а҆враа́мскїѧ си дѣ́ти перси́дстѣй, любо́вїю бл҃говѣ́рїѧ па́че не́жели пла́менемъ ѡ҆палѧ́еми взыва́хꙋ, бл҃гослове́нъ є҆сѝ въ цр҃кви сла́вы  твоеѧ̀  гдⷭ҇и.</p>

<p><red>Д</red>в҃дски тебѣ̀ взыва́емъ, ѽ ѻ҆́ч҃е вла́сїе любо́вїю, гдⷭ҇ви ꙗ҆ви́сѧ ты̀ подо́бникъ. и҆ стопы̀ твоѧ̀ не позна́шѧсѧ, и҆́бо стезѧ̀ твоѧ̀ ѡ҆́ гдⷭ҇ѣ ꙗ҆ви́сѧ на вода́хъ.</p>

<p><red>С</red>п҃совою насла́ждьшасѧ мч҃нцы бл҃года́ тїю, вои́стинꙋ ра́дость в̾мѣни́сте, напа́ сти мꙋче́нїе. чю́до же ꙗ҆́кѡ превы́ше чл҃ка, крове́мъ прело́жьшымсѧ во мле ко̀  ᲂу҆жа́снѡ.</p>

<p><red>сла́ва. М</red>т҃рьне ᲂу҆́бѡ къ мꙋче́нїю дерзно ве́нїе зрѧ́ще, вѣ́рою хрⷭ҇то́вою дѣ́ти. и҆ тогѡ̀ бл҃голѣ́пїѧ наслажда́ютсѧ, ко влⷣцѣ  ра́дꙋющесѧ  тща́хꙋсѧ.</p>

<p><red>и҆ ны́нѣ, боⷢ҇. В</red>ы́шнѧгѡ ѡ҆сщ҃е́нно бжⷭ҇твеное селе́нїе ра́дꙋисѧ. тобо́ю бо даде́сѧ ра́дость бцⷣе вопїю́щымъ ти, бл҃гослове́на ты̀ в̾ жена́хъ, пренепоро́ч наѧ  влⷣчце.</p>

<p><red>пѣ́снь, и҃. і҆рмо́съ. Р</red>ꙋ́цѣ распросте́ръ данїи́лъ, льво́ва зїѧ́нїѧ в̾ ро́вѣ затчѐ, ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ, и҆́же бл҃гоче́стїѧ люби́ тели ѻ҆́троцы взыва́юще, бл҃гослови́те всѧ̀  дѣ́ла  гдⷭ҇нѧ  гдⷭ҇а.</p>

<p><red>Р</red>ꙋ́цѣ распросте́ръ ѱало́мски, пред̾ ли це́мъ бж҃їимъ ѻ҆́ч҃е, прине́слъ є҆сѝ сщ҃ен нодѣ́йствꙋѧ, кро́вїю свое́ю мл҃твы своѧ̀ хрⷭ҇то́ви. тѣ́мже ча́шꙋ мꙋ́дре спасе́нꙋю и҆́спивъ, вопїѧ́ше, бл҃гослови́те всѧ̀ дѣ́ла  гдⷭ҇нѧ  гдⷭ҇а  <red>[два́жды].</red></p>

<p><red>сла́ва. В</red>дови́цѣ ревнꙋ́юще бл҃гоче́стнѡ, бжⷭ҇твенꙋю па́мѧть твою̀ соверша́емъ вѣ́рно бг҃ора́дованне вла́сїе. и҆ са́мъ ᲂу҆́бо ѡ҆бѣща́нїѧ, є҆́же сотворѝ к̾ не́й, и҆ с̾не́ю к̾ на́мъ дарова́нїи бл҃ги́ми, на́мъ бꙋ́ди на́ помощь.</p>

<p><red>и҆ ны́нѣ, боⷢ҇. Б</red>ѧ́ше є҆стество̀ чл҃ческое, є҆́же пре́жде ѡ҆сꙋжде́нное паде́нїемъ пре стꙋпле́нїѧ. ѡ҆брѣ́те же бцⷣе ржⷭ҇тво́мъ твои́м̾, бл҃гослове́нїе вои́стинꙋ. и҆ пое́т̾ ра́достнѡ, бл҃гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>пѣ́снь, ѳ҃. і҆рмо́съ. К</red>а́мень нерꙋкосѣ́ч ныѧ горы̀, ѿ несѣко́мыѧ тѧ дв҃цы краеꙋго́льныи ѿсѣче́сѧ хрⷭ҇то́съ, совокꙋ пи́въ раз̾стоѧ́щаѧсѧ є҆стества̀. тѣ́мъ веселѧ́щесѧ,  тѧ̀  бцⷣе  велича́емъ.</p>

<p><red>Ꙗ҆́</red>коже въ пи́щи ра́йстѣй, и҆ въ не́й црⷭ҇твїе, вла́сїе мꙋ́дре ст҃лю, наслѣ́дїе ᲂу҆гото́ваѧ, на заколе́нїе потечѐ ѡ҆́ гдⷭ҇ѣ ра́дꙋѧсѧ.</p>

<p><red>Г</red>орды́ню посѣка́ше ты̀ бл҃же́нне дх҃о́в нымъ мече́мъ, воз̾несе́ннꙋю сꙋ́етнѡ, и҆ несты́днѡ без̾бо́жїе. свои́ми кровьмѝ, назнамена́въ  бл҃гоче́стїе.</p>

<p><red>сла́ва. В</red>ла́сїе мꙋ́дре ст҃лю, со стра́ждꙋ щыми съ тобо́ю жена́ми, в̾кꙋ́пѣ и҆ съ дѣтьмѝ бжⷭ҇твеными, бл҃гослове́ньми хва́лѧщыѧ тѧ вѣнча́ти помоли́сѧ, ꙗ҆́кѡ ѿ нача́ла тебѣ̀ сло́во воспѣ́вших̾.</p>

<p><red>и҆ нн҃ѣ, боⷢ҇. В</red>ъ ржⷭ҇твѣ̀ дв҃а ꙗ҆ви́сѧ, ꙗ҆́кѡ пре́жде ржⷭ҇тва̀ бцⷣе, и҆ по ржⷭ҇твѣ̀ та́ко же, ᲂу҆ста́вленыѧ зако́ны є҆стества̀, преше́дши влⷣчце, тѣ́мже тѧ всѝ вели ча́емъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ сщ҃енномч҃нка вла́сїѧ, є҆пкⷭ҇па севасті́й скагѡ, и҆ всѣ́хъ ст҃ы́хъ, поми́лꙋй и҆ спа сѝ  на́съ,  ꙗ҆́кѡ  бл҃гъ  и҆  чл҃колю́бецъ.</p>

</document>