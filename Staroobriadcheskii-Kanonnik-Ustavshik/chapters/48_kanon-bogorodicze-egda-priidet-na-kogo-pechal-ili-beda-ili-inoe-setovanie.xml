<document xmlns="http://www.ponomar.net/culiturgical">
<p>Т<red>ропа́рь, прест҃ѣ́й бцⷣе. гла́съ, д҃.</red></p>

<p><red>ѽ</red> всепѣ́таѧ и҆ всесла́внаѧ цр҃це бцⷣе, мт҃и всеѧ̀ тва́ри содѣ́телѧ, хрⷭ҇тїѧ́нскаѧ наде́жда и҆ застꙋ́пница. печа́льнымъ ᲂу҆тѣше́нїе, ненадѣ́ющымсѧ и҆ ѿча́ѧв шимсѧ ско́рое надѣ́ѧнїе. мо́лимъ тѧ, млⷭ҇тива бꙋ́ди на́мъ грѣ́шнымъ, не ѡ҆ста́ви ра́бъ свои́хъ, и҆ не ѿри́ни моле́ нїѧ недосто́йныхъ. мо́лимтисѧ взира́ю ще ко ѻ҆́бразꙋ твоемꙋ̀ честно́мꙋ, ст҃ы́ѧ и҆ чюдотво́рныѧ и҆ко́ны твоеѧ̀, и҆ вопїю́ ще, с̾ пла́вающыми и҆ в̾пꙋ́ть ше́ствꙋю щыми, да пребꙋ́детъ млⷭ҇ть твоѧ̀. ѽ влⷣчце ри́зою честно́ю защитѝ, и҆ во всѧ́цѣхъ мѣ́стѣхъ ѕлы́хъ соблюдѝ. и҆ моли́сѧ к̾ ро́ждьшемꙋсѧ и҆з̾ тебѐ хрⷭ҇тꙋ̀ бг҃ꙋ на́шемꙋ, да спасе́тъ ѿ грѣ́хъ дш҃ѧ на́шѧ <red>[два́жды]. сла́ва, и҆ нн҃ѣ, то́йже.</red></p>

<p>К<red>ано́нъ, прест҃ѣ́й бцⷣе, є҆гда̀ прїи́детъ на кого̀ печа́ль, и҆лѝ бѣда̀, и҆лѝ и҆но́е сѣ́то ванїе. гла́съ, д҃. пѣ́снь, а҃. і҆рмо́съ. Ѿ</red>ве́р зꙋ ᲂу҆ста̀ моѧ̀, и҆ напо́лнѧтсѧ дх҃а, и҆ сло́во ѿры́гнꙋ цр҃цѣ мт҃ри, и҆ ꙗ҆влю́сѧ свѣ́тло торжествꙋ́ѧ, и҆ воспою̀ ра́дꙋѧсѧ тоѧ̀ чюдеса̀.</p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>П</red>рест҃а́ѧ гжⷭ҇е влⷣчце бцⷣе, ᲂу҆слы́ши гла́съ моле́нїѧ моегѡ̀, и҆ ᲂу҆млрⷭ҇дисѧ ѡ҆ мнѣ̀ грѣ́шнемъ погиба́ющымъ, прест҃а́ѧ влⷣчце, и҆ въ печа́ли мѣ́сто да́рꙋй ми ра́дость, да ра́дꙋюсѧ воспѣва́ю ти, всепѣ́таѧ.</p>

<p><red>В</red>лⷣчце ᲂу҆тишѝ дш҃и моеѧ̀ свирѣ́пства, поне́же мно́гїѧ ско́рби и҆ печа́ли нападо́ша на мѧ̀, но ѿ си́хъ влⷣчце спаси́ мѧ грѣ́шнагѡ, да не поги́бнꙋ ѕлѣ̀ ѻ҆каѧ́нныи.</p>

<p><red>сла́ва. Т</red>ы̀ є҆сѝ крѣ́пость моѧ̀ и҆ ᲂу҆твер же́нїе, ѿ враго́въ защище́нїе, и҆ сегѡ̀ ра́ди не ᲂу҆бою́сѧ вра́жїѧ преще́нїѧ. но прⷭ҇нѡ пою́ тѧ и҆ сла́влю, всепѣ́таѧ.</p>

<p><red>и҆ ны́нѣ. Н</red>апа́сти бѣды̀ и҆ ско́рби мно́ гїѧ нападо́ша на мѧ̀, и҆ ѡ҆тѧготи́ша мѧ̀. и҆ ѿ всегѡ̀ срⷣца молю́ тѧ вопїю̀, и҆зба́ви мѧ ѕо́лъ и҆ весе́лїе ниспослѝ.</p>

<p><red>катава́сїѧ: С</red>пасѝ ѿ бѣ́дъ рабы̀ своѧ̀, бцⷣе дв҃о, ꙗ҆́кѡ всѝ по́ бз҃ѣ къ тебѣ̀ при бѣга́емъ, ꙗ҆́кѡ къ нерꙋши́мѣй стѣнѣ̀ и҆ застꙋпле́нїю <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмоⷭ҇. Л</red>ꙋ́къ си́льныхъ и҆знемо́ же, а҆ не́мощнїи препоѧ́сашасѧ си́лою. сегѡ̀ ра́ди воз̾весели́сѧ, ѡ҆́ гдⷭ҇ѣ срⷣце моѐ.</p>

<p><red>Т</red>ы̀ є҆сѝ тѣ́плаѧ пред̾ста́тельница, и҆ тве́рдаѧ застꙋ́пница, и҆зба́ви мѧ все ст҃а́ѧ ѿ наше́дшихъ мѧ напа́стей, ты́ бо є҆сѝ влⷣчце, па́дшимъ и҆справле́нїе.</p>

<p><red>И҆</red>зба́ви мѧ̀ прест҃а́ѧ ѿ си́хъ напа́стей и҆ бѣ́дъ, и҆ ѡ҆мраче́нїѧ дш҃е́внагѡ, и҆ ᲂу҆ны́ нїѧ. и҆ всѧ̀ стра́сти ѿженѝ ѿ менѐ чи́стаѧ, да прⷭ҇нѡ сла́влю тѧ̀ влⷣчце.</p>

<p><red>сла́ва. К</red>ъ тебѣ̀ прибѣга́ю прест҃а́ѧ, не пре́зри моѧ̀ болѣ́зни и҆ воз̾дыха́нїѧ, но при́зри на мѧ̀ сꙋ́щагѡ в̾ ско́рби, и҆ сїю̀ мою̀ печа́ль на ра́дость преложѝ бг҃обл҃года́тнаѧ.</p>

<p><red>и҆ ны́нѣ. В</red>и́ждь влⷣчце бѣдꙋ̀ мою̀ и҆ ско́рбь, и҆ в̾ тѣ́хъ лꙋка́выи вра́гъ пог лоти́ти мѧ и҆́щетъ, но ты̀ пречⷭ҇таѧ влⷣчце, прелпнѝ то̀ є҆гѡ̀ ѕлохи́трое ко ва́рство, да и҆зба́влюсѧ сла́влю тѧ̀, тве́р дꙋю застꙋ́пницꙋ ра́дꙋѧсѧ.</p>

<p><red>сѣда́лен̾. гла́съ, в҃. М</red>л҃твеница тѣ́плаѧ, кꙋ́пнѡ и҆ стѣна̀ неѡ҆бори́маѧ. млⷭ҇ти и҆сто́чниче, ми́рови прибѣ́жище, прилѣ́ жнѡ ти вопїе́мъ, бцⷣе влⷣчце, пред̾варѝ ѿ бѣ́дъ и҆зба́вити на́съ, є҆ди́на в̾ско́рѣ застꙋпа́ющи.</p>

<p><red>пѣ́снь, д҃. і҆рмо́съ. О</red>у҆слы́шахъ сла́вное смотре́нїе твоѐ хрⷭ҇тѐ бж҃е, ꙗ҆́кѡ роди́сѧ ѿ дв҃ы, да ѿ ле́сти и҆зба́виши вопїю́щыѧ ти, сла́ва си́лѣ твое́й гдⷭ҇и.</p>

<p><red>Т</red>ы́ бо є҆сѝ пречⷭ҇таѧ бцⷣа, наде́жда и҆ ᲂу҆твержде́нїе моѐ, и҆ лю́тыхъ ми бѣ́дъ свобожде́нїе и҆ в̾ печа́ли ᲂу҆тѣше́нїе. и҆ во ᲂу҆пова́нїи мое́мъ не поколѣби́мыи сто́лпѣ, и҆ въ си́хъ печа́лѣхъ бꙋ́ди ми сла́дкое ᲂу҆тѣше́нїе, и҆ в̾ бѣда́хъ ско́раѧ помо́щница. и҆ в̾ мл҃твахъ пред̾ста́тель ница. тѧ́ бо мт҃и бж҃їѧ стѧжа́вше, ѿ всѧ́кихъ бѣ́дъ и҆зба́влюсѧ, и҆ ко спасе́ нїю направлю́сѧ <red>[два́жды].</red></p>

<p><red>сла́ва. Т</red>ы́ бо є҆сѝ прест҃а́ѧ дв҃о, сꙋ́щымъ в̾ бѣда́хъ приближа́ешисѧ, пѣча́льным̾ помога́еши, и҆схи́тившисѧ и҆справлѧ́е ши. ꙗ҆́кѡ мт҃и, зижди́телѧ сꙋ́щи.</p>

<p><red>и҆ ны́нѣ. П</red>риклони́сѧ к̾ мольба́мъ раба̀ твоегѡ̀ влⷣчце, и҆ незакоснѝ и҆зба́вити мѧ ѿ си́хъ скорбѣ́й и҆ бѣ́дъ, ви́димых̾ и҆ неви́димыхъ враго́въ, ѿ менѐ ѿженѝ, да не ѕлѣ̀ поги́бнꙋ ѻ҆каѧ́нныи.</p>

<p><red>пѣ́снь, є҃. і҆рмоⷭ҇. Н</red>ечести́вїи не ᲂу҆́зрѧтъ сла́вы твоеѧ̀ хрⷭ҇тѐ, но мы́ тѧ є҆диноро́ дне ѻ҆́ч҃ее заре́нїе сла́вы бж҃їѧ. ѿ́ нощи ᲂу҆́треннююще, воспѣва́емъ тѧ млрⷭ҇де.</p>

<p><red>С</red>ꙋдѝ сꙋпоста́та моегѡ̀, и҆ ѿ напра́сна гѡ ѡ҆скорбле́нїѧ, и҆зба́ви мѧ ѡ҆сꙋжде́ нагѡ, ꙗ҆́кѡ ты̀ є҆сѝ сꙋдїю̀ пра́веднагѡ породила̀ є҆сѝ, всенепоро́чнаѧ. и҆́же бꙋ́детъ сꙋди́ти ка́ждомꙋ по дѣ́ломъ є҆гѡ̀. ты́ бо є҆сѝ въ напа́стѣхъ и҆ въ ско́рбѣхъ млⷭ҇тива защища́еши, и҆́же под̾кро́въ тво́й прибѣга́ютъ, прїимѝ пречⷭ҇таѧ и҆ моѐ сїѐ моле́нїе, ѿ ᲂу҆ны́лаго срⷣца моегѡ̀, да не ѕлѣ̀ во ѿча́ѧнїи поги́бнꙋ <red>[два́жды].</red></p>

<p><red>сла́ва. М</red>лⷭ҇тивымъ си и҆ кро́ткимъ ѻ҆́комъ, бг҃ороди́тельнице возрѝ на мѧ̀ недосто́йнагѡ, и҆ млрⷭ҇дїемъ свои́мъ при́зри на мѧ̀. и҆ ѡ҆бстоѧ́нїѧ напа́стей свободѝ призыва́ющыѧ тѧ на́ помощь, всечⷭ҇таѧ.</p>

<p><red>и҆ ны́нѣ. П</red>ервозда́нныи а҆да́мъ и҆ є҆́вва тобо́ю, пречⷭ҇таѧ и҆зба́вльшасѧ ѿ сле́зъ, с̾ ни́ми же и҆ а҆́зъ припа́дающе молю́сѧ, да млⷭ҇тїю сѝ ѿреши́ши болѣ́зненыѧ сле́зы. и҆ да́си ми полѣ́зное ᲂу҆тѣше́нїе.</p>

<p><red>пѣ́снь, ѕ҃. і҆рмо́съ. Б</red>ꙋ́рѧ мѧ мно́гихъ согрѣше́нїи мои́хъ потоплѧ́етъ, и҆ и҆з немога́етъ дх҃ъ мо́й. но ты̀ гдⷭ҇и, ꙗ҆́кѡ млⷭ҇тивъ сше́дъ, воз̾ведѝ живо́тъ мо́й.</p>

<p><red>В</red>нꙋшѝ пѣча́льныи во́пль раба̀ твоегѡ̀, трѣ́бꙋюща по́мощи твоеѧ̀. бг҃омт҃и ты́ бо є҆сѝ ᲂу҆пова́нїе моѐ, но потщи́мсѧ пѣча́ль мою̀ на ра́дость преложи́ти.</p>

<p><red>И҆</red>зба́ви мѧ бж҃їѧ мт҃и, ѿ ꙗ҆зы́ка льсти́ва ѿ чл҃ка непра́ведна. и҆зми́ мѧ без̾па́кости, всѧ́ бо ты̀ мо́жеши, ꙗ҆́кѡ мт҃и зижди́телѧ сꙋ́щи.</p>

<p><red>сла́ва. В</red>е́мъ тѧ̀ бг҃обл҃года́тнаѧ, много трꙋ́днымъ цѣле́бницꙋ, и҆ а҆́зъ не́мощ ныи дꙋ́хомъ и҆ ᲂу҆сты̀ зовꙋ̀. ѿ напа́сти сеѧ̀ и҆ печа́ли свободѝ, и҆ спаси́ мѧ влⷣчце, к̾ тебѣ̀ прибѣга́юща.</p>

<p><red>и҆ ны́нѣ. И҆</red>зба́ви мѧ ѿ па́кости сеѧ̀ и҆ бѣ́дъ, бг҃оневѣ́сто, тѧ́ бо ᲂу҆стро́и бг҃ъ на спасе́нїе и҆ застꙋпле́нїе на́ше хода́та ицꙋ. и҆ сегѡ̀ ра́ди мнѣ̀ недосто́йномꙋ и҆схода́тайствꙋй ѿ сеѧ̀ печа́ли свобож де́нїе.</p>

<p><red>конда́къ. гла́съ, и҃. П</red>лотьски́мъ недꙋ́ гомъ многови́днымъ, и҆ дш҃е́внымъ стрⷭ҇те́мъ многоѡбра́знымъ, и҆сцѣле́нїе ѡ҆брѣ́тъ тобо́ю пренепоро́чнаѧ. печа́лем̾ же разрѣше́нїе, бѣда́мъ и҆ скорбе́мъ пре мѣне́нїе, и҆ гото́вое и҆ ско́рое и҆збавле́ нїе. вѣ́рою несꙋмѣ́нною, и҆ те́плымъ срⷣцемъ и҆сповѣ́даю твоѧ̀ млⷭ҇ти влⷣчце. сыно́мъ же чл҃ческимъ мно́гаѧ твоѧ̀ чюдеса̀. и҆ молю́сѧ кро́вомъ крилꙋ̀ твое́ю прⷭ҇нѡ соблюстѝ и҆ сохрани́ти мѧ всегда̀, да зовꙋ́ ти, ра́дꙋисѧ невѣ́сто неневѣ́ стнаѧ.</p>

<p><red>и҆́косъ. К</red>ъ бцⷣе любо́вїю возопїе́мъ. со ᲂу҆миле́нїемъ срⷣца, и҆ со смире́нїемъ дх҃а. тѣ́пле припа́дающе, и҆ бл҃года́рьствене гл҃юще. ра́дꙋисѧ гра́де гдⷭ҇ень. ра́дꙋисѧ ски́ пѣтро дв҃дове, ра́дꙋисѧ пола́то ѡ҆дш҃е вле́ннаѧ. ра́дꙋисѧ рꙋ́чко бжⷭ҇твеныѧ ма́нны. ра́дꙋисѧ кꙋпино̀ неѡпали́маѧ, ра́дꙋисѧ свѣ́щниче и҆ свѣщѐ свѣ́тꙋ. ра́дꙋ исѧ гжⷭ҇е дв҃о, бжⷭ҇твенаѧ ѻ҆диги́трїе. ра́дꙋ исѧ горо̀ бж҃їѧ присѣ́ннаѧ. ра́дꙋисѧ ѻ҆гнено́сныи прⷭ҇то́лѣ. ра́дꙋисѧ лѣ́ствице и҆ две́рь нбⷭ҇наѧ. ра́дꙋисѧ же́зле невла́жно прозѧ́быи. ра́дꙋисѧ хода́таице жи́зни ро́дꙋ чл҃ческомꙋ. ра́дꙋисѧ ꙗ҆́кѡ спаса́еши всѣ́хъ ѿ всѧ́кихъ бѣ́дъ и҆ ско́рбей. твои́ бо є҆смы̀ рабѝ, дасѧ̀ непостыди́мъ.</p>

<p><red>пѣ́снь, з҃. і҆рмо́съ. С</red>пасы́и во ѻ҆гнѝ а҆враа́мскїѧ сѝ дѣ́ти, и҆ халдѣ́и ᲂу҆би́въ, ꙗ҆́же без̾ пра́вды пра́ведныѧ ᲂу҆ловлѧ́хꙋ, препѣ́тыи гдⷭ҇и бж҃е ѻ҆ц҃ъ блгⷭ҇ве́нъ є҆сѝ.</p>

<p><red>Т</red>ы̀ є҆сѝ пречи́стаѧ бцⷣа, покрови́тель нице моѧ̀ и҆ непреста́нное ра́дованїе, дш҃и моеѧ̀. но ѽ влⷣчце и҆ в̾ наше́д шихъ на мѧ̀ си́хъ неча́емыхъ ско́рбѣхъ ᲂу҆тѣше́нїе, и҆ сегѡ̀ ра́ди а҆́зъ недосто́й ныи ра́бъ тво́й, всенадѣ́жно вопїю́ ти, поми́лꙋй мѧ па́дшаго.</p>

<p><red>Т</red>ы̀ є҆сѝ пречи́стаѧ бцⷣа, покрови́тель ница моѧ̀ и҆ непреста́нное ра́дованїе дш҃и моеѧ̀. но ѽ влⷣчце ѿ наше́дшихъ на мѧ̀ ѡ҆держи́маго лѣ́пыми бѣды̀, и҆ не ᲂу҆тѣши́мыѧ печа́ли и҆зба́ви.</p>

<p><red>сла́ва. И҆</red>сцѣлѝ дш҃е́вныѧ моѧ̀ ꙗ҆́звы, влⷣчце застꙋпи́ мѧ раба̀ твоегѡ̀. и҆ и҆зба́ви мѧ ѿ ѡ҆болга́нїѧ сегѡ̀ непра́ве днагѡ, и҆ ѿ всѧ́кагѡ навѣ́та и҆ развра ще́нїѧ, и҆зми́ мѧ пребл҃гослове́ннаѧ.</p>

<p><red>и҆ ны́нѣ. С</red>окрꙋшѝ совѣ́ты непра́вед ныѧ, и҆́же на мѧ̀ и҆зощре́ны сꙋ́ть. а҆́зъ бо и҆ны́ѧ по́мощи не и҆́мамъ. ра́звѣ тебѣ̀ чⷭ҇таѧ, и҆ к̾ тебѣ̀ прибѣга́ю не попꙋсти́ ми поги́бнꙋти. ꙗ҆́кѡ тебѣ̀ возмо́жнѡ сꙋ́ть.</p>

<p><red>пѣ́снь, и҃. і҆рмо́съ. Р</red>а́дꙋющесѧ по ѡ҆сꙋж де́нїю, мꙋчи́тельскꙋ ѻ҆́троцы, а҆́ки не бого́мъ скве́рнымъ послꙋ́жатъ всѣ́мъ, но живо́мꙋ бг҃ꙋ, на ѻ҆́гнь дерзнꙋ́ша, ѿ а҆́гг҃ла же прохлажда́еми пѣ́снь гл҃ахꙋ, дѣ́ла гдⷭ҇нѧ гдⷭ҇а по́йте, и҆ превозноси́те є҆гѡ̀ во́ вѣки.</p>

<p><red>Д</red>ш҃ꙋ мою̀ сохранѝ, покро́вомъ крылꙋ̀ твое́ю, пребл҃гослове́ннаѧ бцⷣе дв҃о. и҆ ѿ разли́чныхъ на мѧ̀ бѣ́дъ и҆ скорбѣ́й и҆зба́ви, да не пора́дꙋетсѧ вра́гъ мое́й поги́бели, но да просла́влю тѧ, мт҃рь бж҃їю во́ вѣки.</p>

<p><red>А҆́</red>зъ ᲂу҆дали́хсѧ по́мощи чл҃ческїѧ, и҆ска́ ти прибѣго́хъ къ тебѣ̀ пренепоро́чнаѧ. ты̀ є҆сѝ всѧ̀ наде́жнаѧ храни́тельница хрⷭ҇тїѧ́нѡмъ, дне́сь къ покро́вꙋ твоемꙋ̀ притеко́хъ, принꙋжде́нїемъ бѣды̀ сеѧ̀. но ты̀ мт҃рьни поми́лꙋй мѧ, сла́влю тѧ во́ вѣки.</p>

<p><red>сла́ва. Т</red>ы̀ є҆сѝ пречⷭ҇таѧ, просщ҃е́нїе моѐ, и҆ и҆збавле́нїе, ты́ бо є҆сѝ побо́рница моѧ̀ всера́достна. ты̀ є҆сѝ наде́жда, и҆ нерꙋши́маѧ стѣна̀, сла́ва и҆ хвала̀ моѧ̀, пренепоро́чнаѧ дв҃о. тебѣ̀ ᲂу҆се́рдаѧ по кланѧ́юсѧ <red>[покло́н̾],</red> и҆ вопїю̀, спаси́ мѧ ѿча́еннаго, да просла́влю тѧ во́ вѣки.</p>

<p><red>и҆ ны́нѣ. Н</red>а тѧ̀ наде́жда спасе́нїѧ моегѡ̀, возложи́хъ неи҆скꙋсобра́чнаѧ бг҃омт҃и, и҆ на́ помощь призыва́ю тѧ̀, спаси́ мѧ ѿ печа́ли сеѧ̀ и҆ напа́сти. и҆ разрѣшѝ плѣни́цы ѕо́лъ мои́хъ, и҆ всѣ́хъ скорбе́й мои́хъ и҆зба́ви мѧ, да сла́влю тѧ во́ вѣки.</p>

<p><red>пѣ́снь, ѳ҃. і҆рмо́съ. С</red>отворѝ держа́вꙋ мы́шцею свое́ю, низ̾ложи́ бо си́льныѧ со престо́лъ, и҆ воз̾несѐ смире́нныѧ бг҃ъ і҆и҃левъ. в̾ ни́хже посѣтѝ на́съ восто́къ свы́ше, и҆ напра́вилъ ны̀ є҆́сть на пꙋ́ть ми́ренъ.</p>

<p><red>И҆́</red>зше бо ꙗ҆́кѡ скꙋде́ль ѿ печа́ли крѣ́пость моѧ̀, и҆ ко а҆́дꙋ прибли́жихсѧ, ѿ ꙗ҆́звъ дш҃епа́гꙋбныхъ ѕо́лъ. пред̾варѝ мт҃и бж҃їѧ, застꙋпле́нїемъ свои́мъ. и҆схи́ти мѧ, ѿ ѡ҆бдержа́щихъ мѧ скорбе́й, рꙋко́ю млⷭ҇тивою да просла́влю тѧ, чⷭ҇таѧ прⷭ҇нѡ дв҃о.</p>

<p><red>С</red>ѣ́ти лꙋка́выхъ и҆ ѕлочести́выхъ чл҃къ, сокрꙋшѝ чи́стаѧ бг҃ороди́тельнице, и҆схи́ти мѧ неврежде́нно тво́й бо є҆́сть ра́бъ, ѡ҆бра́дꙋй мѧ ѡ҆бра́дованнаѧ, ꙗ҆́кѡ съ тобо́ю гдⷭ҇ь, и҆ а҆́зъ вопїю́ ти, ра́дꙋисѧ пребл҃же́ннаѧ, бцⷣе чⷭ҇таѧ прⷭ҇нѡ дв҃о.</p>

<p><red>сла́ва. В</red>сенепоро́чнаѧ ѻ҆трокови́це, всѣ́хъ вѣ́рныхъ крѣ́пкое ᲂу҆пова́нїе хрⷭ҇тїѧ́нѡмъ. бꙋ́ди и҆ ѡ҆ мнѣ̀ не ѿстꙋ́п наѧ моле́бница к̾ сн҃ꙋ своемꙋ̀ и҆ бг҃ꙋ. въ трⷪ҇цѣ сла́вимомꙋ, ѡ҆свобожде́нїи всеѧ̀ наше́дшїѧ на мѧ̀ напа́сти, да вопїю́ ти, ра́дꙋисѧ чⷭ҇таѧ прⷭ҇нѡ дв҃о.</p>

<p><red>и҆ ны́нѣ. Т</red>ы́ бо є҆сѝ крѣ́пость моѧ̀ пречⷭ҇таѧ, прибѣ́жище и҆ стѣна̀ неѡ҆бори́ маѧ, ты̀ є҆сѝ тѣ́плаѧ к̾ бг҃ꙋ моле́бни ца, всѧ́кихъ мѧ напа́стей и҆ бѣ́дъ сво бодѝ, є҆ди́на бл҃гослове́ннаѧ. и҆ ра́тꙋю щымъ намѧ̀ всꙋ́е, разженѝ ꙗ҆́кѡ пра́хъ. да вопїю́ ти, ра́дꙋисѧ пребл҃же́ннаѧ, бцⷣе чⷭ҇таѧ прⷭ҇нѡ дв҃о.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ тѝ мт҃ре, си́лою честна́го и҆ животворѧ́щагѡ крⷭ҇та̀, и҆ ст҃ы́хъ нбⷭ҇ныхъ си́лъ беспло́тныхъ, чⷭ҇тна́гѡ и҆ сла́внаго пррⷪ҇ка и҆ прⷣтчи крⷭ҇тлѧ і҆ѡа́нна, и҆ ст҃ы́хъ сла́вныхъ и҆ всехва́льныхъ а҆пⷭ҇лъ, и҆ ст҃а́гѡ а҆́гг҃ла храни́телѧ моегѡ̀, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>