Т=ропа́рь , и҆сповѣ́дникꙋ . гла́съ , и҃ .=

~Правосла́вїю наста́вниче , и҆ бл҃гоче́стїѧ ᲂу҆чи́телю и҆ чистотѣ̀ , вселе́ннѣй свѣти́ льниче , а҆рхїєре́ѡмъ бг҃одх҃нове́нное ᲂу҆до бре́нїе , =і҆мⷬ҇къ= премꙋ́дре , ᲂу҆че́нїемъ бо твои́мъ всѧ̀ просвѣти́лъ є҆сѝ , цѣвни́це дх҃о́внаѧ , молѝ хрⷭ҇та̀ бг҃а спасти́сѧ дꙋ ша́мъ на́шимъ =[два́жды].=

=сла́ва , и҆ ны́нѣ , боⷢ҇ . И҆́=же на́съ ра́ди рож де́исѧ ѿ дв҃ы , и҆ распѧ́тїе претерпѣ́въ бл҃гі́и , и҆спрове́ргїи сме́ртїю сме́рть , и҆ воскрⷭ҇нїе ꙗ҆́вль ꙗ҆́кѡ бг҃ъ , непре́зри и҆́хже созда̀ рꙋко́ю свое́ю , ꙗ҆вѝ чл҃колю́бїе своѐ млⷭ҇тиве , прїимѝ ро́ждьшꙋю тѧ бцⷣꙋ молѧ́щꙋюсѧ за ны̀ , и҆ спасѝ сп҃се на́шъ лю́ди согрѣ́шшыѧ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на , ви́дѧ по топлѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́въ : П=рпⷣбне ѻ҆́ч҃е и҆ и҆сповѣ́дниче =і҆мⷬ҇къ ,= молѝ бг҃а ѡ҆ на́съ =[покло́н̾].=

=и҆лѝ=

=запѣ́въ : С=т҃лю хрⷭ҇то́въ и҆ и҆сповѣ́дниче =і҆мⷬ҇къ ,= молѝ бг҃а ѡ҆ на́съ =[покло́н̾].=

~Всемы́сленно тебѐ сп҃се возлюбѝ , сщ҃е́н ныи =і҆мⷬ҇къ ,= ко страда́нїю приложи́всѧ крѣ́пкѡ , ско́рби и҆ болѣ́зни и҆ по́двиги терпѧ̀ , до́ндеже ѡ҆брѣ́те пи́щꙋ без̾коне́ чнꙋю .

~Кровны́ми кропле́нїи , сла́ное невѣ́рст вїѧ мо́ре ᲂу҆толи́лъ є҆сѝ . рѣка̀ бы́сть хрⷭ҇то́ва , напаѧ́ѧ вои́стинꙋ цр҃квь прⷭ҇нѡ .

=сла́ва . Р=аспросте́ртыѧ по́двиги на зем лѝ , прине́слъ є҆сѝ бг҃ови , сла́вне =і҆мⷬ҇къ ,= и҆ црⷭ҇твїѧ нбⷭ҇наго сподо́бивсѧ вѣнцы̀ прїѧ́ ти , и҆ вѣ́чнꙋющїй живо́тъ нерꙋши́мый .

=и҆ ны́нѣ , боⷢ҇ . О=у҆кра́шена добро́тою доб родѣ́телей , бг҃омт҃и чⷭ҇таѧ , бг҃а и҆́стин наго , добродѣ́тель зачала̀ є҆сѝ , на́съ бжⷭ҇твеными добродѣ́тельми просвѣти́в шагѡ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е и҆ и҆сповѣ́дниче =і҆мⷬ҇къ ,= ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=и҆лѝ катава́сїѧ : И҆=зба́ви ѿ бѣ́дъ рабы̀ своѧ̀ , ст҃лю хрⷭ҇то́въ и҆ и҆сповѣ́дниче =і҆мⷬ҇къ ,= ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~Ни вѣ́кома дрема́нїѧ , ни ѻ҆чи́ма сна̀ вда́лъ є҆сѝ , прпⷣбне ѻ҆́ч҃е =і҆мⷬ҇къ ,= до́ндеже до́мъ ꙗ҆ви́сѧ ст҃ѣ́й трⷪ҇цѣ , и҆ премꙋ́дрости сокро́вище , ми́ръ ѡ҆богаща́ѧ златоза́р ными ᲂу҆че́нїи бл҃же́нне .

~Бжⷭ҇твеных̾ повелѣ́нїй храни́тель бы́въ , бг҃омꙋ́дре =і҆мⷬ҇къ .= в̾ темни́цахъ затворе́нъ бы́въ , ѿверза́ѧ вѣ́рнымъ затво́ръ ᲂу҆чи́тельнагѡ пꙋтѝ , и҆́же на широтꙋ̀ ра́зꙋма вводѧ́щагѡ .

=сла́ва . С=и́лою бжⷭ҇твеною ᲂу҆крѣпи́всѧ , без̾крѣ́постнꙋю де́рзость без̾зако́нных̾ низложи́въ , и҆сповѣ́данїемъ тве́рдымъ , всесщ҃е́нныи =і҆мⷬ҇къ ,= страда́льче , ꙗ҆́кѡ ѻ҆рꙋ́жникъ бжⷭ҇твенагѡ полка̀ .

=и҆ ны́нѣ , боⷢ҇ . П=ремꙋ́дрость и҆ сло́во ѻ҆́ч҃ее , пре́жде сы́и всѣ́хъ вѣ́къ , в̾ послѣ́днѧѧ лѣ́та неи҆зрече́нно воплоти́выисѧ , ѿ не и҆скꙋсобра́чныѧ мт҃ре , бцⷣꙋ тѧ содѣ́лавъ .

=сѣда́ленъ . гла́съ , д҃ . С=ла́вное сл҃нце , ꙗ҆́кѡ денни́цꙋ на высотѣ̀ поста́ви тѧ свое́й цр҃кви , вѣ́рныхъ просвѣща́ѧ словесы̀ свои́ми , нбⷭ҇ный таи́нниче =і҆мⷬ҇къ ,= бг҃о мꙋ́дре ѻ҆́ч҃е на́шъ .

=сла́ва , и҆ ны́нѣ , боⷢ҇ . Ч=и́стаѧ и҆ всенепоро́ чнаѧ , и҆ неи҆скꙋсомꙋ́жнаѧ , ꙗ҆́же є҆ди́на без̾лѣ́тнаго сн҃а и҆ сло́ва бж҃їѧ , в̾ лѣ́то ро́ждьши , сегѡ̀ со ст҃ы́ми а҆пⷭ҇лы , и҆ честны́ми патрїа́рхи , и҆ с̾ мч҃нки , и҆ про ро́ки , и҆ с̾ прпⷣбными молѝ , дарова́ти на́мъ ѡ҆чище́нїе , и҆ ве́лїю млⷭ҇ть .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~Копїе́мъ словесы̀ свои́ми без̾бо́жїе про нзѐ , и҆ страда́нїи свои́ми ꙗ҆́кѡ мече́мъ бѣсѡ́вскїѧ полкѝ побѣди́лъ є҆сѝ . и҆́хъ же ѕло́бы и҆зба́ви чтꙋ́щихъ тѧ , всехва́ льне =і҆мⷬ҇къ .=

~Нежрꙋ̀ бѣсо́мъ , ни ᲂу҆страша́юсѧ сме́р ти , ни мꙋ́камъ ве́щи , сщ҃енномч҃нкъ =і҆мⷬ҇къ ,= взыва́ше , но є҆ди́нагѡ бг҃а и҆спо вѣ́дꙋю , в̾ трⷪ҇цѣ познава́ема .

=сла́ва . В=и́дѣвъ гдⷭ҇ь твоегѡ̀ смире́нїѧ пре сла́внꙋю высотꙋ̀ свы́ше , строе́нїѧ тебѣ̀ сло́во да́рꙋетъ , и҆́мъ же є҆ресе́мъ лю́таѧ смири́шасѧ возноше́нїѧ ѻ҆́ч҃е .

=и҆ ны́нѣ , боⷢ҇ . Ꙗ҆́=кѡ две́рь приводѧ́щꙋю к̾ бжⷭ҇твеномꙋ вхо́дꙋ , ꙗ҆́кѡ раѧ̀ бжⷭ҇твена гѡ , ꙗ҆́кѡ мы́сленное мѣ́сто сщ҃е́нїю , ꙗ҆́кѡ добро́тꙋ і҆а́кѡвлю дв҃цꙋ ᲂу҆бл҃жа́ем̾ .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́ внагѡ и҆зима́юща .

~Сле́зъ твои́хъ тече́нїемъ , всемꙋ́дре ѻ҆́ч҃е =і҆мⷬ҇къ ,= сласте́й посꙋши́лъ є҆сѝ пꙋчи́нꙋ , и҆ и҆зли́тїемъ ᲂу҆че́нїй твои́хъ , є҆ресе́мъ по то́ки бл҃же́нне загради́въ .

~Цр҃кви бы́сть вмѣсти́тельна , ѻ҆́ч҃е =і҆мⷬ҇къ ,= трⷪ҇цѣ вои́стинꙋ , ᲂу҆кра́шенъ бл҃года́тїю , и҆ ѡ҆заре́нїемъ честны́хъ добродѣ́телей , и҆ ᲂу҆чи́тельнымъ смире́нїемъ .

=сла́ва . Т=ерпѣ́нїемъ свои́мъ низложи́въ всѧ̀ шата́нїѧ лꙋка́вагѡ , тогѡ̀ вре́да мѧ и҆зба́ви , бо́дра всѧ́чески содѣва́ѧ , стезѧ́ми приводѧ́щыми к̾ бг҃ꙋ , сла́вне =і҆мⷬ҇къ .=

=и҆ ны́нѣ , боⷢ҇ . П=ое́мъ всечⷭ҇таѧ , и҆́же и҆з̾ тебѐ пло́ть страстнꙋ́ю и҆ сме́ртнꙋю , на́съ ра́ди прїе́мшагѡ , и҆ ви́димѡ ржⷭ҇тво̀ смѣ́шенымъ несли́тнымъ соста́вомъ .

=пѣ́снь , ѕ҃ . і҆рмоⷭ҇ . Ж=ите́йскаго мо́рѧ воз̾ двиза́ема зрѧ̀ , напа́стей бꙋ́рею , в̾ ти́хо приста́нище прите́к̾ вопїю́ ти , воз̾ведѝ ѿ тлѝ живо́тъ мо́й многомлⷭ҇тиве .

~Свѣти́ло бы́въ , страсте́й свои́хъ свѣ́ томъ просвѣща́ѧ концы̀ . и҆сповѣ́даѧ и҆́мѧ хрⷭ҇то́во пред̾ мꙋчи́тели , страсто те́рпче гдⷭ҇нь , всехва́льне =і҆мⷬ҇къ .=

~Ѧ҆зы́къ тво́й ꙗ҆́кѡ тро́сть скоропи́сца кни́жника , вои́стинꙋ бы́сть , и҆сповѣ́даѧ ра́зꙋмъ всече́стенъ , в̾ скрижа́лѣхъ срⷣцъ начерта́ѧй , ѻ҆́ч҃е =і҆мⷬ҇къ ,= зако́на дх҃о́в нагѡ .

=сла́ва . Т=воегѡ̀ пла́вающїи поꙋче́нїѧ ти шинꙋ̀ , ѻ҆́ч҃е бг҃оглаго́ливе , пꙋчи́ны тре волне́нїѧ и҆збавлѧ́ютсѧ дш҃евре́днагѡ , и҆ ѿ и҆ны́хъ є҆ресе́й приходѧ́щїи вѣ́рою спаса́ютсѧ .

=и҆ ны́нѣ , боⷢ҇ . Д=х҃ъ ст҃ы́и на тѧ̀ чⷭ҇таѧ , дв҃ства храни́ло наше́дъ , и҆ содѣ́ла чест но́е селе́нїе всенепоро́чнаѧ , сн҃а вы́шнѧ гѡ всебл҃же́ннаѧ .

=конда́к̾ . гла́съ , в҃ . Н=аслади́всѧ бг҃омꙋ́дре воздержа́нїѧ , и҆ жела́нїѧ плотьска́ѧ ты̀ ᲂу҆спи́лъ є҆сѝ , ꙗ҆ви́сѧ вѣ́рою возраща́емъ . и҆ ꙗ҆́кѡ живота̀ дре́во ра́йское процвѣ́лъ є҆сѝ , =і҆мⷬ҇къ= ѻ҆́ч҃е сщ҃е́нныи .

=и҆́косъ . Ѿ=ве́рзи ми ᲂу҆стнѣ̀ пресщ҃е́нне , бг҃опрїѧ́тными твои́ми мл҃твами , пред̾ стоѧ̀ бг҃ови всесла́вне прпⷣбне мч҃нче , да воспою̀ бл҃же́нное твоѐ житїѐ , и҆ воз̾гл҃ю досто́йнѡ добродѣ́тели твоѧ̀ . и҆́хже на землѝ те́плою любо́вїю соверши́лъ є҆сѝ , и҆сповѣ́дникъ бо бы́сть крѣ́покъ . возде ржа́нїе вѣ́рою и҆спра́вилъ є҆сѝ , бдѣ́нїе и҆ чистотꙋ̀ возлюби́лъ є҆сѝ , =і҆мⷬ҇къ= ѻ҆́ч҃е сщ҃е́нныи .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбнымъ дѣ́темъ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́нъ бг҃ъ ѻ҆ц҃ъ на́шихъ .

~Ꙗ҆́кѡ пресвѣ́тло житїѐ твоѐ бы́сть бг҃о мꙋ́дре поще́нїѧ ра́ди , та́кѡ ꙗ҆ви́сѧ твоѐ страда́нїе тве́рдо . хрⷭ҇та́ бо просла́ви ꙗ҆́вѣ , вопїѧ̀ , бл҃гослове́нъ бг҃ъ ѻ҆ц҃ъ на́шихъ .

~Цѣломꙋ́дрїѧ чистоты̀ препоѧ́савсѧ мꙋ́ жествомъ , бг҃оꙋго́дныи ѻ҆́ч҃е =і҆мⷬ҇къ ,= и҆ мꙋ че́нїѧ вѣне́цъ свѣ́телъ воспрїи́мъ бл҃го да́тїю , вопїѧ̀ , бл҃гослове́нъ бг҃ъ ѻ҆ц҃ъ на́шихъ .

=сла́ва . Н=екла́нѧющїисѧ пречⷭ҇тѣй и҆ко́нѣ твое́й сп҃се , нечести́вїи , слꙋгꙋ̀ твоегѡ̀ многора́ннѡ ѡ҆скорблѧ́хꙋ , прⷭ҇нѡ гл҃юща и҆ вопїю́ща къ тебѣ̀ , бл҃гослове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . С=ѣдѧ́и в̾ нѣ́дрѣхъ роди́те льныхъ неѡпи́санъ пречⷭ҇таѧ , нн҃ѣ же ѿ твои́хъ нѣ́дръ произше́дъ сѣди́тъ ѡ҆пи́ санъ , твоемꙋ̀ подо́бѧсѧ ѻ҆́бразꙋ , за є҆́же спастѝ а҆да́ма , а҆да́мъ бы́въ .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~Свѣтоно́снѡ показа́лсѧ є҆сѝ , ꙗ҆́коже дрꙋго́е сл҃нце , поꙋче́нїе посыла́ѧ кон це́мъ . тмꙋ̀ несвѣтѧ́щꙋю всѧ́кагѡ грѣха̀ ѿи҆ма́ѧ , бл҃же́нне =і҆мⷬ҇къ ,= свѣ́томъ покаѧ́нїѧ .

~Стрꙋѧ́ми бжⷭ҇твеныхъ ᲂу҆че́нїй ѡ҆граж да́емъ , рѣка̀ ꙗ҆́коже ѿ дрꙋга́гѡ є҆де́ма и҆зы́де , лицѐ землѝ напоѧ́ѧ , бг҃оꙋго́ дниче =і҆мⷬ҇къ ,= и҆ нече́стїѧ пле́велы пото плѧ́ѧ .

=сла́ва . О=у҆красова́сѧ всебл҃же́нне добро́ тою слове́съ свои́хъ , ст҃а́гѡ бо дх҃а ꙗ҆ви́ сѧ тро́сть , написа́ѧ вѣ́рнымъ бл҃гоче сти́внѡ ра́зꙋма бжⷭ҇твенагѡ , превоз носѧ̀ хрⷭ҇та̀ во́ вѣки .

=и҆ нн҃ѣ , боⷢ҇ . К=о твоемꙋ̀ прибѣга́ю покро́ вꙋ всенепоро́чнаѧ , и҆ застꙋпле́нїе ны́нѣ животꙋ̀ моемꙋ̀ тѧ̀ пред̾лага́ю , ꙗ҆́же па́че ᲂу҆ма̀ бг҃а сло́ва ро́ждьшаѧ . є҆го́же пре возно́симъ во́ вѣки .

=пѣ́снь , ѳ҃ . і҆рмо́съ . Б=г҃а чл҃кѡмъ неꙋдо́бь ви́дѣти , на́нь же несмѣ́ютъ чи́ни а҆́гг҃льстїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же велича́юще , с̾ нбⷭ҇ными вѡ́и тѧ̀ велича́емъ .

~Ꙗ҆́кѡ свѣ́тъ , ꙗ҆́кѡ лꙋна̀ , ꙗ҆́кѡ вели́кое сл҃нце , ꙗ҆́кѡ мо́лнїѧ хрⷭ҇то́вѣ цр҃кви воз̾ сїѧ́въ , и҆ вѣ́рныхъ мы́сли просвѣти́лъ є҆сѝ . в̾ невече́рнѣм̾ свѣ́тѣ всели́сѧ , поѧ̀ трист҃ы́ми гла́сы трⷪ҇цꙋ несозда́ннꙋю .

~Землѧ̀ ст҃ы́мъ гро́бомъ ѡ҆богати́сѧ , =і҆мⷬ҇къ ,= и҆ сщ҃е́ннымъ всехва́льне твои́мъ тѣ́ломъ . и҆ пра́ведныхъ взыгра́шасѧ дꙋ́си . а҆́гг҃ли же бл҃же́нне дх҃ъ тво́й прїѧ́ ша , с̾ ни́ми же всѣ́хъ на́съ помина́й пою́щихъ тебѐ .

=сла́ва . Х=ра́мъ дх҃а прест҃а́гѡ бы́въ , и҆ рѣ ка̀ во́дъ живо́тныхъ наполнѧ́ема , и҆ цр҃кве ѡ҆снова́нїе недви́жимо , степе́нь правосла́вїю , стрꙋѧ̀ приснотекꙋ́щаѧ , бжⷭ҇твенагѡ покаѧ́нїѧ и҆сто́чникъ досто ди́вныи , =і҆мⷬ҇къ .=

=и҆ ны́нѣ , боⷢ҇ . Ꙗ҆́=коже ка́плѧ нбⷭ҇наѧ , во твоѐ чре́во дв҃це до́ждь сни́де , и҆ и҆зсꙋ шѝ ле́стнаѧ тече́нїѧ , и҆сточи́въ нетлѣ́ нїѧ и҆ и҆збавле́нїѧ всѣ́мъ чл҃кѡмъ , то бо́ю бг҃обл҃года́тнаѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнагѡ ѻ҆ц҃а на́шегѡ и҆ и҆сповѣ́дника =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

=и҆лѝ ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ и҆́же во ст҃ы́хъ ѻ҆ц҃а на́шегѡ и҆ и҆сповѣ́ дника =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

