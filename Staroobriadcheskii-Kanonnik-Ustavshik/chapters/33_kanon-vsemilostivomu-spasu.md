Т=ропа́рь , всемлⷭ҇тивомꙋ сп҃сꙋ . гла́съ , и҃ .=

~Свы́шних̾ призира́ѧ , ᲂу҆бо́гїѧ прїе́млѧ , при́зри сп҃се , и҆ посѣтѝ на́съ ѡ҆ѕло́бле ныѧ грѣхѝ , влⷣко всемлⷭ҇тиве , мл҃твами бцⷣы , да́рꙋй дш҃а́мъ на́шим̾ ве́лїю млⷭ҇ть =[два́жды]. сла́ва , и҆ ны́нѣ , то́йже .=

К=ано́нъ . гла́съ , и҃ . пѣ́снь , а҃ . і҆рмо́съ . М=о́ре ѡ҆гꙋсти́лъ є҆сѝ , погрꙋзи́выи со ѻ҆рꙋ́жїемъ , го́рдагѡ фараѡ́на . и҆ лю́ди спасѐ ѿ рабо́ты , и҆ введѐ и҆́хъ въ го́рꙋ ст҃ы́ни вопїю́ща , пое́мъ тебѣ̀ бг҃ꙋ на́ше мꙋ пѣ́снь побѣ́днꙋю , ꙗ҆́кѡ просла́висѧ .

=запѣ́въ : М=лⷭ҇тиве гдⷭ҇и , ᲂу҆слы́ши мл҃твꙋ ра́бъ свои́х̾ , молѧ́щихсѧ тебѐ =[покло́н̾].=

~Грѧди́те вѣ́рнїи , хвала́ми и҆ пѣ́сньми свѣтоно́снꙋю цр҃ковь ᲂу҆бл҃жа́юще , бл҃го че́стїѧ держа́телемъ просїѧ́вшꙋ . в̾ не́й же всемлⷭ҇тивагѡ хрⷭ҇та̀ бг҃а на́шегѡ , да просла́вимъ вопїю́ще , пое́мъ тебѐ бг҃ꙋ на́шемꙋ , ꙗ҆́кѡ просла́висѧ .

~Оу҆́мъ да возвыша́етсѧ , всѣ́хъ вѣ́рных̾ къ небесѝ , вы́спрь сѣдѧ́щемꙋ , въ пре бжⷭ҇твенѣй є҆гѡ̀ цр҃кви . и҆ ликоствꙋ́юще вѣ́рнѡ , бжⷭ҇твеное пра́з̾днество , смири́в шагѡ земна́ѧ с̾ нбⷭ҇ными .

=сла́ва , боⷢ҇ . С=крижа́ль бг҃опи́санна , ᲂу҆тро́ ба твоѧ̀ бцⷣе , в̾ не́й же сло́во ѻ҆́ч҃ее написа́сѧ , є҆го́же чю́вственѡ на́мъ поро́ ждьши . к̾ немꙋ̀ моли́сѧ , и҆зба́вити ны̀ ѿ всѧ́кїѧ нꙋ́жи и҆ ско́рби .

=и҆ ны́нѣ , боⷢ҇ . В=есели́тсѧ свѣ́тлѡ верхъ пррⷪ҇ческїи , ѡ҆ тебѐ дв҃це . и҆са́їѧ без̾мꙋ́ж ное твоѐ ржⷭ҇тво̀ ви́дѧ , проро́чествꙋетъ . ѻ҆́ч҃ее бо сло́во ро́ждьши на́мъ , и҆ по ржⷭ҇твѣ̀ дв҃ою пребы́сть .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆тверди́сѧ срⷣце моѐ ѡ҆́ гдⷭ҇ѣ , вознесе́сѧ ро́гъ мо́й ѡ҆́ бз҃ѣ мое́мъ , раз̾шири́шасѧ на врагѝ моѧ̀ ᲂу҆ста̀ моѧ̀ , воз̾весели́хсѧ ѡ҆ спасе́нїи твое́мъ .

~Ликоствꙋ́ютъ с̾ на́ми дне́сь , кꙋ́пно всѧ̀ а҆́гг҃льскаѧ чинонача́лїѧ . нечю́вствено но дх҃о́внѡ ѡ҆бстꙋпа́юще влⷣко , твою̀ ст҃ꙋ́ю цр҃ковь . ты́ же свы́ше ми́ръ сво́й пода́жь на́мъ , ꙗ҆́кѡ всемлⷭ҇тивъ .

~Ликꙋ́етъ дне́сь с̾ на́ми , ликъ проро́че скїи , кꙋ́пнѡ же и҆ а҆пⷭ҇льскїи сп҃се , и҆ всѝ мꙋ́ченичестїи ли́цы . дх҃омъ прозрѧ́ще тебѐ многоимени́таго бг҃а , вѣ́рными сла́вима .

=сла́ва , боⷢ҇ . Д=в҃дски ты̀ и҆менова́сѧ , ᲂу҆сы ре́нна гора̀ дв҃це , без̾лѣ́тное сло́во ѻ҆́ч҃ее , ѡ҆младѣ́вшеесѧ во ᲂу҆тро́бѣ сѝ прїе́мъ , и҆ ро́ждьши пло́тїю , бж҃їю соста́внꙋю мꙋ́дрость .

=и҆ ны́нѣ , боⷢ҇ . М=ы́сленыи сокрꙋши́сѧ томи́тель , ѿ го́рнѧгѡ неи҆сцѣ́льнꙋю ꙗ҆́звꙋ прїе́мъ ка́мене , ѿ́ чрева твоегѡ̀ хрⷭ҇та̀ бг҃а на́шегѡ . проше́дъ бо земна́ѧ с̾нбⷭ҇ными совокꙋпѝ .

=сѣда́ленъ . гла́съ , д҃ . С=ко́рое и҆ тве́рдое и҆ крѣ́пкое ᲂу҆тѣше́нїе , всемлⷭ҇тиве послѝ на́мъ . да тѝ во́ гласѣ хвале́нїѧ , три ст҃ꙋ́ю пѣ́снь воз̾сыла́емъ , дш҃е́ю сокрꙋше́ ною припа́дающе мо́лимсѧ , сп҃се всегѡ̀ ми́ра , ты̀ є҆сѝ бг҃ъ ка́ющихсѧ .

=пѣ́снь , д҃ . і҆рмо́съ . П=роро́къ а҆вва́кꙋмъ , мы́сленныма ѻ҆чи́ма прови́дѣ гдⷭ҇и при ше́ствїе твоѐ . тѣ́мже и҆ вопїѧ́ше , ѿ ю҆́га прїи́детъ бг҃ъ . сла́ва си́лѣ твое́й , сла́ва хрⷭ҇тѐ прише́ствїю твоемꙋ̀ .

~Шестокри́льнїи ми́лостиве , и҆ много очи́тїи херꙋви́ми влⷣко , твоемꙋ̀ прⷭ҇то́лꙋ пред̾стоѧ́ще сла́вѧтъ . и҆́хже послѝ на́мъ вѣ́рнымъ , и҆ ѡ҆ст҃ѝ твою̀ бжⷭ҇твенꙋю цр҃квь с̾ вопїю́щыми , сла́ва си́лѣ твое́й , сла́ва хрⷭ҇тѐ прише́ствїю твоемꙋ̀ .

~Дв҃дъ воз̾вели́чисѧ сп҃се , твои́мъ бжⷭ҇тве нымъ просїѧ̀ дх҃омъ , проповѣ́давыи ѿ дв҃ы твоѐ ржⷭ҇тво̀ . ты́ же ꙗ҆́кѡ все млⷭ҇тивъ , воз̾вели́чи и҆ возвы́си твою̀ ст҃олѣ́пнꙋю цр҃ковь бжⷭ҇твенꙋю .

=сла́ва , боⷢ҇ . Л=ꙋ́къ крѣ́пкаго мироде́ржца , твои́мъ прижи́тїемъ влⷣчце сокрꙋши́сѧ . ты́ бо пло́ть бжⷭ҇твенагѡ воплоще́нїѧ , свѣтоно́снѣ пода́вши ᲂу҆́дицѣ ѻ҆́ч҃ꙋ сло́ вꙋ , пра́дѣдна ᲂу҆ловѝ на́шегѡ врага̀ . тѣ́мъ є҆мꙋ̀ вопїе́мъ , сла́ва си́лѣ твое́й гдⷭ҇и .

=и҆ ны́нѣ , боⷢ҇ . Д=в҃дски возвели́чисѧ , и҆ гла́сы проро́чески , гора̀ бж҃їѧ ᲂу҆сыре́на ꙗ҆ви́сѧ дв҃це . ка́мень ᲂу҆сѣче́ныи ѿ́ чрева твоегѡ̀ ражда́етсѧ хрⷭ҇то́съ бг҃ъ . є҆мꙋ́же пое́мъ , сла́ва си́лѣ твое́й , сла́ва хрⷭ҇тѐ прише́ствїю твоемꙋ̀ .

=пѣ́снь , є҃ . і҆рмо́съ . Г=дⷭ҇и бж҃е на́шъ , ми́ръ да́ждь на́мъ . гдⷭ҇и бж҃е на́ш̾ , стѧжи́ ны . гдⷭ҇и , ра́звѣ бо тебѐ и҆но́гѡ незна́емъ , и҆́мѧ твоѐ и҆мѧнꙋ́емъ .

~Црⷭ҇твꙋетъ при́снѡ твоѐ пребжⷭ҇твеное и҆́мѧ , ѻ҆́ч҃е сло́ве же и҆ дш҃е . лю́бѧщымъ тѧ̀ свы́ше ꙗ҆́кѡ млⷭ҇тивъ , ми́рнꙋю ᲂу҆пра влѧ́й жи́знь .

~Вѣкѡ́мъ сы́и творе́цъ , смотре́нїемъ сѝ пло́ти прибли́жисѧ . да пло́ть ѡ҆божи́в̾ возве́лъ є҆сѝ на высотꙋ̀ ко ѻ҆ц҃ꙋ , и҆ ко своемꙋ̀ хотѣ́нїю .

=сла́ва , боⷢ҇ . Т=рапе́зꙋ сло́ва жи́зненагѡ , браконеи҆скꙋ́снаѧ мр҃і́е , разꙋмѣ́хомъ тѧ̀ вѣ́рнїи , ѿ плода̀ попо́лзшїисѧ . пло до́мъ же чре́ва твоегѡ̀ , к̾ свѣ́тꙋ разꙋ́м номꙋ приведе́ни бы́хомъ .

=и҆ ны́нѣ , боⷢ҇ . С=їѧ́ютъ пррⷪ҇честїи гла́си , ꙗ҆́ко сл҃нце лꙋчѝ пресвѣ́тлыѧ пꙋща́юще , твоѐ провозвѣща́юще без̾мꙋ́жное дв҃о ржⷭ҇тво̀ . ѻ҆ц҃ъ и҆зво́ли , сн҃ъ же хотѣ́ нїемъ во́ чревѣ твое́мъ младе́нствꙋет̾ , дѣ́йствомъ ст҃а́гѡ дх҃а , и҆ пребыва́еши дв҃ою .

=пѣ́снь , ѕ҃ . і҆рмо́съ . Ꙗ҆́=кѡ во́ды морскі́ѧ чл҃колю́бче , во́лны жите́йскїѧ погрꙋ жа́ютъ мѧ . тѣ́мъ ꙗ҆́кѡ і҆ѡ́на вопїю́ ти сло́ве , воз̾ведѝ ѿ тлѝ живо́тъ мо́й млрⷭ҇де гдⷭ҇и .

~Торжествꙋ́етъ ве́село дне́сь , великои҆ме ни́тыи гра́дъ , хрⷭ҇тои҆мени́тїи лю́дїє , ѿ тебѐ свы́ше про́сѧтъ вели́кихъ даро́въ сп҃се . ты́ же ꙗ҆́кѡ бл҃гъ и҆ всемлⷭ҇тивъ , ста́до своѐ сохранѧ́й .

~Крѣ́пкое ᲂу҆тверже́нїе , свы́ше послѝ хрⷭ҇тѐ сп҃се , крѣ́пкаго тѧ̀ с̾ вѣ́дꙋщымъ , и҆ все млⷭ҇тиваго бг҃а , и҆ хрⷭ҇тои҆мени́тꙋю цр҃квь , ᲂу҆твердѝ ꙗ҆́кѡ всемога́и .

=сла́ва , боⷢ҇ . И҆=зба́ви мѧ лю́тыхъ дв҃це , ᲂу҆молѧ́щи побѣди́телѧ лю́томꙋ врагꙋ̀ , и҆ сподо́би мѧ̀ досто́йнѡ ѡ҆деснꙋ́ю ста́ ти твоегѡ̀ сн҃а .

=и҆ нн҃ѣ , боⷢ҇ . Т=ы̀ ѡ҆божи́ мѧ влⷣчце , бг҃а ро́ждьши . ты̀ ме́ртвеное сꙋщество́ ми , ѿ сме́рти к̾ жи́зни преведѐ . да моегѡ̀ престꙋпле́нїѧ клѧ́твꙋ потреби́тъ , бжⷭ҇твеною любо́вїю тѧ̀ ᲂу҆бл҃жа́юща .

=конда́къ . гла́съ , д҃ . В=сѧ́кїѧ скве́рны , все млⷭ҇тивыи сп҃се , а҆́зъ бы́хъ дѣ́латель , и҆ во ѿча́ѧнїѧ ро́въ впа́дсѧ . но стеню̀ ѿ́срⷣца , и҆ вопїю̀ к̾ тебѣ̀ сло́ве , ᲂу҆скорѝ ще́дрыи , и҆ потщи́сѧ на́ помощь на́шꙋ , ꙗ҆́кѡ млⷭ҇тивъ .

=и҆́косъ . И҆=мꙋ́ще тебѐ всемлⷭ҇тивыи сп҃се , крѣ́пкое ᲂу҆тверже́нїе , и҆ пречⷭ҇тꙋю мт҃рь твою̀ , стѣ́нꙋ неразори́мꙋ , и҆ ти́хое приста́нище , неᲂу҆бои́мсѧ никогда́ же вра́жїихъ воста́нїи . твои́мъ бо неви́ди мымъ ра́зꙋмомъ , сохранѧ́еми и҆ покро́ вомъ , ви́димыѧ и҆ неви́димыѧ врагѝ побѣжда́емъ . твою̀ пречⷭ҇тꙋю мт҃рь и҆мѣ́юще помо́щницꙋ , вра́жїихъ коз не́й ꙗ҆́кѡ ѿсѣте́й и҆з̾бѣга́емъ . ра́достїю воспѣва́емъ прера́дованнаѧ , ᲂу҆скорѝ ще́дрыи , и҆ потщи́сѧ на́ помощь на́шꙋ , ꙗ҆́кѡ млⷭ҇тивъ .

=пѣ́снь , з҃ . і҆рмо́съ . Х=алдѣ́йскаѧ пе́щь ѻ҆гне́мъ распала́ема , прохлажда́шесѧ дх҃омъ бж҃їимъ застꙋпле́нїемъ , ѻ҆́тро цы же поѧ́хꙋ , бл҃гослове́нъ бг҃ъ ѻ҆ц҃ъ на́шихъ .

~Ты̀ є҆сѝ нбⷭ҇нагѡ крꙋ́га верхотво́рче гдⷭ҇и . тѧ̀ свѣ́дꙋще всемлⷭ҇тивагѡ припа́даемъ тѝ вопїю́ще . ᲂу҆скорѝ ще́дрыи , и҆ потщи́ сѧ на́ помощь на́шꙋ , ѻ҆́трочески пою́ щихъ , бл҃гослове́нъ бг҃ъ ѻ҆ц҃ъ на́шихъ .

~Две́рь млрⷭ҇дїемъ ѿве́рзлъ є҆сѝ на́мъ не и҆з̾гл҃анныѧ пи́щи . ѿве́рзи и҆ ны́нѣ все млⷭ҇тиве сп҃се , твоѧ̀ свы́ше бжⷭ҇твеныѧ да́ры тебѣ̀ вѣ́рнѡ вопїю́щымъ , бл҃госло ве́нъ бг҃ъ ѻ҆ц҃ъ на́шихъ .

=слава , трⷪ҇ченъ . Ѻ҆=ц҃а просла́вимъ и҆ сн҃а и҆ дх҃а , во є҆ди́номъ бжⷭ҇твѣ̀ , трисоста́вное є҆стество̀ . сꙋщество̀ нераз̾дѣ́льно , несо зда́нно без̾нача́льно , и҆ пресꙋ́ществено .

=и҆ нн҃ѣ , боⷢ҇ . П=роѡ҆брази́ша твою̀ неѡ҆па ли́мꙋю ᲂу҆тро́бꙋ , неѡ҆пали́мыѧ в̾ пещѝ ѻ҆́гненѣй ю҆́ноши , ѻ҆гне́мъ бжⷭ҇тва̀ про хлажа́еми . є҆го́же прїи́мши породѝ бг҃а сло́ва пою́щымъ , бл҃гослове́нъ бг҃ъ ѻ҆ц҃ъ на́шихъ .

=пѣ́снь , и҃ . і҆рмо́съ . А҆́=гг҃лы нб҃са̀ , на прⷭ҇то́лѣ сла́вы сѣдѧ́щагѡ , и҆ ꙗ҆́кѡ бг҃а непреста́ннѡ сла́вимагѡ , бл҃гослови́те по́йте , и҆ превозноси́те є҆гѡ̀ во́ вѣки .

~Держа́вꙋ црⷭ҇твїѧ сохранѧ́й сло́ве , ꙗ҆́кѡ всемлⷭ҇тивъ , пра́ѻ҆ц҃ъ моли́твами , крѣ́п кою тѝ си́лою . крѣ́пость же и҆ си́лꙋ , не ѡ҆скꙋ́днѡ на проти́вныѧ пода́ждь , да вопїе́мъ , блгⷭ҇ви́те всѧ̀ дѣ́ла гдⷭ҇нѧ гдⷭ҇а .

~Пѣ́снь бжⷭ҇твенꙋю приносѧ́ще , тебѐ все млⷭ҇тиве въ пречⷭ҇тѣй цр҃кви , и҆з̾бра́ннїи лю́дїє твоѝ тебѐ хва́лѧтъ . ты́ же ꙗ҆́кѡ всемлⷭ҇тивъ , ѡ҆сѣнѝ вы́шнею тѝ си́лою , да вопїе́мъ тѝ , бл҃гослови́те всѧ̀ дѣ́ла гдⷭ҇нѧ гдⷭ҇а .

=сла́ва , боⷢ҇ . К=ла́съ живо́тенъ недѣ́ланенъ возрасти́вши бжⷭ҇твеныи , чⷭ҇таѧ дв҃о . тричи́слена бжⷭ҇тва̀ сїѧ́нїе , ѻ҆́ч҃ее без̾лѣ́т ное сло́во в̾ лѣ́то поро́ждьши . к̾ немꙋ́ же за ны̀ ꙗ҆́кѡ мт҃и моли́сѧ ѡ҆ пою́ щихъ тѧ̀ .

=и҆ ны́нѣ , боⷢ҇ . Б=ез̾нача́льна роди́телѧ нѣ́дръ не ѿстꙋ́пль , въ нѣ́дрѣхъ дв҃цы водворѧ́ѧсѧ , и҆ ро́ждьсѧ пло́тїю , ѡ҆чи ща́ѧ ми пло́ть и҆ дш҃ꙋ па́дшꙋю . є҆мꙋ́же пое́мъ , бл҃гослови́те хвали́те , и҆ превоз носи́те є҆гѡ̀ во́ вѣки .

=пѣ́снь , ѳ҃ . і҆рмо́съ . Ч=ю́же є҆́сть , мт҃ремъ дв҃ою бы́ти , и҆ стра́ннѡ дв҃амъ , дѣ́ти ражда́ти , на тебѣ̀ бцⷣе ѡ҆боѐ смотре́нїе бы́сть . тѣ́мъ тѧ̀ всѧ̀ племена̀ земна́ѧ непреста́ннѡ велича́емъ .

~Чю́вственѡ влⷣко дне́сь хва́лѧтъ тѧ̀ бжⷭ҇твенїи собо́ри , въ пречю́днѣй тѝ цр҃кви , цр҃и кꙋ́пно и҆ лю́ди , и҆ сщ҃е́нныхъ собо́ри . ты́ же ꙗ҆́кѡ млⷭ҇тивъ спаса́й , да тѧ̀ всѧ̀ колѣ́на земна́ѧ непреста́ннѡ велича́емъ .

~Пѣ́снь воз̾сыла́емъ дне́сь вѣ́рнїи , мно гои҆мени́томꙋ тебѐ хрⷭ҇тꙋ̀ бг҃ꙋ всѣ́хъ . и҆ твоѐ всемлⷭ҇тиве дх҃о́внѡ пра́зднꙋюще пра́зднество , про́симъ ѿ тебѐ , да ᲂу҆тве рди́ши недви́жимо держа́вꙋ на́шꙋ .

=сла́ва , боⷢ҇ . Е҆=мманꙋ́ила бг҃а же и҆ чл҃ка , ѻ҆ц҃а без̾нача́льнагѡ сло́ва , ꙗ҆ви́сѧ мт҃и дв҃це , влады́чество призыва́ющее тѧ̀ при́зри и҆ ᲂу҆твержа́й , проти́вныѧ пока рѧ́ющи в̾ де́нь бра́ни .

=и҆ ны́нѣ , боⷢ҇ . Ѿ=и҆мѝ ѽ дв҃це , ве́щь тлѣ́ннꙋю ᲂу҆ма̀ моегѡ̀ , ᲂу҆́мъ нбⷭ҇ныи пло́тїю ро́ждьшаѧ . просвѣтѝ глꙋбо́кꙋю тмꙋ̀ моегѡ̀ неразꙋ́мїѧ , свѣ́тъ прижи́в шаѧ , и҆ превзы́ти мѧ сподо́би кри ло́ма разꙋ́мныма , в̾ тишинꙋ̀ бжⷭ҇тве нагѡ хотѣ́нїѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ тѝ мт҃ре , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

