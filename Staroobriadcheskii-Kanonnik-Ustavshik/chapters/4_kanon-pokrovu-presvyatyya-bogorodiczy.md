Т=ропа́рь , покровꙋ̀ бцⷣы . гла́съ , д҃ .=

~Дне́сь бл҃говѣ́рнїи лю́дїє свѣ́тлѡ пра́з днꙋемъ , ѡ҆сѣнѧ́еми бг҃омт҃и твои́мъ прише́ствїемъ . и҆ к̾ твоемꙋ̀ взира́юще пречⷭ҇томꙋ ѻ҆́бразꙋ , ᲂу҆ми́льнѡ гл҃емъ , по кры́й на́съ чⷭ҇тны́мъ си покро́вомъ . и҆ и҆зба́ви на́съ ѿ всѧ́кагѡ ѕла̀ , молѧ́щи сн҃а своегѡ̀ хрⷭ҇та̀ бг҃а на́шегѡ , спасти́сѧ дш҃а́мъ на́шимъ =[два́жды].=

=сла́ва , и҆ ны́нѣ , то́йже .=

К=ано́нъ , покровꙋ̀ прест҃ы́ѧ бцⷣы . гла́съ , д҃ . пѣ́снь , а҃ . і҆рмо́съ . Ѿ=ве́рзꙋ ᲂу҆ста̀ моѧ̀ , и҆ напо́лнѧтсѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тлѡ торже ствꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Съ чи́нми ст҃ы́хъ а҆́гг҃лъ , и҆ съ собо́ры прⷪ҇ро́къ и҆ а҆пⷭ҇лъ , во сла́вѣ вели́цѣ , ꙗ҆́кѡ мт҃и бж҃їѧ дне́сь въ цр҃ковь вше́дши , за хрⷭ҇тїѧ́ны мо́лишисѧ . ѿ напа́сти и҆ печа́ли и҆збавлѧ́еши всѧ̀ , покрыва́ющи свое́ю млⷭ҇тїю .

~Ски́нїю тѧ мѡѷсе́й и҆ же́злъ а҆арѡ́новъ и҆менова̀ , ты́ бо живо́тнагѡ дре́ва хрⷭ҇та̀ процвѣтѐ . к̾ немꙋ́же дерзнове́нїе и҆мꙋ́ щи , за ны̀ чтꙋ́щыѧ тѧ цр҃це помоли́сѧ , и҆зба́вити на́съ ѿ всѧ́кагѡ ѕла̀ , да твоегѡ̀ покро́ва пра́здникъ сла́вимъ .

=сла́ва . Н=е ꙗ҆́кѡ пред̾ кїѡ́томъ дре́вле собра́въ дв҃дъ ли́ки и҆гра́етъ , но па́че нн҃ѣ съ чи́нми ст҃ы́хъ пред̾ тобо́ю текꙋ́щи въ цр҃ковь , тебѣ̀ кла́нѧѧсѧ гл҃етъ , молѝ за чтꙋ́щыѧ тѧ лю́ди , да тво́й сла́вѧще покро́въ , чⷭ҇тнѡ пра́зднꙋютъ .

=и҆ нн҃ѣ . П=ою́тъ тѧ бцⷣе а҆́гг҃льстїи чи́ни , и҆ сла́вѧтъ патрїа́рси со ст҃ли , пред̾ ли це́мъ ти текꙋ́ще въ цр҃ковь . с̾ ни́ми же тѧ тогда̀ ст҃ы́и а҆ндре́й ви́дѣ , за ны̀ грѣ́шныхъ къ бг҃ꙋ молѧ́щꙋсѧ , поми́ло вати лю́ди сла́вѧщыѧ твоегѡ̀ покро́ва пра́здникъ .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ к̾ тебѣ̀ при бѣга́емъ , ꙗ҆́кѡ к̾ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ в̾ бжⷭ҇твеннѣй ти сла́вѣ , вѣнце́мъ сла́вы сподо́би .

~Кла́съ прозѧ́бши бжⷭ҇твеныи , ꙗ҆́ко ни́ва неѡ҆ра́ннаѧ ꙗ҆́вѣ . ра́дꙋисѧ ѡ҆дш҃евле́ннаѧ трапе́зо , и҆́же хлѣ́бъ живо́тныи вмѣ́щ шаѧ . ра́дꙋисѧ живо́тныи воды̀ и҆сто́ч ниче неи҆стощи́мыи влⷣчце .

~Твоѝ рабѝ влⷣчце , въ цр҃кви ти вѣ́рою пред̾стоѧ́ще , твоеѧ̀ ѡ҆жида́емъ млⷭ҇ти . посѣтѝ на́шегѡ смире́нїѧ , и҆ твои́мъ ст҃ы́мъ покро́вомъ , защитѝ лю́ди ѿ всѧ́кагѡ ѕла̀ .

~Многоимени́таѧ дв҃о , прⷪ҇рки проѡ҆бра жена̀ чⷭ҇тнѡ , и҆́же тебѣ̀ нн҃ѣ со а҆́гг҃лы слꙋ́жатъ . с̾ ни́ми же ѡ҆ на́съ к̾ бг҃ꙋ мо ли́сѧ , да твоегѡ̀ покро́ва ст҃ы́и дн҃ь , ра́дꙋющесѧ всѝ свѣ́тлѡ пра́зднꙋемъ .

=сла́ва . Г=едеѡ́нъ тѧ рꙋно̀ проѡ҆бразѝ , на тѧ́ бо ꙗ҆́кѡ роса̀ хрⷭ҇то́съ бг҃ъ сни́де . к̾ немꙋ́же бцⷣе моли́сѧ , побѣ́дꙋ да́ти лю́дѧмъ на́шимъ на врагѝ , да ꙗ҆́кѡ мадїа́мы низ̾ложи́въ , просла́витъ ст҃ы́и тво́й пра́здникъ .

=и҆ нн҃ѣ . П=а́че со́лнечныхъ лꙋ́чъ , твои́мъ блиста́ющымъ а҆мфо́ромъ , ѡ҆сщ҃а́еши цр҃ковь и҆ лю́ди , и҆ тмꙋ̀ грѣхо́въ на́шихъ ѿго́ниши , посѣще́нїемъ сѝ бцⷣе , к̾ сн҃ꙋ своемꙋ̀ и҆ бг҃ꙋ за ны̀ молѧ́щисѧ .

=сѣда́ленъ . гла́съ , є҃ . Т=е́плаѧ застꙋ́пни це , и҆ нера́тнаѧ наде́жде , тве́рдаѧ и҆ не посты́днаѧ стѣно̀ , и҆ покро́ве и҆ приста́ нище прибѣга́ющымъ ти прⷭ҇нѡ дв҃о чⷭ҇таѧ , сн҃а своегѡ̀ и҆ бг҃а молѝ со а҆́гг҃лы , мі́ръ пода́ти мі́рови и҆ спасе́нїе и҆ ве́лїю млⷭ҇ть .

=пѣ́снь , д҃ . і҆рмо́съ . С=ѣдѧ́и во сла́вѣ , на прⷭ҇то́лѣ бжⷭ҇твеннѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твенныи , ѿ пречⷭ҇тыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

~Гла́сы пѣ́снеными вѣ́рнїи тебѣ̀ вопїе́м̾ всепѣ́таѧ . ра́дꙋисѧ тꙋ́чнаѧ горо̀ ᲂу҆сыре́ ннаѧ дх҃омъ . ра́дꙋисѧ свѣти́льниче и҆ рꙋ́чко носѧ́щи ма́ннꙋ ᲂу҆слажда́ющꙋ всѣ́хъ бл҃гочести́выхъ чю́вствїѧ .

~Па́че а҆арѡ́нѧ кїо́та всю́ тѧ бг҃ъ ѡ҆ст҃и́лъ є҆́сть дх҃омъ бцⷣе ст҃ы́мъ , и҆ а҆́гг҃лѡмъ слꙋжи́ти тебѣ̀ повелѣ̀ . с̾ ни́ми же за́ градъ и҆ лю́ди моли́сѧ , тво́й сла́вѧщихъ честны́и пра́здникъ .

~Прїидѝ ны́нѣ въ сла́вѣ въ свою́ си бцⷣе цр҃ковь , съ собо́ры всѣ́хъ ст҃ы́хъ . ꙗ҆́коже и҆ногда́ тѧ ст҃ы́и а҆ндре́й ви́дѣ , на воз дꙋ́сѣ свѣ́тлѣ , за хрⷭ҇тїѧ́ны молѧ́щꙋсѧ . и҆ пода́ждь на́мъ твою̀ млⷭ҇ть .

=сла́ва . О=у҆крѣпѝ влⷣчце сла́вѧщихъ тѧ люде́й на́шихъ на проти́вныѧ врагѝ , ꙗ҆́кѡ дв҃да на голїа́фа . да тѝ веселѧ́щи сѧ вопїе́мъ , ра́дꙋисѧ покро́ве ст҃ы́и , и҆ застꙋ́пнице гра́дꙋ на́шемꙋ .

=и҆ ны́нѣ . Т=ебѣ̀ припа́даемъ гжⷭ҇е , и҆ вѣ́ рою покланѧ́ющесѧ =[покло́н̾],= бл҃года́ рнѡ вопїе́мъ ти , ра́дꙋисѧ бг҃обл҃года́т наѧ дв҃о , покро́ве и҆ ѡ҆гражде́нїе на́ше , и҆ помо́щнице въ бѣдѣ̀ сꙋ́щымъ . спасѝ на́съ , к̾ тебѣ̀ прибѣга́ющихъ , на тѧ́ бо надѣ́емсѧ .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твеннѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ родила̀ є҆сѝ без̾лѣ́тнагѡ сн҃а , всѣ́мъ воспѣва́ющымъ тѧ̀ мі́ръ подава́юща .

~Ѻ҆́дръ тѧ дре́вле солѡ́монъ написа̀ , и҆ ло́жницꙋ нбⷭ҇нагѡ цр҃ѧ , ѡ҆бстꙋпа́емꙋ серафи́мы , є҆́же ѡ҆ тебѣ̀ рече́сѧ бцⷣе . тѣ́мъ тѧ ны́нѣ мо́лимъ , мт҃и бж҃їѧ всест҃а́ѧ , покры́й на́съ ѿ всѣ́хъ бѣ́дъ .

~Тебѣ̀ а҆́гг҃лѡмъ старѣ́йшины , и҆ чⷭ҇тні́и прⷪ҇рцы со а҆пⷭ҇лы , ꙗ҆́кѡ мт҃ри бж҃їи чⷭ҇тнѡ слꙋ́жатъ , ви́дѧще тѧ за́ миръ мл҃твꙋ творѧ́щꙋ . твоѧ́ же проше́нїѧ послꙋ́ шавъ гдⷭ҇ь , спаса́етъ гра́дъ и҆ лю́ди на тѧ̀ надѣ́ющихсѧ .

=сла́ва . В=ели́кїи тѧ̀ во проро́цѣхъ і҆са́їѧ проречѐ гл҃ѧ , бг҃а роди́ти бра́кꙋ неи҆скꙋ́ снѡ . ты́ бо чⷭ҇таѧ мр҃і́е ст҃ѣ́йши всѣ́хъ бы́сть , бг҃а бо во ᲂу҆тро́бѣ и҆ на рꙋкꙋ̀ понесѐ . є҆мꙋ́же за ны̀ моли́сѧ , твои́мъ ѡ҆сѣнѧ́ющи покро́вомъ , и҆́же вѣ́рою тѧ̀ сла́вѧщихъ .

=и҆ ны́нѣ . Д=х҃о́вными парѧ́ще крилы̀ ст҃ы́хъ собо́ри , та́йнѡ прїидо́ша тебѣ̀ послꙋжи́ти бцⷣе , ви́дѧще тѧ на ле́гцѣ ѻ҆́блацѣ сла́вы к̾ сп҃сꙋ хрⷭ҇тꙋ̀ молѧ́щꙋсѧ , пода́ти побѣ́дꙋ лю́дѧмъ на́шимъ , погꙋ би́ти вою́ющихъ на́съ .

=пѣ́снь , ѕ҃ . і҆рмо́съ . Б=жⷭ҇твеное сѐ и҆ все чⷭ҇тно́е соверша́юще пра́зднество , бг҃омꙋ́ дрїи бж҃їѧ мт҃ре , прїиди́те рꙋка́ми во спле́щемъ , ѿ неѧ̀ ро́ждьшагосѧ вѣ́рою сла́вѧще .

~І҆єре́и бг҃омꙋ́дрїи въ цр҃кви ти съ людмѝ бл҃гочести́выми пред̾стоѧ́ще , твоеѧ̀ ча́ютъ бцⷣе млⷭ҇ти . премѣнѝ на ра́дость на́шꙋ печа́ль , ра́дость бо родила̀ є҆сѝ всѣ́мъ чл҃кѡмъ грѣхѝ ѿпꙋсти́вшаго .

~Тебѣ̀ всѧ̀ землѧ̀ да́ры прино́ситъ , ꙗ҆́кѡ цр҃цѣ бж҃їи мт҃ри , цр҃їє и҆ кн҃зи кла́нѧ ютсѧ , и҆ лю́дїє всѝ веселѧ́тсѧ , покры ва́еми ѿ всѧ́кагѡ ѕла̀ твои́ми бцⷣе мл҃твами .

=сла́ва . Г=о́рꙋ тѧ вели́кꙋ данїи́лъ прописа̀ , ѿ тебе́ бо без̾ сѣ́мене роди́сѧ хрⷭ҇то́съ , и҆ сокрꙋшѝ всю̀ бѣсо́вскꙋю ле́сть , и҆ всю̀ своеѧ̀ вѣ́ры и҆спо́лни зе́млю . к̾ немꙋ́же за ны̀ бцⷣе моли́сѧ , сла́вѧщихъ твоегѡ̀ покро́ва пра́здникъ .

=и҆ ны́нѣ . А҆́=гг҃льскїи гла́съ взыва́емъ ти пречⷭ҇таѧ , ра́дꙋисѧ прⷭ҇то́ле бж҃їи , на не́мже і҆єзекі́иль ви́дѣ гдⷭ҇а , в̾ подо́бїи чл҃ка носи́ма херꙋви́мы . с̾ ними́ же за ны̀ бцⷣе моли́сѧ , да спасе́тъ дш҃ѧ на́шѧ .

=конда́къ . гла́съ , г҃ . Д=в҃аѧ дне́сь пред̾сто и́тъ в̾цр҃кви , и҆ с̾ли́ки ст҃ы́хъ , неви́димо за ны̀ мо́литсѧ бг҃ꙋ . а҆́гг҃ли со ст҃ли по клонѧ́ютсѧ , а҆пⷭ҇ли же с̾ пррⷪ҇ки ликовст вꙋ́ютъ . на́съ бо ра́ди бцⷣа мо́литъ хрⷭ҇та̀ превѣ́чнагѡ бг҃а .

=и҆́косъ . Т=оѧ̀ пресла́вныхъ чюде́съ прїиди́ те лю́дїє наслади́мсѧ . се́ю бо а҆да́мъ ѿ тлѝ и҆зба́висѧ . та́ бо и҆ ковче́гъ не нѡ́емъ но бг҃омъ сотворе́нъ бы́сть . дре́ вле ᲂу҆́бѡ мѡѷсе́й въ кꙋпинѣ̀ ѻ҆гнѧ̀ бг҃а ви́дѣти невозмо́же , ны́нѣ же ѿ тоѧ̀ ро́ждьшагосѧ всѧ̀ землѧ̀ зна́етъ сн҃а бж҃їѧ . к̾ немꙋ́же за ны̀ мо́литсѧ , сегѡ̀ ра́ди прославлѧ́емъ ю҆̀ , ꙗ҆́кѡ бж҃їю мт҃рь , на́съ бо ра́ди бцⷣа мо́литъ превѣ́чнаго бг҃а .

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Неи҆спи́саннаѧ мно́гими прⷪ҇рки . несвѣ́ дома же бы́сть дв҃о нбⷭ҇ными слꙋжа́ щыми бг҃ꙋ а҆́гг҃лы . ны́нѣ же всѝ свѣ́мы бцⷣꙋ , и҆ твоеѧ̀ тре́бꙋемъ по́мощи и҆ застꙋпле́нїѧ , бл҃гослове́наѧ .

~Гора̀ ᲂу҆сыре́наѧ дх҃омъ , ю҆́же а҆вва́кꙋмъ ви́дѣ , точа́щꙋ вѣ́рнымъ цѣле́бнꙋю сла́дость . бцⷣе дв҃о и҆сцѣли́ ны , сн҃ꙋ ти вопїю́щихъ , блгⷭ҇ве́нъ бг҃ъ ѻ҆ц҃ъ на́шихъ .

=сла́ва . П=реклони́выи нб҃са̀ , в̾ тѧ̀ дв҃о всели́сѧ , и҆ ны́нѣ на мл҃твꙋ ти зри́тъ бцⷣе чⷭ҇таѧ , твоѐ цр҃цѣ и҆сполнѧ́ѧ проше́ нїе , є҆мꙋ́же за ны̀ ᲂу҆се́рднѡ помоли́сѧ , на тѧ́ бо надѣ́емсѧ бл҃гослове́наѧ .

=и҆ ны́нѣ . Т=во́рче сп҃се на́шъ хрⷭ҇тѐ бж҃е , прїимѝ мл҃твꙋ твоеѧ̀ мт҃ре , ю҆́же ти за ны̀ грѣ́шныѧ прино́ситъ . да тѝ ра́дꙋю щесѧ пое́мъ , препѣ́тыи ѻ҆ц҃ъ на́шихъ бж҃е бл҃гослове́нъ є҆сѝ .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бо ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

~Съ чи́нми а҆́гг҃лъ влⷣчце , съ честны́ми и҆ сла́вными прⷪ҇рки , с̾ верхо́вными а҆пⷭ҇лы , и҆ съ сщ҃енномч҃нки и҆ с̾ ст҃ли , за ны̀ грѣ́ш ныѧ бг҃ꙋ помоли́сѧ , твоегѡ̀ покро́ва пра́здникъ в̾ рꙋ́сстѣй землѝ просла́вль шихъ .

~Горды́ню и҆ шата́нїѧ низ̾ложѝ , и҆ совѣ́ ты непра́ведныхъ кнѧ́зь разорѝ , зачи на́ющихъ ра́ти погꙋбѝ , ѽ бж҃їѧ мт҃и цр҃цѣ всечестна́ѧ . и҆ бл҃гочести́вымъ лю́ дѧмъ на́шимъ ро́гъ возвы́си , да тво́й пра́здникъ сла́вимъ пречⷭ҇таѧ бцⷣе дв҃о , зовꙋ́ще , гдⷭ҇а воспѣва́йте дѣ́ла и҆ прево зноси́те є҆гѡ̀ во́ вѣки .

=сла́ва . О=у҆сты̀ приносѧ́ще ти пѣ́нїе , и҆ дш҃е́ю вѣ́рнѡ покланѧ́емсѧ =[покло́н̾],= и҆́бо внꙋ́трь срⷣца̀ на́шѧ горѧ́тъ . мт҃и бж҃їѧ пречⷭ҇таѧ поми́лꙋй на́съ молѧ́щих тисѧ , и҆ гдⷭ҇а воспѣва́ющихъ и҆ превоз носѧ́щихъ є҆гѡ̀ во́ вѣки .

=и҆ ны́нѣ . М=но́гими ѡ҆тѧгчи́хсѧ грѣхѝ , недоꙋмѣ́ю подостоѧ́нїю написа́ти твое гѡ̀ покро́ва бцⷣе похвалы̀ . но ꙗ҆́кѡ мт҃и бж҃їѧ , ᲂу҆красѝ сво́й пра́здникъ чюдесы̀ , да всѝ ра́дꙋющесѧ пое́мъ гдⷭ҇а , и҆ прево зно́симъ є҆гѡ̀ во́ вѣки .

=пѣ́снь , ѳ҃ . і҆рмо́съ . В=сѧ́къ зе́менъ , да взыгра́етсѧ дх҃омъ просвѣща́емъ . да ликовствꙋ́етъ же , беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре . и҆ да пое́тъ , ра́дꙋисѧ пре бл҃же́ннаѧ , бцⷣе чⷭ҇таѧ прⷭ҇нѡ дв҃о .

~Высо́кїи цр҃ю , со ѻ҆ц҃е́мъ сѣдѧ́и , и҆ ѿ серафи́мъ пое́мыи , при́зри на мл҃твꙋ мт҃рню , ю҆́же ти за ны̀ грѣ́шныѧ прино́ ситъ , и҆ ѡ҆чи́сти грѣхѝ на́шѧ . спасѝ гра́дъ , и҆ лю́ди ᲂу҆мно́жи . да́ждь лю́демъ здра́вїе тѣлесѝ , и҆ на пога́ныѧ побѣ́ды , мл҃твами ро́ждьшїѧ тѧ .

~А҆́гг҃льскїи гла́съ вопїе́мъ ти дв҃це бг҃ои҆з бра́ннаѧ . ра́дꙋисѧ ꙗ҆́же а҆да́ма въ ра́й вве́дшаѧ , ра́дꙋисѧ бѣ́сы прогонѧ́щи свои́мъ и҆́менемъ , ра́дꙋисѧ наде́жде хрⷭ҇тїѧ́нѡмъ . ра́дꙋисѧ ѡ҆сщ҃е́нїе дш҃а́мъ . ра́дꙋисѧ стра́жь гра́дꙋ на́шемꙋ .

=сла́ва . П=омѧнѝ на́съ въ свои́хъ мл҃твахъ гжⷭ҇е дв҃о бцⷣе , да непоги́бнем̾ за ᲂу҆мно же́нїе грѣ́хъ на́шихъ , покры́й на́съ ѿ всѧ́кагѡ ѕла̀ , и҆ лю́тыхъ напа́стей , на тѧ́ бо ᲂу҆пова́емъ . и҆ твоегѡ̀ покро́ва пра́здникъ чтꙋ́ще , тѧ̀ велича́емъ .

=и҆ ны́нѣ . Д=а́ръ ѿ́ бг҃а прїѧ́ла є҆сѝ ꙗ҆́кѡ мт҃и бж҃їѧ , всѣ́хъ хрⷭ҇тїѧ́нъ недꙋ́ги и҆сцѣ лѧ́ти , и҆ ѿ бѣ́дъ и҆збавлѧ́ти , и҆ грѣхѝ ѿпꙋща́ти , и҆ ѿ плѣне́нїѧ спаса́ти , и҆ всѧ́кїѧ нꙋ́жды . но и҆ на́съ непре́зри гжⷭ҇е , вѣ́си бо и҆́хже тре́бꙋемъ , здра́вїѧ тѣле се́мъ , и҆ дш҃а́мъ спасе́нїѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ ти мт҃ре , честна́гѡ и҆ сла́внагѡ є҆ѧ̀ покро́ва , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

