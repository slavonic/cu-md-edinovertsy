Т=ропа́рь , прпⷣбнѣй женѣ̀ . гла́съ , и҃ .=

=Ѡ҆= тебѣ̀ мт҃и =і҆мⷬ҇къ ,= и҆звѣ́стенъ бы́сть спасе́нїѧ ѻ҆́бразъ , воспрїи́мши бо крⷭ҇тъ , послѣ́довала є҆сѝ хрⷭ҇тꙋ̀ , творѧ́щи же и҆ ᲂу҆ча́щи презрѣ́ти пло́ть , прехо́дитъ бо , прилѣжа́ти же ѡ҆ дꙋшѝ ве́щи без̾сме́рт нѣй . тѣ́мже и҆ со а҆́гг҃лы ра́дꙋетсѧ прпⷣбнаѧ дх҃ъ тво́й =[два́жды].=

=сла́ва , и҆ ны́нѣ , боⷢ҇ . И҆́=же на́съ ра́ди рож де́исѧ ѿ дв҃ы , и҆ распѧ́тїе претерпѣ́въ бл҃гі́и , и҆спрове́ргїи сме́ртїю сме́рть , и҆ воскрⷭ҇нїе ꙗ҆́вль ꙗ҆́кѡ бг҃ъ , непре́зри и҆́хже созда̀ рꙋко́ю свое́ю , ꙗ҆вѝ чл҃колю́бїе своѐ млⷭ҇тиве , прїимѝ ро́ждьшꙋю тѧ бцⷣꙋ молѧ́щꙋюсѧ за ны̀ , и҆ спасѝ сп҃се на́шъ лю́ди согрѣ́шшыѧ .

К=ано́нъ . гла́съ , и҃ . пѣ́снь , а҃ . і҆рмо́съ . В=о ѡ҆рꙋже́на фараѡ́на погрꙋзѝ , чюдотво рѧ́й дре́вле , мѡѷсе́йскїи же́ѕлъ крⷭ҇то ѡ҆бра́знѡ проразѝ , и҆ раздѣлѝ мо́ре . і҆и҃лѧ же бѣжа́ща , пѣ́ша ходѧ́ща спасѐ , пѣ́снь бг҃ови воз̾сыла́юща .

=запѣ́въ : П=рпⷣбнаѧ мт҃и =і҆мⷬ҇къ ,= молѝ бг҃а ѡ҆ на́съ =[покло́н̾].=

~Страстны́ми мѧ бꙋ́рѧми всю́дꙋ погрꙋ жа́ема , и҆ помышле́нїй молво́ю дш҃ꙋ мою̀ коле́блемꙋ , к̾ приста́нищꙋ ти́хомꙋ хрⷭ҇то́вы во́ли , моли́твами твои́ми прпⷣбнаѧ =і҆мⷬ҇къ ,= напра́ви , ꙗ҆́кѡ да досто́йнѡ тѧ воспою̀ .

~Дѣ́вственными добро́тами просвѣщена̀ , бг҃обл҃же́ннаѧ =і҆мⷬ҇къ ,= чⷭ҇томꙋ сло́вꙋ ᲂу҆не вѣ́стисѧ , пожи́вши поще́нїемъ бжⷭ҇тве нѣ . и҆ тогѡ̀ живоно́снымъ стопа́мъ послѣ́довала є҆сѝ , ᲂу҆мерщве́нїе страсте́й претерпѣ́вши .

=сла́ва . Б=жⷭ҇твеныхъ ѻ҆ц҃ъ наказа́нїю послѣ́довала є҆сѝ , сла́внаѧ =і҆мⷬ҇къ ,= и҆ си́хъ нра́вꙋ чи́стѣ поревнова́ла є҆сѝ . воздер жа́нїемъ ꙗ҆́кѡ беспло́тна , и҆ чистото́ю и҆ дв҃ствомъ пожи́вши прпⷣбнаѧ , и҆ и҆́стин нымъ смире́нїемъ .

=и҆ ны́нѣ , боⷢ҇ . Б=жⷭ҇твенꙋю рꙋ́чкꙋ и҆ тра пе́зꙋ , хлѣ́бъ живо́тный поне́сшꙋю , недѣ́ланнꙋю ни́вꙋ , го́рꙋ ст҃ꙋ́ю , бг҃ꙋ дв҃ꙋ пѣ́сньми сла́вимъ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбнаѧ мт҃и =і҆мⷬ҇къ ,= ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=бⷭ҇номꙋ крꙋ́гꙋ верхо тво́рче гдⷭ҇и , и҆ цр҃кви зижди́телю , ты̀ менѐ ᲂу҆твердѝ в̾ любвѝ свое́й , жела́нїем̾ сы́и кра́й , и҆ вѣ́рнымъ ᲂу҆тверже́нїе , є҆ди́не чл҃колю́бче .

~Въ нбⷭ҇ныѧ черто́ги свѣтоза́рныѧ всели́ сѧ , невѣ́ста и҆збра́нна бы́вши вседержи́ телю . и҆сцѣле́нїѧ рѣ́ки и҆сточа́еши , =і҆мⷬ҇къ ,= страстна́ѧ на́мъ тече́нїѧ и҆зсꙋша́ющи .

~Оу҆краси́сѧ жела́нїемъ кра́йнимъ , жела́ю щи хрⷭ҇та̀ , премно́жествомъ бл҃госе́рдїѧ , пло́тїю ѡ҆бнища́вшагѡ . и҆ послѣ́довала є҆сѝ живо́тнымъ є҆гѡ̀ словесе́мъ , жите́й скаѧ всѧ̀ кра́снаѧ возненави́дѣвши .

=сла́ва . П=озлаще́нѣ крилѣ̀ добродѣ́тели стѧжа́вши , на высотꙋ̀ нбⷭ҇нꙋю возлетѣ́ ла є҆сѝ , бл҃же́ннаѧ =і҆мⷬ҇къ ,= ꙗ҆́кѡ голꙋ́бица нетлѣ́ннаѧ .

=и҆ нн҃ѣ , боⷢ҇ . Р=о́дъ спасе́сѧ дв҃це чл҃ческїи , бл҃года́тїю ѡ҆бнища́вшагѡ пло́тїю , и҆́з̾ чрева твоегѡ̀ неи҆зрече́ннѡ . тѣ́мже чте́мъ тѧ , и҆ бл҃гоче́стнѡ ᲂу҆бл҃жа́емъ , пречⷭ҇таѧ дв҃о бг҃ора́дованнаѧ .

=сѣда́ленъ . гла́съ , д҃ . К=расота́ми ꙗ҆ви́сѧ дв҃ственнѡ преꙋкраша́ема , по́стничес кихъ сщ҃е́нныхъ по́двигъ , ꙗ҆́кѡ невѣ́ста непоро́чнаѧ дв҃ца хрⷭ҇то́ва , и҆ с̾ ни́мъ в̾ нетлѣ́нныи вни́де черто́гъ , и҆ красо́тъ є҆гѡ̀ наслажда́ешисѧ . но молѝ спасти́сѧ на́мъ ѿ всѧ́кїѧ бѣды̀ , любо́вїю пою́ щымъ тѧ̀ .

=сла́ва , и҆ ны́нѣ , боⷢ҇ . Ч=и́стаѧ , всенепо ро́чнаѧ и҆ неи҆скꙋсобра́чнаѧ , є҆ди́на без̾ лѣ́тнагѡ сн҃а , сло́во бж҃їе в̾ лѣ́то поро́ ждьшаѧ . сегѡ̀ со ст҃ы́ми и҆ честны́ми а҆пⷭ҇лы , мч҃нки и҆ проро́ки , и҆ прпⷣбными молѝ , дарова́ти на́мъ ѡ҆чище́нїе и҆ ве́ лїю ми́лость .

=пѣ́снь , д҃ . і҆рмо́съ . О=у҆слы́шахъ гдⷭ҇и смо тре́нїѧ твоегѡ̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

~Свѣ́тлое твоѐ торжество̀ , свѣ́томъ сїѧ́ юще бж҃їѧгѡ дх҃а , ѡ҆зарѧ́етъ дш҃ѧ на́шѧ вѣ́рою пою́щихъ тѧ , =і҆мⷬ҇къ= прпⷣбнаѧ .

~Чюдесы̀ бжⷭ҇твеными ᲂу҆вѣ́рила є҆сѝ не вѣ́дꙋщихъ влⷣкꙋ , и҆ к̾ позна́нїю є҆гѡ̀ возврати́ла є҆сѝ , пре́лести тмꙋ̀ ѡ҆ста́вльшихъ .

=сла́ва . Д=а́ры хрⷭ҇тꙋ̀ принесла̀ є҆сѝ , чи́стое ᲂу҆мерщве́нїе ᲂу҆дѡ́мъ , и҆ трꙋды̀ воздержа́ нїѧ . и҆ проти́вꙋ прїѧ́ла є҆сѝ нбⷭ҇ное црⷭ҇тво , =і҆мⷬ҇къ ,= и҆ вѣ́чнꙋющее наслажде́нїе .

=и҆ ны́нѣ , боⷢ҇ . С=мири́вши спаси́ мѧ , высокомꙋ́дрїемъ живꙋ́щагѡ , ро́ждь шаѧ возне́сшагѡ смири́вшеесѧ є҆сте ство̀ на́ше пречⷭ҇таѧ .

=пѣ́снь , є҃ . і҆рмо́съ . О=у҆́треннююще вопїе́м̾ ти гдⷭ҇и спаси́ ны , ты́ бо є҆сѝ бг҃ъ на́шъ , ра́звѣ бо тебѣ̀ и҆но́го не зна́емъ .

~Рꙋ́цѣ твоѝ преподо́бнѡ воздвиза́еми к̾зижди́телю , мт҃и =і҆мⷬ҇къ ,= низложи́ша вра́жїѧ шата́нїѧ .

~Оу҆держа́въ рꙋ́кꙋ твою̀ деснꙋ́ю вы́шнїи , наста́вилъ тѧ є҆́сть мт҃и , къ нбⷭ҇номꙋ своемꙋ̀ наслажде́нїю .

=сла́ва . С=тезю̀ тѣ́снꙋю проше́дши въ поще́нїи , и҆ к̾ широтѣ̀ приспѣ́ла є҆сѝ ра́йстѣй , =і҆мⷬ҇къ= всечⷭ҇тна́ѧ .

=и҆ ны́нѣ , боⷢ҇ . И҆́=же бцⷣꙋ тѧ невѣ́дꙋщїи бг҃омт҃и , свѣ́та не и҆́мꙋтъ ви́дѣти , ро́ж дьшагосѧ и҆з̾ тебѐ пречⷭ҇таѧ .

=пѣ́снь , ѕ҃ . і҆рмо́съ . Р=и́зꙋ ми пода́ждь свѣ́тлꙋ , ѻ҆дѣѧ́исѧ свѣ́том̾ ꙗ҆́кѡ ри́зою , многомлⷭ҇тиве хрⷭ҇тѐ бж҃е на́шъ .

~Оу҆мори́вши двиза́нїѧ плотьска́ѧ , над̾ страстьмѝ вельмѝ воцари́ласѧ є҆сѝ . и҆ ны́нѣ , всечестна́ѧ =і҆мⷬ҇къ ,= въ без̾стра́ст ныхъ живе́ши свѣ́тлостехъ .

~Ѻ҆́бразꙋ сп҃совꙋ навы́кла є҆сѝ поклонѧ́ тисѧ сла́внаѧ , дѣ́лы и҆ словесы̀ свои́ми , спасе́ннаѧ є҆гѡ̀ соблюда́ющи ᲂу҆че́нїѧ .

=сла́ва . Ѻ҆́=блакъ тѧ хрⷭ҇то́съ показа̀ , мт҃и =і҆мⷬ҇къ ,= до́ждь и҆сточа́ющи живо́тныи , вѣ́рою просѧ́щымъ ᲂу҆ тебѐ пресла́внаѧ .

=и҆ ны́нѣ , боⷢ҇ . К=расе́нъ па́че всѣ́хъ чл҃къ , сн҃ъ тво́й пречⷭ҇таѧ , добро́тою бжⷭ҇тва̀ , а҆́ще и҆ пло́ть бы́сть на́съ ра́ди .

=конда́къ . гла́съ , в҃ . З=а любо́вь гдⷭ҇ню прпⷣбнаѧ , поко́ѧ жела́нїе возненави́дѣ , поще́нїемъ дꙋ́хъ сво́й просвѣти́вши , крѣ́пкѡ бо ѕвѣ́рѧ побѣди́ла є҆сѝ . но моли́твами твои́ми проти́вныхъ шата́ нїе разорѝ .

=и҆́косъ . С=трꙋѝ мнѣ̀ сло́вꙋ да́ждь бж҃е мо́й , и҆ и҆сто́чникъ бл҃гочи́нїѧ сотвори́ ми ᲂу҆́мъ , и҆ бл҃гословѝ ѧ҆зы́къ мо́й , да воспою̀ твою̀ а҆́гницꙋ , ю҆́же вѣнча̀ ты̀ бл҃гостїю свое́ю . а҆́ще бо са́мъ неда́си ми сло́во досто́йнѡ , ка́кѡ принесꙋ̀ да́ръ ни́щїи , бога́тнѣй в̾ словесѣ́хъ и҆ дѣѧ́ нїихъ ; тѣ́мъ пода́ждь ми си́лꙋ , и҆спо вѣ́дати є҆ѧ̀ натрижне́нїѧ . крѣ́пкѡ бо ѕвѣ́ри побѣди́ла є҆́сть . но мл҃твами є҆ѧ̀ проти́вныхъ шата́нїе разорѝ .

=пѣ́снь , з҃ . і҆рмо́съ . Д=ѣ́ти є҆вре́йскїѧ в̾ пе щѝ , попра́вше и҆ пла́мень дерзнꙋ́вше , и҆ на́ росꙋ ѻ҆́гнь прело́жше вопїѧ́хꙋ , бл҃го слове́нъ є҆сѝ гдⷭ҇и бж҃е во́ вѣки .

~Добро́тꙋ тлѣ́ющꙋю , =і҆мⷬ҇къ= прпⷣбнаѧ , небрегла̀ є҆сѝ , смотрѧ́ющи та́мѡ сꙋ́щаѧ возда́нїѧ и҆ свѣ́тъ , и҆ сла́вꙋ бж҃їю нестарѣ́ющꙋюсѧ , и҆ красотꙋ̀ и҆ бжⷭ҇твеное селе́нїе .

~Мі́ръ премѣни́ла є҆сѝ тлѣ́ющїй , преми́р нымъ живото́мъ нестарѣ́ющымъ , и҆ вре́ менною пи́щею , пребыва́ющее сꙋщество̀ , и҆ плотьски́мъ ѡ҆брꙋ́чникомъ , нбⷭ҇нагѡ жениха̀ .

=сла́ва . Р=а́зꙋмъ бг҃олюби́въ стѧжа́ла є҆сѝ , =і҆мⷬ҇къ ,= с̾ пло́тїю а҆́гг҃лѡмъ ᲂу҆подо́биласѧ є҆сѝ , бдѧ́щи те́плѣ любо́вїю , и҆ пою́щи , бл҃гослове́нъ є҆сѝ гдⷭ҇и бж҃е во́ вѣки .

=и҆ ны́нѣ , боⷢ҇ . В=и́ждь ско́рбь мою̀ дв҃це , ꙗ҆́же ми наведѐ мно́жество ѕѡ́лъ мои́хъ , и҆ родства̀ ѻ҆́гненнагѡ и҆схити́ мѧ вопїю́ща , бл҃гослове́нъ є҆сѝ гдⷭ҇и бж҃е во́ вѣки .

=пѣ́снь , и҃ . і҆рмо́съ . Б=г҃озра́чныѧ дѣ́ти в̾ пещѝ , со ѻ҆гне́мъ и҆ ле́сть попра́вше поѧ́хꙋ , бл҃гослови́те дѣ́ла гдⷭ҇нѧ гдⷭ҇а .

~Оу҆кра́шена сїѧ́нїемъ чистоты̀ и҆ чⷭ҇тымъ житїе́мъ просвѣще́на мт҃и , пред̾стои́ши женихꙋ̀ своемꙋ̀ хрⷭ҇тꙋ̀ бг҃ꙋ на́шемꙋ .

~Болѣ́зни разли́чныѧ ᲂу҆врачꙋ́етъ чело вѣ́кѡмъ , и҆ прого́нитъ бѣсѡ́вскїѧ па́ кѡсти , тѣ́ло твоѐ ст҃о́е прпⷣбнаѧ , во́ гробѣ пресла́внѡ скрыва́емѡ .

=сла́ва . С=щ҃е́нна же́ртва принесе́сѧ , и҆ при ноше́нїе свѣ́тлѡ , прпⷣбнаѧ мт҃и =і҆мⷬ҇къ ,= ꙗ҆́кѡ кади́ло бл҃гоꙋха́нно , всѣ́хъ влⷣцѣ хрⷭ҇тꙋ̀ бг҃ꙋ на́шемꙋ .

=и҆ ны́нѣ , боⷢ҇ . Б=ез̾ и҆стлѣ́нїѧ сло́во , па́че словесѐ родила̀ є҆сѝ , тлѣ́нїѧ всѧ́кагѡ на́съ и҆збавлѧ́ющагѡ . сегѡ̀ ра́ди тѧ̀ дв҃це вѣ́рою велича́емъ .

=пѣ́снь , ѳ҃ . і҆рмо́съ . О=у҆страши́сѧ всѧ́къ слꙋ́хъ , неи҆зрече́ннаго бж҃їѧ схожде́нїѧ , ꙗ҆́кѡ вы́шнїи во́лею сни́де да́же и҆ до́ плоти , ѿ дв҃ческаго бо чре́ва бы́въ ᲂу҆́бѡ чл҃къ . тѣ́мже тѧ̀ пречⷭ҇тꙋю бцⷣꙋ , вѣ́рнїи велича́емъ .

~Вожделѣ́ла є҆сѝ добро́тꙋ мы́сленнꙋю жениха̀ , и҆ чи́стѡ возлюби́ла є҆сѝ є҆гѡ̀ . гдѣ̀ почива́еши ; гдѣ́ ли пасе́ши ; те́плѣ вопїѧ́ше , да почі́ю ᲂу҆ тебѐ , и҆ в̾ твои́хъ свѣ́тлостехъ наслаждꙋ́сѧ , велича́ющи твою̀ бл҃гость .

~Ра́зꙋмъ и҆мѣ́ла є҆сѝ въ свое́й дꙋшѝ , и҆ смире́нїе , и҆ бжⷭ҇твенꙋю кро́тость , вѣ́рꙋ несꙋмѣ́ннꙋ , и҆ наде́ждꙋ и҆ любо́вь , є҆́же къ бг҃ꙋ , всено́щными мл҃твами прибли жа́ющисѧ є҆мꙋ̀ , и҆ та́мѡ сꙋ́щыми свѣт лостьмѝ бл҃же́ннаѧ =і҆мⷬ҇къ ,= ѡ҆зарѧ́ема и҆ просвѣща́ема .

=сла́ва . С=обра́шасѧ дне́сь лю́дїе , хвала́ми возвели́чити гдⷭ҇а , возвели́чившагѡ твоѐ ст҃о́е торжество̀ сїѐ , в̾ не́мже помина́й на́съ помина́ющихъ тѧ̀ , пред̾стоѧ́щи хрⷭ҇тꙋ̀ женихꙋ̀ своемꙋ̀ , прпⷣбнаѧ =і҆мⷬ҇къ ,= и҆ всечестна́ѧ .

=и҆ нн҃ѣ , боⷢ҇ . П=ощади́ мѧ бж҃е рожде́исѧ ѿ дв҃ы , и҆ сохрани́въ ро́ждьшꙋю тѧ̀ нетлѣ́ннꙋ по ржⷭ҇твѣ̀ , є҆гда̀ сѧ́деши сꙋди́ ти дѣ́ла моѧ̀ , без̾зако́нїѧ и҆ грѣхѝ моѧ̀ пре́зри , ꙗ҆́кѡ без̾грѣ́шенъ и҆ млⷭ҇тивъ бг҃ъ , и҆ чл҃колю́бецъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбныѧ мт҃ре на́шеѧ =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

