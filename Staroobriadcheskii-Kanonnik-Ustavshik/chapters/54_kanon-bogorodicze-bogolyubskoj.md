Т=ропа́рь , бцⷣѣ бг҃олю́бской . гла́съ , д҃ .=

~Бг҃олюби́ваѧ цр҃це , дв҃о мр҃і́е бцⷣе , мт҃и хрⷭ҇та̀ бг҃а на́шегѡ . неи҆зглаго́ланнымъ дв҃ствомъ и҆ чистото́ю ты̀ є҆сѝ пречⷭ҇таѧ , превѣ́чнаго бг҃а возлюбѝ , є҆ди́нагѡ ѿ ст҃ы́ѧ трⷪ҇цы , в̾ложесна̀ своѧ̀ надовсѣ́ми сꙋ́щагѡ бг҃а , ѿ́ дх҃а ст҃а прїѧ́тъ . и҆ родила̀ є҆сѝ превѣ́чнаго сн҃а , бг҃а пре́жде вѣ́къ ѿ ѻ҆ц҃а рожде́ннагѡ , на свобож де́нїе ѿ тмы̀ сме́ртныѧ чл҃чꙋ ро́дꙋ , па́д шимъ воста́нїе , ме́ртвымъ воскрⷭ҇нїе . ѽ мт҃и гжⷭ҇е бг҃олюби́ваѧ . цр҃цѣ неи҆скꙋсо мꙋ́жнаѧ дв҃цѣ , молѝ за ны̀ воз̾люби́в шагѡ . и҆ ро́ждьшагосѧ и҆з̾ тебѐ сн҃а твоего̀ , хрⷭ҇та̀ бг҃а на́шего . пода́ти на́мъ ѡ҆ставле́нїе прегрѣше́нїи на́шихъ . цр҃квамъ бл҃голѣ́пїе , ми́рꙋ ᲂу҆мире́нїе . бл҃гопло́дїе и҆ и҆зоби́лїе землѝ . правосла́ внымъ лю́демъ здра́вїе и҆ наслѣ́дствїе . на враги́ же побѣ́дꙋ и҆ ѡ҆долѣ́нїе да́рꙋй , і҆єре́омъ же и҆ чл҃чꙋ ро́дꙋ спасе́нїе . гра́ды на́ши и҆ страны̀ хрⷭ҇тїѧ́нскїѧ , ѿ нахож де́нїѧ и҆ноплеме́нныхъ , мт҃и бг҃олюби́ ваѧ застꙋпѝ . и҆ междоꙋсо́бныѧ бра́ни ᲂу҆кротѝ , и҆ ми́ръ ᲂу҆мирѝ . ѽ сщ҃е́ннаѧ цр҃це , ѽ мт҃и бг҃олюби́ваѧ дв҃це всепѣ́таѧ . ри́зою свое́ю покры́й на́съ ѿ всѧ́кагѡ ѕла̀ , и҆ ѿ ви́димыхъ и҆ не ви́димыхъ вра́гъ защитѝ . и҆ спасѝ дш҃ѧ на́шѧ =[два́жды]. сла́ва , и҆ нн҃ѣ , то́йже .=

К=ано́нъ , ꙗ҆вле́нїю и҆ко́ны прест҃ы́ѧ бцⷣы бг҃олю́бскїѧ . гла́съ , д҃ . пѣ́снь , а҃ . і҆рмо́съ . Ѿ=ве́рзꙋ ᲂу҆ста̀ моѧ̀ , и҆ напо́лнѧтсѧ дꙋ́ха , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тлѡ торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Бл҃гоговѣ́ютъ ти бцⷣе а҆́гг҃лѡмъ нача́ль ницы , и҆ ст҃ы́хъ собо́ри чⷭ҇тнѡ слꙋ́жатъ , пра́веднїи красꙋ́ютсѧ . кн҃зь же а҆ндре́й мо́литсѧ гжⷭ҇е . и҆ гра́дъ влади́миръ пох валѧ́етъ тѧ свѣ́тло , но и҆ мы̀ грѣ́шнїи млⷭ҇ти про́симъ . ѡ҆зарѝ на́шѧ срⷣца̀ . бг҃о люби́ваѧ прест҃а́ѧ дв҃о бцⷣе . воспѣ́ти пѣ́снь ст҃ы́ѧ твоеѧ̀ и҆ко́ны бг҃олюби́ваѧ .

~Кн҃зь же а҆ндре́й вопїѧ́ше со слеза́ми , прⷭ҇та́ѧ цр҃це бцⷣе , ᲂу҆пова́нїе хрⷭ҇тїѧ́нѡмъ , ᲂу҆молѝ сн҃а твоегѡ̀ хрⷭ҇та̀ бг҃а на́шегѡ , и҆ не доше́дъ гра́да росто́ва , и҆зво́ли в̾ пре дѣ́лѣхъ влади́мирскїѧ страны̀ ѻ҆би́тель твою̀ сла́внѡ созда́ти , во́ и҆мѧ своѐ бг҃олюби́ваѧ .

=сла́ва . П=рїиде́те собери́тесѧ хрⷭ҇тои҆мени́ тїи лю́дїе , ᲂу҆мы̀ та́йнѡ ѡ҆чи́стившесѧ , притеце́мъ въ цр҃квь мт҃ре хрⷭ҇та̀ бг҃а на́шегѡ , въ бг҃олюби́вое мѣ́сто влади́ мирскїѧ страны̀ , ꙗ҆ви́тъ бо на́мъ млⷭ҇ть свою̀ , ꙗ҆́кѡ бг҃опрїѧ́тно селе́нїе ви́дѧще .

=и҆ нн҃ѣ . П=од̾ кро́въ тво́й бцⷣе дв҃о , при бѣга́емъ всѝ ро́ди чл҃честїи . просвѣтѝ мѣ́сто твоѐ бг҃олюби́ваѧ , торжества̀ твоегѡ̀ , и҆ мы̀ грѣ́шнїи рабѝ твоѝ молѧ́щесѧ пречⷭ҇тѣй и҆ко́нѣ , просѧ́ще ѿ тебѐ прїѧ́ти вели́кїѧ млⷭ҇ти .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ къ тебѣ̀ при бѣга́емъ , ꙗ҆́кѡ къ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ въ бжⷭ҇твеннѣй ти сла́вѣ , вѣнце́мъ сла́вы сподо́би .

~Застꙋ́пнице и҆ покро́въ гра́дꙋ влади́ мирꙋ . и҆ всѧ́комꙋ гра́дꙋ и҆ странѣ̀ , бꙋ́ди на́мъ помо́щница , и҆ тишина̀ бг҃олю би́ваѧ . всѣ́хъ на́съ застꙋпѝ гжⷭ҇е цр҃це бцⷣе . и҆ во всѧ́кихъ ѕлы́хъ мѣ́стѣхъ вѣ́рныѧ сохранѝ .

~Прїимѝ хвалꙋ̀ ѿ ᲂу҆́стъ на́шихъ недо сто́йныхъ , ѽ прест҃а́ѧ бцⷣе дв҃о бг҃олю би́ваѧ . наде́ждо на́шѧ и҆ похвало̀ , поклонѧ́емсѧ твоемꙋ̀ ѻ҆́бразꙋ чю́дномꙋ =[покло́н̾],= мольбꙋ̀ прїимѝ ѡ҆ рабѣ́хъ свои́хъ .

=сла́ва . П=речⷭ҇тѣи рꙋ́цѣ своѝ цр҃це бцⷣе , млⷭ҇тивнѡ воздѣжѝ къ сн҃ꙋ своемꙋ̀ и҆ бг҃ꙋ на́шемꙋ . просѧ́щи ѿпꙋще́нїѧ согрѣ ше́нїи на́шихъ , и҆спра́ви . и҆ всѧ́кїѧ бл҃года́ти и҆ млⷭ҇ти сподо́би .

=и҆ ны́нѣ . П=рест҃а́ѧ бцⷣе дв҃о бг҃олюби́ваѧ , сохранѝ ра́бъ свои́хъ ѿ всѧ́кїѧ сопроти́ вныѧ си́лы . и҆зба́ви всѧ́кїѧ напа́сти , и҆ ра́дость ми́рꙋ сотворѝ дш҃е́внꙋю и҆ тѣле́ снꙋю , и҆ пре́зри на́мъ всѧ̀ согрѣше́нїѧ .

=сѣда́лен̾ . гла́съ , в҃ . М=л҃твеница тѣ́плаѧ кꙋ́пнѡ и҆ стѣна̀ неѡ҆бори́маѧ . млⷭ҇ти и҆сто́чниче , ми́рови прибѣ́жище , прилѣ́ жнѡ ти вопїе́мъ , бцⷣе влⷣчце . пред̾варѝ ѿ бѣ́дъ и҆зба́вити на́съ , є҆ди́на в̾ско́рѣ застꙋпа́ющи .

=пѣ́снь , д҃ . і҆рмо́съ . С=ѣдѧ́и во сла́вѣ , на прⷭ҇то́лѣ бжⷭ҇твенѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твеныи , ѿ пречⷭ҇тыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

~Е҆ѵⷢ҇а́лїѧ хрⷭ҇то́ва бг҃огла́сныи списа́тель лꙋка̀ , написа̀ ѻ҆́бразъ тво́й чюде́сныи всенепоро́чнаѧ влⷣчце , и҆ млⷣнца ти пре вѣ́чнагѡ на рꙋкꙋ̀ твое́ю воѡ҆брази́въ , къ немꙋ́ же притека́ющыѧ напа́стей и҆ бѣ́дъ и҆збавлѧ́еши .

=ѽ= прест҃а́ѧ дв҃о бг҃олюби́ваѧ , и҆зво́ли вши и҆зы́ти и҆з̾ гре́ческїѧ страны̀ и҆ до итѝ до ст҃а́гѡ мѣ́ста . кн҃зь же а҆ндре́й молѧ́сѧ тебѐ со слеза́ми , прест҃а́ѧ дв҃о бцⷣе , и҆зба́ви на́съ ѿ всѧ́кихъ бѣ́дъ и҆ скорбѣ́й .

=сла́ва . Н=а тѧ̀ ᲂу҆пова́нїе воз̾ложи́хомъ бг҃олюби́ваѧ мт҃и дв҃о , пред̾ста́тельницꙋ тѧ̀ живота̀ тве́рдꙋ и҆ непоколеби́мꙋ стѧжа́хомъ . и҆ молѝ ѡ҆ на́съ рабѣ́хъ свои́хъ всеще́драгѡ бг҃а .

=и҆ ны́нѣ . Т=ы̀ є҆сѝ похвало̀ и҆ вѣне́цъ ст҃ы́мъ всѣ́мъ , всѝ на тѧ̀ наде́ждꙋ воз̾ ложи́хомъ , и҆ тебѐ мо́лимсѧ бг҃олюби́ ваѧ цр҃це мт҃и бж҃їѧ помо́шнице грѣ́ш нымъ , и҆ спасе́нїе рабо́мъ твои́мъ .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твенѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ ро дила̀ є҆сѝ без̾лѣ́тнагѡ сн҃а , всѣ́мъ вос пѣва́ющымъ тѧ̀ ми́ръ подава́юща .

~Всѧ́ко мѣ́сто прест҃а́ѧ дв҃о бцⷣе , свое́ю млⷭ҇тїю просвѣща́еши , гра́дꙋ же влади́ мирꙋ , и҆ всѧ́комꙋ гра́дꙋ и҆ мѣ́стꙋ бг҃олю би́вомꙋ вели́каѧ похвала̀ и҆ ᲂу҆тверже́ нїе , и҆ в̾ бѣда́хъ ско́раѧ помо́шница .

~Проповѣ́даетсѧ пресла́внѡ вели́каѧ твоѧ̀ ла́вра , ꙗ҆́же тобо́ю нача́ло прїи́м ши , бж҃їѧ мт҃и бг҃олюби́ваѧ , хва́лѧтъ и҆ велича́ютъ чю́дныи тво́й ѻ҆́бразъ и҆ гл҃ютъ , ᲂу҆твердѝ гдⷭ҇и гра́дъ на́шъ и҆ ѻ҆би́тель свою̀ .

=сла́ва . П=риспѣ̀ дне́сь па́мѧть твоѧ̀ кнѧ́же а҆ндрѣ́е . ра́дꙋетсѧ до дне́сь пре сла́вныи гра́дъ влади́мир̾ и҆ бг҃олюби́вое мѣ́сто красꙋ́етсѧ . прⷭ҇та́ѧ дв҃о , спасѝ на́с̾ и҆ и҆зба́ви всѧ́кїѧ нꙋ́жды и҆ печа́ли .

=и҆ ны́нѣ . М=р҃і́е злата́ѧ кади́льнице , стра́сти па́гꙋбныѧ ѿ на́съ ѿженѝ , и҆ ᲂу҆твердѝ на́съ непоколѣби́мыхъ , пре ст҃а́ѧ дв҃о бг҃олюби́ваѧ . не и҆́мамы бо и҆ны́ѧ помо́шницы , ра́звѣ тебѐ влⷣчце .

=пѣ́снь , ѕ҃ . і҆рмо́съ . Б=жⷭ҇твеное сѐ и҆ все чⷭ҇тно́е соверша́юще пра́зднество , бг҃омꙋ́ дрїи бж҃їѧ мт҃ре , прїиди́те рꙋка́ми во спле́щемъ , ѿ неѧ̀ ро́ждьшагосѧ вѣ́рою сла́вѧще .

~Сѐ тебѐ цр҃це бжⷭ҇твеныи а҆рха́гг҃лъ гл҃ѧ , цр҃ѧ всѣ́хъ и҆ бг҃а провозвѣсти́вши при ше́ствїе бг҃олюби́ваѧ . и҆зво́ли въ бг҃олю би́вомъ мѣ́сте ѡ҆би́тель сохранѧ́ти . и҆ сподо́би на́съ пѣ́ти тебѐ чⷭ҇тыми срⷣцы̀ .

~Не ᲂу҆жаса́йсѧ кн҃же а҆ндрѣ́е , ᲂу҆диви́сѧ гл҃ющемꙋ , ви́дѣвши ѻ҆́бразъ прест҃ы́ѧ бцⷣы , ѿ гре́ческїѧ страны̀ и҆зы́ти , не и҆зво́ли доитѝ гра́да росто́ва . но до́йде до ст҃а́го мѣ́ста . кн҃зь же а҆ндре́й со сле за́ми вопїѧ́ше . ѽ всемлⷭ҇тиваѧ , молѝ сн҃а своегѡ̀ и҆ бг҃а на́шегѡ .

=сла́ва . В=оспле́щемъ рꙋка́ми , и҆ воскли́ кнемъ гла́сомъ хвале́нїѧ гдⷭ҇ви , се́бо вои́стинꙋ прїи́де , и҆ ꙗ҆ви́сѧ ѻ҆́бразъ пре чⷭ҇тыѧ дв҃ы бцⷣы бг҃олюби́выѧ , всѧ̀ ѡ҆за рѧ́ѧ вѣ́рныѧ бжⷭ҇твенною свое́ю и҆ко́ною .

=и҆ ны́нѣ . Х=ра́мъ ѡ҆сщ҃е́нъ тѧ всенепо ро́чнаѧ вѣ́мы , пребез̾нача́льнагѡ бо сло́во пло́тїю родила̀ є҆сѝ . и҆́же без̾сло ве́сїѧ ми́ръ и҆зба́вльшагѡ ѿ напа́стей твои́ми мт҃рьними моли́твами .

=конда́къ . гла́съ , и҃ . Д=в҃о и҆ мт҃и бг҃олюби́ ваѧ цр҃цѣ , неи҆скꙋсобра́чнаѧ бцⷣе влⷣчце мр҃і́е , хрⷭ҇тїѧ́нскаѧ застꙋ́пница , млⷭ҇ти ваѧ хода́таица , к̾ сн҃ꙋ своемꙋ̀ и҆ бг҃ꙋ на́шемꙋ за ны̀ , рабы̀ твоѧ̀ . ты́ бо гжⷭ҇е цр҃цѣ бг҃ои҆збра́ннаѧ ѻ҆трокови́це , по ᲂу҆моле́нїю бл҃говѣ́рнагѡ кн҃зѧ а҆ндре́ѧ , и҆зво́лила семꙋ̀ пречю́дномꙋ ѻ҆́бразꙋ своемꙋ̀ , ѿ страны̀ гре́ческїѧ црⷭ҇твꙋюща гѡ гра́да и҆зы́ти , и҆ ꙗ҆ви́ти млⷭ҇ть свою̀ в̾новопросвѣще́нныѧ лю́ди рꙋ́с̾скїѧ зем лѝ , и҆ не и҆зво́ли дости́гнꙋти ѻ҆́бразъ тво́й чⷭ҇тны́и гра́да росто́ва . и҆ возлюбѝ себѐ мѣ́сто в̾ предѣ́лѣхъ страны̀ влади́ мирскїѧ , и҆ сꙋгꙋ́бо неви́димъ ѻ҆́бразъ тво́й чⷭ҇тны́и , на пꙋтѝ ѿходѧ̀ , и҆ па́ки ꙗ҆влѧ́ѧсѧ та́може , и҆ возлюбѝ себѐ мѣ́ сто , и҆дѣ́же ны́нѣ ѻ҆би́тель и҆́мене твое гѡ̀ ст҃а́гѡ , бг҃олюби́ваѧ мт҃и . ко все́й странѣ̀ рꙋ́с̾стѣй млⷭ҇ть и҆ по́мощь , и҆ и҆сцѣле́нїе подае́ши , с̾ вѣ́рою приходѧ́ щымъ . ꙗ҆́кѡ ѡ҆ тебѣ̀ бцⷣе всѧ̀ тва́рь ра́дꙋетсѧ .

=и҆́косъ . А҆́=гг҃лъ пред̾ста́тель , с̾ нб҃сѐ по́с ланъ бы́сть рещѝ бцⷣе , ра́дꙋисѧ . и҆ со беспло́тнымъ гла́сомъ воплоща́ема тѧ зрѧ̀ гдⷭ҇и , ᲂу҆жаса́шесѧ и҆ стоѧ́ше , зовы́и къ не́й такова́ѧ . ра́дꙋисѧ є҆ѧ́же ра́ди ра́дость восїѧ́етъ , ра́дꙋисѧ є҆ѧ́же ра́ди клѧ́тва и҆сче́знетъ . ра́дꙋисѧ па́дшагѡ а҆да́ма воста́нїе , ра́дꙋисѧ сле́зъ є҆́ввинъ и҆збавле́нїе . ра́дꙋисѧ высото̀ неꙋдо́бь восходи́маѧ чл҃ческими по́мыслы , ра́дꙋисѧ глꙋбино̀ неꙋдо́бь зри́маѧ и҆ а҆́гг҃льскима ѻ҆чи́ма . ра́дꙋисѧ ꙗ҆́кѡ є҆сѝ цр҃е́во сѣда́лище , ра́дꙋисѧ ꙗ҆́кѡ но́сиши носѧ́щагѡ всѧ́ческаѧ . ра́дꙋисѧ ѕвѣздо̀ ꙗ҆влѧ́ющаѧ сл҃нце , ра́дꙋисѧ ᲂу҆тро́бо бжⷭ҇твенаго воплоще́нїѧ . ра́дꙋисѧ є҆ѧ́же ра́ди ѡ҆бновлѧ́етсѧ тва́рь , ра́дꙋисѧ є҆ѧ́ же ра́ди поклонѧ́емсѧ творцꙋ̀ , ра́дꙋисѧ невѣ́сто неневѣ́стнаѧ =[покло́н̾].=

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Бг҃олю́бномꙋ житїю̀ первонача́льникъ и҆ наста́вникъ , кн҃зь а҆ндре́й бы́лъ є҆сѝ , и҆ моле́бнѡ подвиза́всѧ къ пречю́дномꙋ ѻ҆́бразꙋ бж҃їѧ мт҃ре свѣтлѣ́йши бо сл҃нца воз̾сїѧ̀ пречⷭ҇тна́ѧ и҆ко́на прест҃а́ѧ бцⷣы , но тогѡ̀ молѝ спасти́сѧ на́мъ .

~Херꙋви́мъ и҆ серафи́мъ превы́шши ꙗ҆ви́ ласѧ є҆сѝ бцⷣе . ты́ бо є҆сѝ є҆ди́нагѡ прїѧ́ ла є҆сѝ невмѣсти́магѡ бг҃а во ᲂу҆тро́бѣ твое́й , и҆зво́ли доитѝ бг҃олюби́вагѡ мѣ́ ста . мы́ же рабѝ твоѝ всѝ вѣ́рнїи пѣ́сньми тѧ̀ ᲂу҆блажа́емъ .

=сла́ва . ѽ= прест҃а́ѧ гжⷭ҇е дв҃о бцⷣе , мт҃и хрⷭ҇та̀ бг҃а на́шегѡ , мо́жеши бо помо́ш ница на́мъ бы́ти . понесо́ша чю́дныи тво́й ѻ҆́бразъ во гра́дъ росто́въ , но ты̀ бг҃олюби́ваѧ влⷣчце посѣтѝ на́съ , и҆ не ѡ҆ста́ви ꙗ҆́кѡ сама̀ вѣ́си с̾ вѣ́рою прихо дѧ́щихъ к̾ тебѣ̀ .

=и҆ ны́нѣ . П=ристꙋпѝ къ чюдотво́рномꙋ ѻ҆́бразꙋ бг҃олюби́выѧ мт҃ре , вели́кїи кн҃зь а҆ндре́й . рꙋ́цѣ своѝ взе́мши ѻ҆ц҃ꙋ своемꙋ̀ не ꙗ҆вѝ . ꙗ҆́кѡ чюде́снѡ и҆з̾ вы́ше гра́да посѣтѝ мѣ́стѡ бг҃олюби́вое .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бо ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

~Прїимѝ моле́нїе на́ше прест҃а́ѧ гжⷭ҇е бцⷣе , сохранѝ и҆ застꙋпѝ ѿ всѧ́кагѡ ѕла̀ , твои́мъ честны́мъ ѻ҆́бразомъ бг҃олюби́ ваѧ . тѧ́ бо и҆́мамы моле́бницꙋ тѣ́плꙋ , стѣ́нꙋ нерꙋши́мꙋ , и҆ покро́въ тве́рдыи , землѝ на́шеѧ вели́каѧ похвала̀ и҆ ᲂу҆тве рже́нїе . =двⷤа .=

=сла́ва . Р=а́дꙋемсѧ дш҃е́ю , и҆ весели́мсѧ срⷣцемъ , взира́юще на ѻ҆́бразъ тво́й пре ст҃а́ѧ бцⷣе бг҃олюби́ваѧ , и҆мꙋ́щи тѧ̀ дер жа́вꙋ непобѣди́мꙋ , ᲂу҆тверже́нїе непо колѣби́мо , наде́ждꙋ и҆ ᲂу҆пова́нїе , и҆ дш҃а́мъ на́шимъ спасе́нїе .

=и҆ ны́нѣ . П=омо́шница в̾ ско́рбѣхъ и҆ въ напа́стѣхъ и҆ бѣда́хъ , и҆ въ темни́цахъ и҆збавле́нїе , на врагѝ в̾ ра́тѣхъ застꙋ пле́нїе , бг҃оѻ҆трокови́це чⷭ҇таѧ , и҆збавле́ нїе всѣ́мъ чл҃кѡмъ и҆ похвало̀ , и҆ гра́дꙋ на́шемꙋ вели́кое ᲂу҆тверже́нїе .

=пѣ́снь , ѳ҃ . і҆рмо́съ . В=сѧ́къ зе́менъ , да взыгра́етсѧ дх҃омъ просвѣща́емъ . да ликовствꙋ́етъ же , беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре . и҆ да пое́тъ , ра́дꙋйсѧ пребла же́ннаѧ , бцⷣе чи́стаѧ прⷭ҇нѡ дв҃о .

~Сѐ тебѣ̀ пречⷭ҇таѧ цр҃це бг҃олюби́ваѧ по сыла́етсѧ съ нб҃сѐ гаврїи́лъ а҆рха́гг҃лъ цр҃ѧ всѣ́хъ и҆ бг҃а , провозвѣсти́ти прише́ ствїе , возгласи́ти тебѣ̀ , ра́дꙋисѧ ѡ҆бра́ дованнаѧ гдⷭ҇ь с̾ тобо́ю .

~Ра́дꙋисѧ мт҃и дв҃о , ра́дꙋисѧ прїѧ́тили ще бж҃їе , ра́дꙋисѧ свѣ́щнице свѣ́та , а҆да́ мово возва́нїе , и҆ є҆́ввино и҆збавле́нїе , гора̀ ст҃а́ѧ и҆ пресла́внаѧ .

=сла́ва . Т=ы̀ є҆сѝ похвало̀ хрⷭ҇тїѧ́нѡмъ влⷣчце , ты̀ ѻ҆рꙋ́жїе на врагѝ , и҆ стѣна̀ , к̾ тебѣ̀ прибѣга́ющымъ . тѧ̀ и҆ нн҃ѣ на́ по мощь призыва́емъ гжⷭ҇е цр҃це бцⷣе , ѡ҆ст҃ѝ и҆ сохранѝ правовѣ́рныѧ лю́ди твоѧ̀ бг҃о люби́ваѧ .

=и҆ ны́нѣ . ѽ= всемлⷭ҇тиваѧ хрⷭ҇тїѧ́нѡмъ помо́щница , немо́жетъ тѧ̀ воспѣ́ти досто́йнѡ ᲂу҆́мъ чл҃ческїи и҆ а҆́гг҃льскїи . ꙗ҆́кѡ всеѧ̀ тва́ри чⷭ҇тнѣ́йши , нбⷭ҇ныхъ и҆ земны́хъ сла́внѣйши , всѣ́хъ бо родила̀ є҆сѝ творца̀ и҆ бг҃а . но ѽ влⷣчце , прїимѝ млⷭ҇тивнѡ , ю҆́же тебѐ ѿ срⷣца воз̾ложи́ хомъ пѣ́снь . спаса́й на́съ всегда̀ , на тѧ́ бо надѣ́емсѧ .

=моли́тва пе́рваѧ .=

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Наде́же всѣ́мъ конце́мъ землѝ , ты̀ пречⷭ҇таѧ дв҃о гжⷭ҇е бцⷣе моѐ ᲂу҆тѣше́нїе , не гнꙋша́йсѧ менѐ скве́рнагѡ , надѣ́юбосѧ твоеѧ̀ млⷭ҇ти . ᲂу҆гаси́ ми пла́мень грѣхо́ вныи , и҆ ѡ҆росѝ покаѧ́нїемъ и҆зсо́хшее ми срⷣце . ѡ҆чи́сти ᲂу҆мъ мо́й ѿ грѣхо́в ныхъ по́мыслъ . примѝ со воздыха́нїем̾ ѿ дш҃и и҆ ѿ́ срⷣца , мольбꙋ́ ти прино сѧ́ща . бꙋ́ди мнѣ̀ хода́тайца к̾ сн҃ꙋ своемꙋ̀ и҆ бг҃ꙋ , и҆ ᲂу҆кротѝ ꙗ҆́рость є҆гѡ̀ мт҃рьними сѝ моли́твами . дꙋше́вныѧ ми и҆ тѣле́сныѧ ꙗ҆́звы и҆сцѣлѝ . гжⷭ҇е влⷣчце ѡ҆блегчѝ болѣ́знь , ᲂу҆ти́ши бꙋ́ри ѕлы́хъ нападѣ́нїѧ . ѿ и҆мѝ брѣ́мѧ грѣ хо́въ мои́хъ , и҆ не ѡ҆ста́ви менѣ̀ до кон ца̀ поги́бнꙋти . ты́ бо є҆сѝ возведѣ́нїе чл҃ческомꙋ ро́дꙋ , в̾ печа́ли ско́раѧ помо́ щница . мт҃и и҆́стиннаѧ хрⷭ҇та̀ бг҃а на́ше гѡ , помозѝ мнѣ̀ грѣ́шномꙋ рабꙋ̀ твоемꙋ̀ =і҆мⷬ҇къ ,= всегда̀ и҆ ны́нѣ и҆ при́сно , и҆ во́ вѣки вѣко́мъ , а҆ми́нь =[покло́н̾ до землѝ].=

=моли́тва втора́ѧ .=

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Прїимѝ ѽ всеблгⷭ҇ве́ннаѧ всемо́щнаѧ , пречⷭ҇таѧ бг҃ороди́тельнице дв҃о , печа́ль ныѧ сїѧ̀ моли́твы со слеза́ми тебѣ̀ ны́нѣ ѿ на́съ недосто́йныхъ ра́бъ твои́хъ , к̾ твоемꙋ̀ цѣльбоно́сномꙋ ѻ҆́б разꙋ пѣ́нїѧ воз̾сыла́ющихъ со ᲂу҆милѣ́ нїемъ . ꙗ҆́кѡ тебѐ само́й тꙋ сꙋ́щѣй , по слꙋ́шающей моле́нїѧ на́шѧ , и҆ подаю́щи с̾вѣ́рою просѧ́щымъ , коемꙋ́ждо проше́ нїю и҆сполне́нїе . скорбѧ́щымъ ско́рби ѡ҆блегчева́еши . немощны́мъ здра́вїе да́рꙋеши , разсла́бленныѧ и҆ недꙋ́жныѧ и҆сцѣлѧ́еши . ѿ бѣсны́хъ бѣ́сы прого нѧ́еши , ѡ҆би́димыѧ ѿ бѣ́дъ и҆збавлѧ́ еши . и҆ наси́лꙋемыѧ спаса́еши , грѣ́ш ныѧ проща́еши . прокаже́нныѧ ѡ҆чища́е ши , и҆ ма́лыхъ детѣ́й ми́лꙋеши , и҆ непло́дныѧ ѿ непло́дства разрѣша́еши . є҆ще́ же гжⷭ҇е влⷣчце , ѿ ᲂу҆́зъ и҆ темни́цъ свобожда́еши , и҆ всѧ́кїѧ стрⷭ҇ти разли́ч ныѧ ᲂу҆врачꙋ́еши . всѧ́кѡ возмо́жна хода́тайствомъ твои́мъ к̾ сн҃ꙋ твоемꙋ̀ хрⷭ҇тꙋ̀ бг҃ꙋ на́шемꙋ . но ѽ всепѣ́таѧ мт҃и пречⷭ҇таѧ бцⷣе , непреста́й моли́сѧ ѡ҆ на́съ недосто́йныхъ рабѣ́хъ твои́хъ сла́вѧ щихъ тѧ и҆ почита́ющихъ . и҆ поклонѧ́ю щихсѧ пречⷭ҇томꙋ ѻ҆́бразꙋ твоемꙋ̀ . и҆ на де́ждꙋ и҆мꙋ́щихъ невозбра́ннꙋ , и҆ вѣ́рꙋ несꙋмѣ́ннꙋ к̾ тебѣ̀ при́снѡ дв҃ѣ , пресла́ внѣй и҆ непоро́чнѣй влⷣчце , сла́вѧщихъ и҆ чтꙋ́щихъ и҆ пою́щихъ тѧ во́ вѣки вѣко́мъ , а҆ми́нь =[покло́н̾ до землѝ].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́гѡ и҆ сла́внагѡ ꙗ҆вле́нїѧ чюдотво́рныѧ и҆ко́ны є҆ѧ̀ бг҃о́любскїѧ , и҆ всѣ́хъ ст҃ы́хъ ...

