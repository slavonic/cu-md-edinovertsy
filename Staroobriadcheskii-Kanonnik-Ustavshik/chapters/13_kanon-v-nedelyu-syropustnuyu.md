Т=ропарѝ , в̾ нлⷣю сыропꙋ́стнꙋю . гла́съ , ѕ҃ .=

~Поми́лꙋй на́съ гдⷭ҇и , поми́лꙋй на́съ , всѧ́когѡ бо ѿвѣ́та недоꙋмѣ́юще , сїю́ ти мл҃твꙋ ꙗ҆́кѡ влⷣцѣ грѣ́шнїи рабѝ твоѝ прино́симъ , поми́лꙋй на́съ гдⷭ҇и , поми́ лꙋй на́съ .

=сла́ва . Г=дⷭ҇и поми́лꙋй на́съ , на тѧ́ бо ᲂу҆пова́хомъ , не прогнѣ́вайсѧ на ны̀ ѕѣлѡ̀ , нижѐ помѧнѝ без̾зако́нїи на́ шихъ , но при́зри на ны̀ ꙗ҆́кѡ млрⷭ҇дъ , и҆ и҆зба́ви на́съ ѿ вра́гъ на́шихъ , ты́ бо є҆сѝ бг҃ъ на́шъ , и҆ мы̀ лю́дїе твоѝ , и҆ всѝ дѣ́ла рꙋ́кꙋ твое́ю , и҆ и҆́мѧ твоѐ призы ва́емъ .

=и҆ ны́нѣ . М=лрⷭ҇дїѧ две́ри ѿве́рзи на́мъ бл҃гослове́ннаѧ бцⷣе дв҃о , надѣ́ющїисѧ на тѧ̀ непоги́бнемъ , но да и҆зба́вимсѧ тобо́ю ѿ бѣ́дъ , ты́ бо є҆сѝ спасе́нїе ро́дꙋ хрⷭ҇тїѧ́нскомꙋ .

К=ано́нъ , в̾ нлⷣю сыропꙋ́стнꙋю . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фарао́на , ви́дѧ потоплѧ́ема , бг҃ꙋ побѣ́ днꙋю пѣ́снь пое́мъ вопїѧ́ше .

=запѣ́въ : С=ла́ва тебѣ̀ бж҃е на́шъ , сла́ва тебѣ̀ =[покло́н̾].=

~Грѧдѝ дꙋшѐ моѧ̀ ѻ҆каѧ́ннаѧ , пла́чи своѧ̀ дѣѧ́нїѧ дне́сь , помина́ющи пе́рва гѡ є҆́же во є҆де́мѣ ѡ҆бнаже́нїѧ , є҆го́же ра́ди и҆з̾на́на бы́сть ѿ пи́щи , и҆ непре ста́нныѧ ра́дости . ~Мно́гимъ млрⷭ҇дїемъ и҆ щедро́тами , содѣ́телю тва́ри и҆ всѣ́хъ тво́рче , ѿ пе́рсти созда́въ мѧ̀ пре́жде , и҆ заповѣ́да пѣ́ти тѧ̀ со а҆́гг҃лы твои́ми .

~Бл҃госты́нею бога́тство ты̀ сади́ши млⷭ҇тиве гдⷭ҇и , ра́йскїѧ пи́щи во є҆де́мѣ , повелѣ́в̾ ми наслажда́тисѧ , кра́сных̾ и҆ сла́дких̾ , и҆ немимотекꙋ́щихъ плодо́въ .

=сла́ва . О=у҆вы̀ мнѣ̀ дш҃е моѧ̀ страстна́ѧ , сꙋ́щихъ во є҆де́мѣ наслажда́тисѧ бла ги́хъ , прїѧ́ла є҆сѝ вла́сть ѿбг҃а . не ꙗ҆́сти же ра́зꙋмꙋ плода̀ повелѣ́на бы́сть , вскꙋ́ю престꙋпи́ла є҆сѝ зако́нъ бж҃їи .

=и҆ нн҃ѣ , боⷢ҇ . Б=г҃ороди́тельнице дв҃о , ꙗ҆́же а҆да́мова по́родꙋ дщѝ , по бл҃года́ти же хрⷭ҇тꙋ̀ бг҃ꙋ роди́тельница , менѐ и҆з̾гна́на го ѿ є҆де́ма , ны́нѣ призовѝ .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~Ѕмі́й лꙋка́выи и҆ногда̀ , че́сти мое́й по зави́дѣвъ , пошепта̀ ле́стїю є҆́взѣ во ᲂу҆́ши . ѿ неѧ́же а҆́зъ прельсти́всѧ , и҆з̾ гна́нъ бы́хъ , ᲂу҆вы̀ мнѣ̀ ѿ мѣ́ста жи́з ненагѡ , ли́ка а҆́гг҃льскагѡ .

~Рꙋ́кꙋ просте́ръ де́рзостнѣ , в̾кꙋси́хъ ѿ́древа разꙋ́мнагѡ . ѿ него́же заповѣ́ дами бг҃ъ ника́коже в̾кꙋша́ти , и҆ бжⷭ҇твеныѧ сла́вы , и҆з̾гна́нъ бы́хъ го́рцѣ .

=сла́ва . О=у҆вы̀ мнѣ̀ страстна́ѧ моѧ̀ дш҃е , ка́ко неразꙋмѣ̀ пре́лести . ка́ко неꙋвѣ́де заблꙋже́нїе , и҆ за́висть вра́жїю . но по мрачи́сѧ ᲂу҆мо́мъ , и҆ престꙋпи́ла є҆сѝ за́повѣдь зижди́телѧ своегѡ̀ .

=и҆ ны́нѣ , боⷢ҇ . О=у҆пова́нїе и҆ покро́ве мо́й чⷭ҇таѧ , ꙗ҆́же ѡ҆бнаже́нїе дре́вле покры́ вши є҆ди́на , па́дшагѡ а҆да́ма . ржⷭ҇тво́мъ свои́мъ чи́стаѧ , нетлѣ́нїемъ па́ки ѡ҆блецы́ мѧ .

=сѣда́ленъ . гла́съ , д҃ . И҆=з̾гна́нъ бы́сть а҆да́мъ ѿ ра́йскїѧ пи́щи , снѣде́нїемъ го́рькимъ . невоз̾держа́нїемъ за́повѣдь несохрани́вши влⷣки , ѡ҆сꙋжде́нъ бы́сть дѣ́лати зе́млю , ѿнеѧ́же взѧ́тъ бы́сть . трꙋдо́м̾ же мно́гимъ ꙗ҆́сти хле́бъ сво́й . тѣ́мже мы̀ воз̾лю́бимъ воздержа́нїе , да невнѣ̀ раѧ̀ рыда́емъ , ꙗ҆́кѡ ѻ҆́нъ , но во́нь вни́демъ .

=сла́ва , и҆ ны́нѣ , боⷢ҇ . О=у҆диви́сѧ і҆ѡ́сифъ , па́че є҆сте́ственое зрѧ̀ , и҆ внима́ше ᲂу҆мо́мъ рꙋно́внаго дождѧ̀ , в̾ без̾сѣ́мен нѣмъ зача́тїи твое́мъ бцⷣе , кꙋпинꙋ̀ ѻ҆гне́мъ горѧ́щꙋ и҆ неѡ҆пали́мꙋ , же́злъ а҆аро́новъ прозѧ́бшїи . и҆ свидѣ́тельст вꙋетъ ꙗ҆́кѡ ѻ҆брꙋ́чникъ тво́й и҆ храни́ тель , сщ҃е́нникѡмъ вопїѧ́ше , дв҃аѧ раж да́етъ , и҆ поржⷭ҇твѣ̀ па́ки пребꙋ́дет̾ дв҃ою .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~Че́сти сподо́бихсѧ а҆́зъ страстны́и , ѿ тебѐ влⷣко во є҆де́мѣ , ᲂу҆вы̀ мнѣ̀ ка́кѡ прельсти́хсѧ , и҆ дїѧ́воломъ позави́дѣн̾ бы́въ , ѿве́рженъ бы́хъ ѿ лица̀ твоегѡ̀ . ~Менѐ рыда́йте а҆́гг҃льстїи чи́нове , ра́йс кїѧ добро́ты , и҆ садо́въ и҆́же та́мо бл҃го лѣ́пїе , прельсти́вшагосѧ ѕлоче́стнѣ , и҆ ѿ́ бг҃а ѿве́ргшасѧ .

~Раю̀ бл҃же́нныи и҆ са́дове бг҃онасажде́н нїи , пи́щнаѧ красото̀ , ны́нѣ ѡ҆ мнѣ̀ сле́зы пролїѧ́йте ѿ листо́въ , ꙗ҆́коже ѿ ѻ҆́чїю , ѡ҆бнаже́ннѣмъ и҆ стра́ннѣмъ сла́вы бж҃їѧ .

=сла́ва . О=у҆́же неви́жꙋ тебѐ , ни наслаж да́юсѧ пресла́дкїѧ ти и҆ бжⷭ҇твеныѧ свѣ́т лости , всечестны́и раю̀ . на́гъ бо пове́р женъ бы́хъ на́ землю прогнѣ́вахъ созда́телѧ .

=и҆ ны́нѣ , боⷢ҇ . С=т҃а́ѧ влⷣчце , ѿве́рзшаѧ раю̀ врата̀ всѣ́мъ вѣ́рнымъ , и҆́хъ же а҆да́мъ затвори́въ престꙋпле́нїемъ и҆но гда̀ , нбⷭ҇ныѧ ми две́ри ѿве́рзи .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́в нагѡ и҆зима́юща .

~Позави́дѣвъ дре́вле мнѣ̀ вра́гъ , и҆́же в̾ раѝ бл҃го́мꙋ житїю̀ , и҆ сла́дкомꙋ прича́ стїю , чл҃коненави́стникъ ѕмі́й в̾ видѣ́ нїи мѧ̀ запѧ́тъ , и҆ сла́вы присносꙋ́щ ныѧ , стра́нна мѧ показа̀ .

~Рыда́ю и҆ пла́чꙋсѧ дш҃е́ю , и҆ слеза́м̾ и҆щꙋ̀ мно́жество сле́зъ прилага́ти , є҆гда̀ воз̾ зрю̀ и҆ позна́ю свою̀ наготꙋ̀ , є҆ѧ́же стѧ жа́хъ ѿ престꙋпле́нїѧ .

=сла́ва . Ѿ= землѝ со́зданъ бы́хъ рꙋко́ю бж҃їею , па́ки же воз̾враща́тисѧ къ зем лѝ , а҆́зъ страстны́и слы́шахъ . кто̀ менѐ невоспла́четъ , ѿринове́наго ѿ́бг҃а , и҆ є҆де́момъ а҆́да и҆змѣни́вша .

=и҆ ны́нѣ , боⷢ҇ . Ч=ерто́гъ сла́вы тѧ̀ таи́н ственъ , всѝ возвѣща́емъ вѣ́рнїи , бг҃о роди́тельнице чи́стаѧ пренепоро́чнаѧ . тѣ́мжетисѧ молю̀ , и҆ спа́дшаго мѧ̀ ѿ черто́га нбⷭ҇нагѡ сво́йствена сотворѝ .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воз̾двиза́ема зрѧ̀ , напа́стей бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й много млⷭ҇тиве .

~Ѡ҆де́ждею мѧ ѡ҆бле́клъ є҆сѝ , бг҃отка́н ною сп҃се , во є҆де́мѣ ꙗ҆́ко млрⷭ҇дъ . а҆́зъ же твою̀ престꙋпи́хъ за́повѣдь , вѣ́ровахъ во льсти́ваго , и҆ на́гъ ви́дѣхсѧ ѻ҆каѧ́н ныи .

~Дш҃е моѧ̀ всестрастна́ѧ ᲂу҆дали́ласѧ є҆сѝ ѿ́ бг҃а невнима́нїемъ свои́мъ . ра́йскїѧ лиши́ласѧ є҆сѝ пи́щи , и҆ ѿ а҆́гг҃лъ разлꙋ чи́ласѧ є҆сѝ , во тлю̀ сведе́сѧ . ѽле паде́нїю .

=сла́ва . П=оми́лꙋй и҆ ᲂу҆ще́дри вседержи́ телю бж҃е , твое́ю рꙋ́кꙋ сотворе́нїе . не пре́зри менѐ молю́сѧ бл҃же , ѿлꙋчи́вша гѡ себѐ самого̀ , ѿ ли́ка а҆́гг҃лъ твои́хъ .

=и҆ ны́нѣ , боⷢ҇ . М=р҃і́е бг҃оневѣ́сто , гжⷭ҇е всѧ́ ческихъ , ꙗ҆́кѡ ро́ждьши гдⷭ҇а цр҃ѧ всѣ́хъ , и҆ и҆зба́вителѧ , плѣне́на мѧ сꙋ́ща ра́е вы сла́вы призовѝ .

=конда́къ . гла́съ , ѕ҃ . П=ремꙋ́дрости наста́ вниче , и҆ смы́слꙋ пода́телю , немꙋ́дрымъ каза́телю , и҆ ни́щымъ застꙋпи́телю , ᲂу҆твердѝ и҆ вразꙋмѝ срⷣце моѐ влⷣко . ты̀ пода́ждь ми сло́во , є҆́же ѻ҆́ч҃ее є҆дино ро́дное сло́во . се́бо ᲂу҆стнѣ̀ моѝ невоз̾ браню̀ , внегда̀ зва́ти тебѣ̀ , млⷭ҇тиве поми́лꙋй мѧ па́дшаго .

=и҆́косъ . С=ѣ́де а҆да́мъ тогда̀ и҆ пла́касѧ , прѧ́мѡ пи́щи раю̀ , рꙋка́ма бїѧ̀ лицѐ и҆ гл҃аше , млⷭ҇тиве поми́лꙋй мѧ па́дшаго . ви́дѣвъ а҆да́мъ а҆́гг҃ла и҆з̾ри́нꙋвша и҆̀ , и҆ затвори́вша бжⷭ҇твеныѧ ѻ҆гра́ды две́ри , воз̾дохнꙋ́въ вельмѝ , и҆ гл҃аше , млⷭ҇тиве поми́лꙋй мѧ па́дшаго . поболѝ со мно́ю раю̀ , жи́телю ѡ҆бнища́вшꙋ , и҆ шꙋ́момъ твои́хъ ли́стъ , ᲂу҆молѝ содѣ́телѧ тебѐ незатвори́ти ми . млⷭ҇тиве поми́лꙋй мѧ па́дшаго .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбным̾ дѣ́тем̾ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́н̾ бг҃ъ ѻ҆ц҃ъ на́шихъ .

~Влады́и вѣ́ки все́ми гдⷭ҇ь , созда́выи мѧ̀ во́лею свое́ю , зави́дѣна мѧ̀ льсти́вымъ ѕмїе́мъ и҆ногда̀ , и҆ тебѐ прогнѣ́вавша сп҃се , да непре́зриши бж҃е , но призови́ мѧ .

~Стꙋ́дными ѡ҆дѣ́ѧнъ ѡ҆де́ждами ᲂу҆вы̀ мнѣ̀ , вмѣ́сто ѻ҆дѣѧ́нїѧ свѣтоза́рна , и҆ пла́чꙋсѧ моеѧ̀ поги́бели сп҃се . тѣ́мже вѣ́рою вопїю́ ти бж҃е , непре́зри бл҃гі́и но призови́ мѧ .

=сла́ва . О=у҆ѧзвѝ ѕмі́и вселꙋка́выи всю́ ми дш҃ꙋ зави́стно , раѧ́же є҆де́м̾скагѡ и҆з̾ гна́на сотворѝ . но ѽ бл҃гомлⷭ҇тиве сп҃се , непре́зри менѐ бл҃гі́и , но призови́ мѧ .

=и҆ ны́нѣ , боⷢ҇ . М=оле́бное мѝ моле́нїе все пѣ́таѧ прїимѝ ми́лостїю свое́ю . и҆ про ще́нїе согрѣше́нїемъ да́рꙋй ми чи́стаѧ , рыда́нїемъ вопїю́ща прилѣ́жнѡ , непре́ зри бл҃га́ѧ , но призови́ мѧ .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~Да́ры многоѡ҆бра́зными дре́вле , поче́лъ є҆сѝ рꙋ́къ свои́хъ дѣ́ло є҆ди́не чл҃колю́б че . ѕмі́й же лю́тыи звизда́нїемъ прель стѝ . ᲂу҆вы̀ мнѣ̀ пребꙋ́дꙋщихъ до́брыхъ ѡ҆бнажи́въ мѧ̀ .

~Вскꙋ́ю совѣ́та го́рька слы́шала є҆сѝ , и҆ бжⷭ҇твенагѡ повелѣ́нїѧ была̀ є҆сѝ преслꙋ́ шьна . ᲂу҆вы̀ мнѣ̀ смире́наѧ дш҃е , бг҃а ѡ҆скорби́вши , є҆го́же при́снѡ сла́вити ᲂу҆чинена̀ бы́сть со а҆́гг҃лы .

=сла́ва . Г=адо́мъ и҆ звѣре́мъ влⷣка бы́лъ є҆сѝ , ѕмі́ю дꙋшетлѣ́ннꙋ ка́кѡ побесѣ́ дова , совѣ́тника прїе́мши ꙗ҆́кѡ пра́ва льсти́ваго . ѽ твоеѧ̀ пре́лести дш҃е моѧ̀ всестрастна́ѧ .

=и҆ ны́нѣ , боⷢ҇ . С=вѣтоно́сное селе́нїе тѧ̀ бж҃їѧ воплоще́нїѧ , воспѣва́ю мр҃і́е бг҃о ра́дованнаѧ . тѣ́мже мѧ̀ лю́тѣ ѡ҆мраче́ на стрⷭ҇тьмѝ , просвѣтѝ свѣ́томъ млⷭ҇ти , ᲂу҆пова́нїе ненаде́жнымъ .

=пѣ́снь , ѳ҃ . і҆рмо́съ . Б=г҃а чл҃кѡмъ неꙋдо́бь ви́дѣти , на́нь же несмѣ́ютъ чи́ни а҆́гг҃ль стїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же велича́ юще , с̾ нбⷭ҇ными вѡ́и тѧ̀ велича́емъ .

~Сла́докъ вкꙋ́съ пло́дъ ра́зꙋма , во є҆де́ мѣ ꙗ҆ви́мисѧ , снѣ́ди насы́щшꙋсѧ , въ же́лчь же бы́сть коне́цъ є҆гѡ̀ . ᲂу҆вы̀ мнѣ̀ дш҃е стрⷭ҇тна́ѧ , ка́кѡ невоздержа́нїе тѧ , ра́йскагѡ селе́нїѧ стра́нна сотворѝ .

~Бж҃е всѣ́хъ и҆ гдⷭ҇и ми́лости , на моѐ сми ре́нїе бл҃гоꙋтро́бне при́зри , и҆ недале́че посли́ мѧ , бжⷭ҇твенагѡ є҆де́ма . ꙗ҆́кѡ да зрѧ̀ добро́ты ѿ ню́дꙋже и҆спадо́хъ , пот щꙋ́сѧ па́ки слеза́ми воспрїѧ́ти , ꙗ҆́же погꙋби́хъ .

=сла́ва . Р=ыда́ѧ стеню̀ и҆ пла́чꙋсѧ , херꙋ ви́ма съ пла́меннымъ ѻ҆рꙋ́жїемъ зрѧ̀ , є҆де́ма вхо́дъ стрещѝ повелѣ́ннаго , всѣ́мъ престꙋ́пникѡмъ ᲂу҆вы̀ непристꙋ́ пна , а҆́ще не ты̀ невоз̾бра́ненъ сп҃се , то́й сотвори́ши вѣ́рнымъ .

=и҆ ны́нѣ , боⷢ҇ . Ж=и́зни две́ри непроходи́ маѧ ᲂу҆́мнаѧ , дв҃о бцⷣе без̾невѣ́стнаѧ , раѧ̀ две́ри ми заключе́ныѧ пре́жде , ѿве́ рзи свои́ми мл҃твами . ꙗ҆́кѡ да сла́влю тѧ , ꙗ҆́же съ бг҃омъ помо́щницꙋ мою̀ , и҆ держа́вное прибѣ́жище .

=ѿпꙋ́стъ : В=оскр҃сы́и и҆з̾ ме́ртвыхъ , гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

