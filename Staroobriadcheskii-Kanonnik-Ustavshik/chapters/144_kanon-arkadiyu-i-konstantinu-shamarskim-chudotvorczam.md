Т=ропа́рь , а҆рка́дїю и҆ константи́нꙋ .=

~Прпⷣбнїи сщ҃еннострада́льцы , и҆́стиннїи ᲂу҆чени́цы сп҃совы , вы пе́рвее посто́мъ и҆ бдѣ́нїемъ , и҆ жесто́ким̾ житїе́мъ ми́рꙋ распѧ́стесѧ , и҆ стрⷭ҇ти плотьскі́ѧ ᲂу҆мерт ви́вше , послѣди́ же и҆ заколѣ́нїе вѣ́ры ра́ди претерпѣ́сте , тѣ́мже и҆ кро́вь ва́ша зе́млю ѡ҆сщ҃а́етъ , и҆ мо́щи ва́ша и҆сто ча́ютъ и҆сцѣле́нїѧ , сегѡ̀ ра́ди вопїе́мъ ва́мъ ра́дꙋйтесѧ константи́не и҆ а҆рка́ дїе , землѝ ᲂу҆ра́льскїѧ похвало̀ и҆ ᲂу҆тве рже́нїе =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , ѕ҃ . пѣ́снь , а҃ . і҆рмо́съ . В=олно́ю морско́ю скры́вшагѡ дре́вле , гони́телѧ мꙋчи́телѧ , под̾ земле́ю скры́ша , спасе́ныхъ дѣ́ти . но мы̀ ꙗ҆́кѡ ѻ҆трокови́ца гдⷭ҇ви пое́мъ , сла́вно бо просла́висѧ .

=запѣ́въ : С=т҃і́и прпⷣбномч҃нцы констан ти́не и҆ а҆рка́дїе , моли́те бг҃а ѡ҆ на́съ =[покло́н̾].=

~Гдⷭ҇и бж҃е мо́й , да́ждь ми недосто́йно мꙋ твою̀ бл҃года́ть , досто́йнѡ воспѣ́ти ст҃ы́хъ твои́хъ , и҆́хже просла́вилъ є҆сѝ чюдесы̀ и҆ зна́меньми .

~Гдⷭ҇и бж҃е мо́й , сла́ва твоемꙋ̀ милосе́р дїю , ꙗ҆́кѡ ѿ сꙋхі́ѧ ѿпа́дшїѧ ма́слины , плодоно́снꙋю ло́зꙋ и҆зрасти́лъ є҆сѝ , вѣ́ рою и҆ житїе́мъ прекра́снѡ цвѣтꙋ́шихъ , константи́на и҆ а҆рка́дїѧ .

=сла́ва . Б=ра́тїѧ дх҃о́внаѧ бг҃олюбе́знаѧ , ѿ ю҆́ности хрⷭ҇то́ва црⷭ҇твїѧ взыска́вше , мир скі́и мѧте́жъ ѡ҆ста́висте , и҆ ѻ҆те́ческое заблꙋжде́нїе ѿри́нꙋсте , бж҃їю зако́нꙋ прилѣ́жнѡ поꙋча́ющесѧ , бл҃же́ннымъ пꙋте́мъ непоро́чнѡ поидо́сте .

=и҆ ны́нѣ , боⷢ҇ . Б=цⷣе ᲂу҆пова́нїе на́ше , про свѣтѝ на́шѧ сердца̀ , мо́лимтисѧ , и҆ напра́ви на спаси́тельныи пꙋ́ть , ѿ грѣ хо́вныхъ собла́знъ и҆ всѧ́кїѧ сквѣ́рны , и҆ ѿ борѣ́нїѧ страсте́й , рабы̀ своѧ̀ свобо жда́ющи .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и прпⷣбномч҃нцы константи́не и҆ а҆рка́дїе , ꙗ҆́кѡ всѝ по́ бз҃ѣ к̾ ва́мъ при бѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды с̾ покло́ны].=

=пѣ́снь , г҃ . і҆рмоⷭ҇ . Т=ебѣ̀ на вода́хъ повѣ́ сившагѡ всю̀ зе́млю не ѡ҆держи́мѡ , тва́рь ви́дѣвши на ло́бнѣмъ ви́сѧща , ᲂу҆́жасомъ ѡ҆держи́ма бѣ , нѣ́сть ст҃а ра́звѣ тебѐ гдⷭ҇и взыва́юща .

~И҆́же вседѣ́тельною си́лою , на вода́хъ зе́млю ᲂу҆тверди́вшаго , при и҆схо́дищихъ во́дъ спасе́ныхъ в̾корени́стесѧ , дѣ́лы бл҃ги́ми и҆ терпѣ́нїемъ , и҆ многострада́ льнымъ ва́шимъ житїе́мъ , стори́чныи пло́дъ томꙋ̀ воз̾да́сте .

~Стрⷭ҇ти без̾преста́нно мꙋ́чащыѧ , посто́м̾ и҆ воз̾держа́нїемъ крѣ́пкимъ ᲂу҆вѧ́див ше , є҆ѵⷢ҇а́льскими словесы̀ дꙋ́ши просвѣ ща́юще , ѻ҆те́ческое неразꙋ́мїе ѡ҆ста́вив ше , и҆ к̾ свѣ́тꙋ бг҃оразꙋ́мїѧ преидо́сте .

=сла́ва . Н=а ка́мѣни цр҃ко́внемъ честны́ѧ но́зѣ водрꙋзи́вше , ᲂу҆́мъ непрекло́ннѡ к̾бг҃ꙋ впери́сте , всѧ̀ прило́ги вра́жїѧ до конца̀ ѿри́нꙋсте , и҆ до́блїи во́ины хрⷭ҇то́вы показа́стесѧ .

=и҆ ны́нѣ , боⷢ҇ . Ц=р҃цѣ пребл҃гослове́наѧ , нб҃ꙋ и҆ землѝ влⷣчце , сподо́би и҆ менѐ многогрѣ́шнагѡ , ѡ҆деснꙋ́ю ста́ти сн҃а твоегѡ̀ , ма́терьнимъ застꙋпле́нїемъ твои́м̾ , и҆ мл҃твами прпⷣбныхъ твои́хъ .

=сѣда́ленъ . Ѻ҆=ц҃ы прпⷣбнїи , при́зрите на ны̀ , и҆ и҆зба́вите на́съ ѿ болѣ́зней и҆ ѕѡ́лъ лю́тыхъ , и҆ неможе́нїе дш҃ъ на́ шихъ , и҆ телѣ́съ ᲂу҆крѣпи́те , и҆ ѿ па́гꙋ бы грѣхо́вныѧ ѡ҆гради́те , при́снѡ бꙋ́ дите с̾ на́ми и҆ никто́же на ны̀ .

=сла́ва , и҆ ны́нѣ , боⷢ҇ . В=оз̾зрѝ на ны̀ всепѣ́таѧ бцⷣе , восїѧ́й просщ҃е́нїе в̾ срⷣца̀ помраче́ннаѧ , и҆ ѡ҆зарѝ ста́до своѐ пре чⷭ҇таѧ . є҆ли́ка бо хо́щеши , мо́жеши , ꙗ҆́кѡ мт҃и сꙋ́щи зижди́телѧ своегѡ̀ , и҆ вопїе́ши лю́бѧщымъ тѧ̀ , а҆́зъ є҆́смь с̾ ва́ми , и҆ никто́же на вы̀ .

=пѣ́снь , д҃ . і҆рмоⷭ҇ . О=у҆диви́сѧ тво́й ра́зꙋмъ ѿ менѐ , ᲂу҆слы́шавшꙋ пресла́внаѧ велѣ́ нїѧ смотре́нїѧ твоегѡ̀ , ᲂу҆крѣпи́жесѧ воз̾любле́нїемъ твоегѡ̀ схожде́нїѧ , ты́ бо моеѧ̀ нищеты̀ не ѿве́ржесѧ .

~Оу҆дивлѧ́етсѧ всѧ́къ ра́зꙋмъ ѡ҆ чюдеса́х̾ ва́шихъ , и҆́хже ѿ́гроба своегѡ̀ страда́ль цы то́чите , неи҆сцѣ́льныѧ бо недꙋ́ги ѿгони́мы быва́ютъ , и҆ дѣ́монскїѧ ко́з ни посрамлѧ́ютсѧ .

~А҆́ще и҆ ѿ неразꙋ́мныхъ чл҃къ , за́вистїю ᲂу҆бїе́ни , в̾пꙋ́стѣ мѣ́сте повѣ́ржени бы́сте , но не ᲂу҆молчѐ пра́ведное сло́во , и҆ по сме́рти бо хрⷭ҇то́вꙋ и҆́стинꙋ воз̾вѣ ща́ете , чюдѣсы̀ ва́шими пресла́вными .

=сла́ва . П=ре́жде и҆́ноческими свѣтлость мѝ просїѧ́вше , досто́йнѡ сщ҃е́нства са́нѡмъ ᲂу҆краси́стесѧ , тѣ́мже мл҃твами ва́ю прпⷣбнїи , ᲂу҆тверди́те і҆єре́йскїи чи́нъ и҆ мни́шескїи , на стѣзѧ́хъ бжⷭ҇твеныхъ добродѣ́телей .

=и҆ ны́нѣ , боⷢ҇ . К=ъ твоемꙋ̀ , пречⷭ҇таѧ , взи ра́ю бжⷭ҇твеномꙋ ѻ҆́бразꙋ , ᲂу҆миле́нїемъ и҆ стра́хомъ срⷣца молѧ́сѧ , прѣ́зри мно́же ствѡ грѣхо́въ мои́хъ , не ѿри́ни менѐ , чⷭ҇таѧ , посра́млена , но моли́твою твое́ю поми́лꙋй и҆ спаси́ мѧ .

=пѣ́снь , є҃ . і҆рмо́съ . С=ою́зомъ любвѐ свѧ зꙋ́еми а҆пⷭ҇ли , владꙋ́щемꙋ всѣ́ми себѐ хрⷭ҇тꙋ̀ преда́вше , красны̀ но́ги ᲂу҆мыва́хꙋ , бл҃говѣствꙋ́юще всѣ́мъ ми́ръ .

~Сою́зомъ любвѐ неразры́внѡ свѧзꙋ́е ми , всю̀ ско́рбь пꙋсты́ннагѡ житїѧ̀ пре терпѣ́сте , в̾кꙋ́пѣ да́ры бг҃ови сщ҃е́ннѡ приносѧ́ще , и҆ ны́нѣ пред̾стои́те же́р твенникꙋ мы́сленномꙋ пренбⷭ҇номꙋ , за ны̀ молѧ́щесѧ , бра́тїѧ бг҃олю́бнаѧ .

~Дрꙋ́гъ дрꙋ́гꙋ є҆ѵⷢ҇а́льски слꙋжа́ще , сою́зъ любвѐ дх҃о́вныѧ хранѧ́ще ѡ҆пасе́нїемъ , в̾кꙋ́пѣ дх҃и влⷣцѣ в̾ рꙋ́ки преда́сте , и҆ в̾ нбⷭ҇наѧ селе́нїѧ всели́стесѧ , тѣ́мже и҆ на́съ ко братолю́бїю наста́вите .

~Вода̀ при гробѣ́хъ ва́шихъ текꙋ́щаѧ , мно́гою прїѧ́тъ и҆сцѣле́нїи бл҃года́ть , ю҆́же съ вѣ́рою ра́достнѡ почерпа́юще , ᲂу҆бл҃жа́ем̾ ва́съ , бж҃їѧ любвѐ хра́нители .

=сла́ва . Д=вѣ̀ свѣщѝ и҆́же є҆ди́нымъ пла́ менемъ , ᲂу҆ прⷭ҇то́ла цр҃ѧ сла́вы негаси́мо горѧ́щыѧ , и҆ ны́нѣ ѿ честна́гѡ гро́ба ва́шегѡ , лю́дѧмъ на ᲂу҆вере́нїе , чю́дныи свѣ́тъ в̾ нощѝ и҆спꙋща́ете .

=и҆ ны́нѣ , боⷢ҇ . Л=юбо́вїю сн҃а твоегѡ̀ , и҆́же ѿпа́дшїѧ грѣхо́мъ , да́же до крⷭ҇та̀ и҆ сме́рти воз̾люби́вшаго , просвѣтѝ на́съ , пречⷭ҇таѧ влⷣчце , да и҆ свѣ́тꙋ без̾сме́ртїѧ ꙗ҆ви́мсѧ прича́стницы , є҆гда̀ прїи́детъ в̾ сла́вѣ свое́й .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воз̾двиза́ема зрѧ̀ , напа́стей бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й много млⷭ҇тиве .

~Жите́йскꙋю пꙋчи́нꙋ невре́днѡ преплы́ вше , и҆ зе́млю кро́ткихъ наслѣ́довасте , помози́те ны́нѣ и҆ менѐ ѻ҆каѧ́нномꙋ , непотоплѣ́нꙋ бы́ти волна́ми грѣхо́в ными .

~Погрꙋжа́емъ волна́ми страсте́й мои́хъ , и҆ къ сме́рти грѣхо́вней прибли́живсѧ , ᲂу҆вы̀ мнѣ̀ , ꙗ҆́кѡ ѿ ки́та і҆ѡ́на взыва́ю , да взы́детъ и҆з̾ и҆стлѣ́нїѧ живо́тъ мой , мл҃твами ва́шими , прпⷣбнїи .

=сла́ва . К=ора́бль житїѧ̀ своегѡ̀ , конста нти́не и҆ а҆рка́дїе , в̾ приста́нище спасе́ нїѧ ᲂу҆пра́вивше , ны́нѣ помози́те кора блю̀ цр҃ко́вномꙋ , ѕлы́ми и҆ лю́тыми ве́тры коле́блемꙋ .

=и҆ ны́нѣ , боⷢ҇ . ѽ= блгⷭ҇ве́ннаѧ дв҃о , мт҃и бж҃їѧ , в̾ мо́ри пла́вающымъ ꙗ҆ви́сѧ ѕвѣ зда̀ пресвѣ́тлаѧ , к̾ нбⷭ҇номꙋ ѻ҆те́чествꙋ наставлѧ́ющи , и҆́же тѧ̀ бцⷣꙋ чи́стꙋю вѣ́рнѡ и҆сповѣ́дающихъ .

=конда́къ . гла́съ , д҃ . Х=рⷭ҇то́ви воз̾ва́вшꙋ ва́съ , ᲂу҆се́рднѡ послѣ́довавше , и҆ крⷭ҇тъ сво́й на ра́мо взе́мше , в̾ пꙋ́ть за́по вѣдѣй є҆гѡ̀ ра́достнѡ потеко́сте , и҆ сщ҃е́нства бг҃отка́нною ѻ҆дѣ́ждею , и҆ по ще́нїѧ чистото́ю ѡ҆блеко́стесѧ , последи́ же вѣнце́мъ мꙋче́нїѧ вѣнча́вшесѧ , ра́ дꙋйтесѧ константи́не и҆ а҆рка́дїе бг҃обла же́ннїи .

=и҆́косъ . Е҆=ѵⷢ҇а́льскїи гла́съ прпⷣбнїи ᲂу҆слы́ шавше , тогда̀ ѡ҆ста́вили є҆стѐ всѧ̀ сꙋ́ет наѧ мирска́ѧ пристра́стїѧ , неразꙋ́мїе сро́дникъ свои́хъ до конца̀ ѿри́нꙋвше , и҆ ко бл҃года́ти и҆сто́чникѡмъ припа́дше , животво́рныхъ та́инствъ хрⷭ҇то́выхъ на сы́тившесѧ , сщ҃е́ннїи слꙋжи́телїе си́мъ ꙗ҆ви́стесѧ , спасе́нїе хрⷭ҇то́во ненака́зан нымъ лю́демъ проповѣ́дасте . тѣ́мже за и҆́стинꙋ ᲂу҆бїе́ни бы́вше , зна́меньми и҆ чюдесы̀ просла́вистесѧ , и҆ ѿ моще́й ва́шихъ не ѡ҆скꙋ́днꙋю бл҃года́ть и҆сцѣ ле́нїи то́чите . є҆ѧ́же и҆ на́съ грѣ́шныхъ прича́стники сотвори́те , пѣ́сненнѡ ва́мъ взыва́ющихъ , ра́дꙋйтесѧ конста нти́не и҆ а҆рка́дїе бг҃обл҃же́ннїи .

=пѣ́снь , з҃ . і҆рмо́съ . С=огрѣши́хомъ и҆ без̾ зако́нновахомъ , и҆ не ѡ҆правди́хомсѧ пред̾ тобо́ю , ни соблюдо́хомъ ни сотво ри́хомъ , ꙗ҆́коже заповѣ́да на́мъ , но не преда́ждь на́съ до конца̀ , ѻ҆те́ческїи бж҃е .

~Согрѣши́хомъ непра́вдою , без̾зако́нне растли́хомсѧ , и҆ во глꙋбинѣ̀ ѿча́ѧнїѧ ны́нѣ ᲂу҆топа́емъ , но к̾ цѣльбоно́сней ра́цѣ рꙋ́ки воз̾дѣ́юще , прпⷣбныхъ стра да́льцевъ подви́жемъ на мл҃твꙋ , непре да́ждь на́съ до конца̀ ѻ҆те́ческїи бж҃е .

~Вои́стинꙋ нѣ́сть во́ времѧ сѐ , ни кнѧ́ зѧ , ни пррⷪ҇ка , ни вождѧ̀ , ни вѣ́ры , ни любвѝ , ни крѣ́пости зако́на , но всѧ́ко земно́е ᲂу҆пова́нїе ѿло́жьше , ѻ҆́трочески взыва́емъ мл҃твами прпⷣбныхъ твои́хъ , непреда́ждь на́съ до конца̀ , ѻ҆те́ческїи бж҃е .

=сла́ва . Б=ж҃е и҆ содѣ́телю ми́ра , в̾ є҆дино сꙋ́щней трⷪ҇це прославлѧ́емый , да́ждь сла́вы и҆́мени твоемꙋ̀ ст҃о́мꙋ , и҆ сокрꙋ шѝ борю́щихъ на́съ , да разꙋмѣ́ютъ коли́ка мо́жетъ правосла́вныхъ вѣ́ра , мл҃твами прпⷣбныхъ , є҆ди́не чл҃колю́бче .

=и҆ ны́нѣ , боⷢ҇ . Р=а́дꙋисѧ гра́дѣ вели́когѡ цр҃ѧ непреѡ҆бори́мыи , вѣ́рнымъ стѣна̀ нерꙋши́маѧ , застꙋпѝ сохранѝ ста́до своѐ , и҆́же на тѧ̀ ᲂу҆пова́нїе и҆мꙋ́щее да при́снѡ тѧ̀ велича́емъ , и҆ тѧ̀ просла влѧ́емъ дв҃о бг҃ора́дованаѧ .

=пѣ́снь , и҃ . і҆рмо́съ . П=о зако́нѣ ѻ҆́ч҃и пребл҃же́ннїи в̾ вавѷло́нѣ ю҆́нїи , бѣдꙋ̀ прїе́млюще царю́ющаго небрего́ша , пове лѣ́нїѧ безꙋ́мнагѡ и҆ совокꙋпле́ннїи , в̾ не́мже не и҆звари́шасѧ ѻ҆гнѝ , держа́ щемꙋ досто́йнѡ воз̾сыла́хꙋ пѣ́снь , гдⷭ҇а воспѣва́йте дѣ́ла , и҆ превозноси́те є҆гѡ̀ во́ вѣки .

~По зако́нѣ бж҃їи пребл҃же́ннїи прпⷣбнїи сме́рть прїе́млюще безꙋ́мныѧ ꙗ҆́рости неꙋбоѧ́вшесѧ , совокꙋ́плѣни є҆диномы шле́нїемъ дш҃и , хрⷭ҇тꙋ̀ досто́йнѡ воз̾сы ла́хꙋ пѣ́снь , гдⷭ҇а по́йте дѣ́ла , и҆ прево зноси́те є҆гѡ̀ во́ вѣки .

~По за́повѣдѧмъ влⷣки своегѡ̀ , во все́м̾ житїѝ досто́йнѡ ше́ствꙋѧ , достиго́ша вра́тъ і҆єрⷭ҇ли́ма нбⷭ҇нагѡ , пред̾пꙋ́тїе ѡ҆чер влени́вше свое́ю кро́вїю , червле́ны сщ҃е́н ныѧ ри́зы носѧ́ще , гдⷭ҇а пою́ще дѣ́ла , и҆ превозносѧ́ще є҆гѡ̀ во́ вѣки .

~А҆́ще и҆ без̾вѣ́стнѡ сокры́ты бы́ша , рꙋко́ю ᲂу҆бі́йственною ст҃а́ѧ телеса̀ ва́ша , но па́че ча́ѧнїѧ нетлѣ́нны ѡ҆брето́ша сѧ , чюде́съ бл҃года́тїю бл҃гоꙋха́ѧ , лю́демъ ра́достнѡ гл҃ющымъ , гдⷭ҇а воспѣва́йте дѣ́ла , и҆ превозноси́те є҆гѡ̀ во́ вѣки .

=сла́ва . ѽ= трⷪ҇цѣ пресꙋ́щественнаѧ и҆ не раздѣ́льнаѧ , твое́ю млⷭ҇тїю и҆ и҆зволѣ́ нїемъ , ны́нѣ чⷭ҇тны́ѧ мо́щи прпⷣбныхъ пресла́внѡ во хра́мъ сщ҃е́нный принесо́ шасѧ , и҆дѣ́же всѣ́ми поклонѧ́емы пре быва́ютъ лю́демъ любо́вїю цѣлꙋ́ющымъ , и҆ бл҃года́рственнѡ гдⷭ҇ви пою́щымъ , и҆ превозносѧ́щымъ є҆гѡ̀ во́ вѣки .

=и҆ ны́нѣ , боⷢ҇ . Х=ва́лимъ тѧ̀ бл҃гослови́мъ тѧ̀ поклонѧ́емтисѧ бцⷣе , и҆ прпⷣбныхъ чюдеса̀ прославлѧ́юще , сн҃ꙋ твоемꙋ̀ не преста́нѡ вопїе́мъ , гдⷭ҇а воспѣва́йте дѣ́ла , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . Н=ерыда́й менѐ мт҃и , взира́ющи во́ гробѣ , є҆го́же пло́тїю без̾ сѣ́мени зачала̀ є҆́си сн҃а . воста́нꙋ бо и҆ сла́венъ бꙋ́дꙋ , и҆ вознесꙋ̀ со сла́вою , немо́лчнѡ ꙗ҆́кѡ бг҃ъ , вѣ́рою и҆ любо́вїю тѧ велича́ющыѧ .

~Не рыда́нїѧ вои́стинꙋ , но ра́дости и҆спо́ лненъ , де́нь кончи́ны ва́шеѧ , конста нти́не и҆ а҆рка́дїе , ѿ землѝ бо воз̾ше́ дше , на нбⷭ҇наѧ пресели́стесѧ , и҆дѣ́же гла́съ красе́нъ пра́зднꙋющихъ , гла́съ не преста́ннѡ ра́дованїѧ весели́тъ всѧ̀ .

~Ѻ҆каѧ́ненъ ᲂу҆́бѡ ꙗ҆ви́сѧ , и҆́же рꙋ́кꙋ просте́ръ на пра́вѣдныхъ непра́вѣднѡ , дш҃ꙋ свою̀ с̾ тѣ́ломъ вѣ́чной поги́бели пре́далъ є҆́сть , ст҃і́и же ѿ скорбе́й жи тїѧ̀ преше́дше , в̾черто́зе нбⷭ҇номъ ра́дꙋю тсѧ , на земли́ же стрꙋѧ́ми и҆сцѣле́нїи свои́хъ , цр҃ковь бж҃їю веселѧ́ще .

=сла́ва . Н=епла́чите вѣ́рнїи лю́дїе , в̾ трꙋ дѣ́хъ и҆ болѣ́знехъ воз̾дыха́юще , ва́мъ бо тѣ́плїи застꙋ́пницы ꙗ҆ви́шасѧ , все́м̾ недꙋ́жнымъ без̾мѣ́здїи цѣли́телїе , все́мъ ѡ҆би́димымъ крѣ́пцыи побо́рни цы , сирота́мъ и҆ вдови́цамъ пред̾ста́ тели , все́мъ скорбѧ́щымъ ра́дости хода́таи .

=и҆ ны́нѣ , боⷢ҇ . ѽ= мр҃і́е мт҃и всепѣ́таѧ , воста́вша и҆з̾ ме́ртвыхъ сн҃а своегѡ̀ ᲂу҆зрѣ́вши , ра́дꙋисѧ свѣ́тло ᲂу҆слы́шала є҆сѝ , тоѧ́ же ра́дости и҆ на́съ сподо́би , вѣ́чней па́схи є҆гѡ̀ наслади́тисѧ , и҆́же вѣ́рою и҆ любо́вїю тѧ̀ велича́ющихъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ прпⷣбномч҃нкъ а҆рка́дїѧ и҆ константи́на , шама́рскихъ чюдотво́рцевъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

