Т=ропа́рь , ржⷭ҇твꙋ̀ бцⷣы . гла́съ , д҃ .=

~Ржⷭ҇тво̀ твоѐ бцⷣе дв҃о , ра́дость возвѣстѝ все́й вселе́ннѣй . и҆з̾ тебе́ бо восїѧ̀ сл҃нце пра́вдѣ хрⷭ҇то́съ бг҃ъ на́шъ , разрꙋши́въ клѧ́твꙋ , да́стъ бл҃гослове́нїе . и҆ ᲂу҆празд ни́въ сме́рть , дарова̀ на́мъ живо́тъ вѣ́чныи =[двⷤа]. сла́ва , и҆ ны́нѣ , то́йже .=

К=ано́нъ . гла́съ , в҃ . пѣ́снь , а҃ . і҆рмо́съ . Г=рѧди́те лю́дїє , пое́мъ пѣ́снь хрⷭ҇тꙋ̀ бг҃ꙋ , раз̾дѣ́льшемꙋ мо́ре , и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ , ꙗ҆́кѡ просла́висѧ .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Грѧди́те вѣ́рнїи , дх҃омъ бжⷭ҇твенымъ ра́дꙋющесѧ , ю҆́же ѿ непло́дове дне́сь проше́дшꙋю , чл҃кѡмъ на спасе́нїе , при́снѡ дв҃ꙋ ѻ҆трокови́цꙋ пѣ́сньми почте́мъ .

~Ра́дꙋисѧ чⷭ҇таѧ , мт҃и и҆ рабо̀ хрⷭ҇та̀ бг҃а , ꙗ҆́же пе́рвомꙋ хода́таице бл҃же́нствꙋ . чл҃ческїи ро́дъ тѧ , всѝ досто́йнѡ пѣ́сньми сла́вимъ .

~Живота̀ ражда́етсѧ дне́сь мо́стъ , и҆́мже чл҃цы возведе́нїе паде́нїѧ є҆́же ѿ а҆́да ѡ҆брѣ́тшїи , хрⷭ҇та̀ жизнода́вца пѣ́сньми прославлѧ́ютъ .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ к̾ тебѣ̀ при бѣга́емъ , ꙗ҆́кѡ к̾ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆твердѝ на́съ собо́ю гдⷭ҇и , дре́вомъ ᲂу҆мерщве́и прегрѣше́нїѧ . и҆ стра́хъ тво́й всадѝ в̾ срⷣца̀ на́ша , ꙗ҆́кѡ чл҃колю́бецъ .

~Непоро́чно бг҃ови пожи́вшаѧ , всѣ́хъ по роди́ста спасе́нїе , бг҃омꙋ́драѧ роди́телѧ , зижди́телѧ ро́ждьшꙋю и҆ бг҃а на́шегѡ .

~Всѣ́мъ жи́знь и҆сточа́ѧи гдⷭ҇ь , ѿ непло́ дове произведѐ дв҃ꙋ . в̾ ню́же всели́тисѧ сподо́би , и҆ по ржⷭ҇твѣ̀ сохрани́въ нетлѣ́ннꙋ .

~А҆́ннинъ пло́дъ , мр҃і́ю дне́сь , гро́здъ ро́ждьшꙋю живоно́сныи , ꙗ҆́кѡ бцⷣꙋ воспое́мъ . пред̾ста́телницꙋ же всѣ́хъ , и҆ помо́щницꙋ .

=сѣда́ленъ . гла́съ , д҃ . Д=в҃аѧ мр҃і́ѧ и҆ бцⷣа вои́стинꙋ , ꙗ҆́кѡ ѻ҆́блакъ свѣ́та дне́сь восїѧ̀ на́мъ , и҆ ѿ пра́ведникꙋ происхо́ дитъ в̾ сла́вꙋ на́шꙋ . не к̾ томꙋ̀ а҆да́мъ ѡ҆сꙋжда́етсѧ , и҆ є҆́вва ѿ ᲂу҆́зъ свободи́сѧ . и҆ сегѡ̀ ра́ди зове́мъ вопїю́ще , со дерзно ве́нїемъ є҆ди́ной чи́стѣй , ра́дость воз вѣща́етъ ржⷭ҇тво̀ твоѐ все́й вселе́ннѣй .

=пѣ́снь , д҃ . і҆рмо́съ . О=у҆слы́шахъ гдⷭ҇и , слꙋ́хъ твоегѡ̀ смотре́нїѧ , и҆ просла́вихъ тѧ є҆ди́не чл҃колю́бче .

~Воспѣва́емъ тѧ̀ гдⷭ҇и , вѣ́рнымъ спасе́ное приста́нище , пода́вшаго всѣ́мъ тебѐ ро́ждьшꙋю .

~Тѧ̀ бг҃оневѣ́стнаѧ , похвалꙋ̀ всѣ́хъ хрⷭ҇то́съ ꙗ҆ви́лъ є҆́сть , и҆ ᲂу҆тверже́нїе пою́ щымъ вѣ́рнѡ твоѐ та́инство .

~Неи҆скꙋсобра́чнаѧ влⷣчце , твои́ми моли́ твами , и҆збавлѧ́еми прегрѣше́нїи , бла горазꙋ́мнꙋ вси́ тѧ ᲂу҆блажа́емъ .

=пѣ́снь , є҃ . і҆рмо́с̾ . Ꙗ҆́=кѡ сѣ́нь пи́саннагѡ мра́ка гада́нїе разо́рь , и҆ вѣ́рныхъ сбы тїе́мъ и҆́стинымъ , бг҃оѻ҆трокови́цы ра́ди ѡ҆зари́въ срⷣца̀ , и҆ на́съ свѣ́томъ твои́мъ хрⷭ҇тѐ наста́ви .

~Воспое́мъ лю́дїє всѣ́хъ хода́таицꙋ , и҆́же по на́съ бы́ти вино́вномꙋ . є҆ѧ́же ѻ҆́бра зꙋ ра́довахꙋсѧ сподо́бльшесѧ проро́цы , и҆сконѝ спасе́нїе ѿ тоѧ̀ плодѧ́ще .

=Ѿ= сꙋ́ха жезла̀ прозѧбе́нїе , сщ҃е́нникꙋ , і҆и҃леви показа̀ раз̾сꙋжде́нїе . и҆ нн҃ѣ свѣ́ тлость прозѧ́бшихъ пресла́внѡ , наꙋча́ етъ ѿ непло́дове пресла́вное рожде́нїе .

=пѣ́снь , ѕ҃ . і҆рмо́съ . К=о́ гдⷭ҇ꙋ ѿ ки́та і҆ѡ́на вопїѧ́ше , ты́ мѧ воз̾вѣдѝ и҆з̾ глꙋбины̀ а҆́да влⷣко . да ꙗ҆́кѡ и҆зба́вителю во́ гласѣ хвале́нїѧ , и҆́стиннымъ же дх҃омъ пожрꙋ́ ти .

~Ко́гдⷭ҇ꙋ в̾ ско́рби непло́дства возопи́ста , бж҃їѧ мт҃ре бг҃омꙋ́драѧ роди́телѧ . и҆ сїю̀ в̾ ро́ды родѡ́въ роди́вше , на ѻ҆́бщее спасе́ нїе и҆ похвалꙋ̀ .

~Прїѧ́ша нбⷭ҇ныи да́ръ досто́инъ бг҃ови , бж҃їю мт҃рь , бг҃омꙋ́драѧ роди́телѧ , са мѣ́хъ херꙋви́мъ превы́шше носи́ло , сло́ ва и҆ зижди́телѧ роди́тельницꙋ .

=конда́къ . гла́съ , д҃ .=

~І҆ѡаки́мъ и҆ а҆́нна поноше́нїѧ без̾ча́дства , а҆да́мъ же и҆ є҆́вва , ѿ тлѝ сме́ртныѧ свободи́стасѧ , пречⷭ҇таѧ ст҃ы́мъ ржⷭ҇тво́мъ твои́мъ . то̀ пра́зднꙋютъ и҆ лю́дїє твоѝ , вины̀ грѣ хо́вныѧ и҆зба́вльшесѧ вопїю́ще ти , непло́ды ражда́етъ бцⷣꙋ и҆ пита́телницꙋ жи́зни на́шеѧ .

=и҆́косъ . М=л҃тва кꙋ́пнѡ и҆ воздыха́нїе , непло́дства и҆ без̾ча́дства , і҆ѡаки́ма и҆ а҆́нны бг҃опрїѧ́тное , и҆ во ᲂу҆́ши гдⷭ҇ни вни́де , и҆ прозѧбѐ пло́дъ живоно́сенъ ми́рꙋ . ѻ҆́въ бо мл҃твꙋ на горѣ̀ творѧ́ше . ѻ҆́ва же в̾ садѣ̀ поноше́нїе ноша́ше . но съ ра́достїю , непло́ды ражда́етъ бцⷣꙋ , и҆ пита́телницꙋ жи́зни на́шеѧ .

=пѣ́снь , з҃ . і҆рмоⷭ҇ . К=ꙋпина̀ в̾горѣ̀ ѻ҆гне́мъ палѧ́щи , ѡ҆броси́ма пе́щь халдѣ́йскаѧ , ꙗ҆́вѣ прописа́ тѧ бг҃оневѣ́стнаѧ , бжⷭ҇твен ныи бо беспло́тныи в̾ пло́тнѣмъ чре́вѣ , ѻ҆́гнь неѡ҆па́льнѡ прїѧ́тъ . тѣ́мже и҆з̾ тебѐ ро́ждьшемꙋсѧ пое́мъ , бл҃гослове́нъ бг҃ъ ѻ҆ц҃ъ на́шихъ .

~Твоѐ в̾ веще́ственыхъ ꙗ҆вле́нїе , законо да́вецъ возбранѝ разꙋмѣ́ти . вели́кое пречⷭ҇таѧ та́инство , немꙋ́дрити ни́ж нихъ , ѻ҆бра́знѡ наказꙋ́ѧ и҆ногда̀ . тѣ́м̾ же ᲂу҆ди́вльсѧ чюдесѝ гл҃аше , бл҃гослове́н̾ бг҃ъ ѻ҆ц҃ъ на́шихъ .

~Го́рꙋ и҆ две́рь нбⷭ҇нꙋю , и҆ мы́сленꙋю лѣ́ст вицꙋ бг҃олѣ́пнѡ , ли́къ бжⷭ҇твеныи про наречѐ . ѿ неѧ́же ка́мень ѿсѣче́сѧ , не рꙋка́ми мꙋ́жескими . и҆ две́рь є҆́юже про́й де гдⷭ҇ь , и҆́же чюдесе́мъ бг҃ъ ѻ҆ц҃ъ на́ших̾ .

=пѣ́снь , и҃ . і҆рмо́с̾ . В=ъ пещѝ ѻ҆́трочестѣй , проѡ҆брази́лъ є҆сѝ и҆ногда̀ свою̀ мт҃рь гдⷭ҇и . ѻ҆́бразъ же си́хъ ѻ҆гнѧ̀ и҆з̾бавлѧ́ше , неѡ҆па́льнѡ вше́дшихъ . ю҆́же пое́мъ ꙗ҆́вльшꙋсѧ тобо́ю конце́мъ дне́сь , и҆ пре возно́симъ во всѧ̀ вѣ́ки .

~И҆́же к̾ бг҃ꙋ на́шемꙋ примире́нїѧ прона рече́наѧ ски́нїе , ны́нѣ бы́ти начина́етъ , ро́ждьши сло́во , на́мъ дебельство́м̾ пло́ ти ꙗ҆́вльшасѧ . є҆го́же пое́мъ , ѿ небы́ тїѧ бытїѐ тѣ́мъ прїе́мшїи , и҆ превозно́ симъ во всѧ̀ вѣ́ки .

~Непло́дныѧ преложе́нїе , ми́рное бл҃ги́хъ раз̾рѣшѝ непло́дство , и҆ ꙗ҆́снѡ чю́до хрⷭ҇та̀ показа̀ , к̾ земны́мъ прише́дша . є҆го́же пое́мъ , и҆́же ѿ небы́тїѧ бытїѐ прїе́мшїи , и҆ превозно́симъ во всѧ̀ вѣ́ки .

=пѣ́снь , ѳ҃ . і҆рмо́съ . Ꙗ҆́=же пре́жде сл҃нца , свѣти́льника бг҃а воз̾сїѧ́вша , пло́тїю к̾ на́мъ прише́дша и҆з̾ бокꙋ̀ дв҃чꙋ , не и҆зрече́ннѡ вочл҃чьшасѧ , бл҃гослове́ннаѧ чⷭ҇таѧ , тѧ̀ бцⷣе велича́емъ .

~И҆́же непокори́вымъ лю́демъ , и҆з̾ ка́мене и҆сточи́въ во́дꙋ . бл҃гопокори́вымъ же ꙗ҆зы́кѡмъ , да́рꙋетъ ѿ чре́слъ непло́д ныхъ , пло́дъ на весе́лїе на́мъ , тѧ̀ бг҃о мт҃и чⷭ҇таѧ . ю҆́же досто́йнѡ велича́емъ .

~И҆́же неми́лостивнагѡ дре́внѧгѡ погꙋ бле́нїѧ ѡ҆сꙋжде́нїе , и҆ пра́матере и҆спра вле́нїе . и҆́же ро́дꙋ к̾ бг҃ꙋ винꙋ̀ присвое́ нїѧ , къ зижди́телю мо́стъ , тѧ̀ бцⷣе велича́емъ .

=задосто́йникъ : В=елича́й дш҃е моѧ̀ , и҆́же ѿ і҆ѡаки́ма и҆ а҆́нны , ро́ждьшꙋюсѧ дв҃ꙋ марі́ю . ~Велича́й дш҃е моѧ̀ , пресла́вное ржⷭ҇тво̀ , бж҃їѧ мт҃ре .

~Чю́же є҆́сть ма́теремъ дв҃ою бы́ти , и҆ стра́ннѡ дв҃амъ дѣ́ти ражда́ти , на тебѐ бцⷣе ѡ҆боѐ смотре́нїе бы́сть . тѣ́мъ тѧ̀ всѧ̀ племена̀ земна́ѧ непреста́ннѡ вели ча́емъ =[покло́н̾ до землѝ].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́го и҆ сла́внаго є҆ѧ̀ ржⷭ҇тва̀ , и҆ всѣ́хъ ра́ди ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

