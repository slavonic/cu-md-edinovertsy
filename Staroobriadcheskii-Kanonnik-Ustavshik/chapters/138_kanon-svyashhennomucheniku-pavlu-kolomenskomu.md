Т=ропа́рь , сщ҃енномч҃нкꙋ па́влꙋ . глаⷭ҇ , и҃ .=

~Е҆пи́скопе па́вле и҆сповѣ́дниче , ст҃лю коло́мѣнскїи , ѡ҆бличи́выи пре́лесть , и҆збїе́нныи ни́кономъ неи́стовымъ , ѡ҆би́димым̾ крѣ́пкаѧ є҆сѝ наде́жда , ты̀ и҆зба́ви и҆ спасѝ на́съ , твою̀ свѣ́тлꙋю па́мѧть пра́зднꙋющихъ вѣ́рнѡ =[двⷤа].=

=сла́ва , и҆ ны́нѣ , боⷢ҇ . И҆́=же на́съ ра́ди рож де́исѧ ѿ дв҃ы , и҆ распѧ́тїе претерпѣ́въ бл҃гі́и , и҆спрове́ргїи сме́ртїю сме́рть , и҆ воскрⷭ҇нїе ꙗ҆́вль ꙗ҆́кѡ бг҃ъ , непре́зри и҆́хже созда̀ рꙋко́ю свое́ю , ꙗ҆вѝ чл҃колю́бїе своѐ млⷭ҇тиве , прїимѝ ро́ждьшꙋю тѧ бцⷣꙋ молѧ́щꙋюсѧ за ны̀ , и҆ спасѝ сп҃се на́шъ лю́ди согрѣ́шшыѧ .

К=ано́нъ . гла́съ , в҃ . пѣ́снь , а҃ . і҆рмо́съ . В=о глꙋбинѣ̀ потопѝ дре́вле , фараѡни́т скаѧ всѧ̀ вѡ́иньства преѡрꙋже́нꙋ си́лꙋ . вопло́щшеесѧ сло́во преспѣ́ющыѧ грѣхѝ потреби́ло є҆́сть , пресла́вныи гдⷭ҇ь ꙗ҆́кѡ просла́висѧ .

=запѣ́в̾ : С=т҃ы́и сщ҃енномч҃нче и҆ и҆сповѣ́д ниче па́вле , молѝ бг҃а ѡ҆ на́съ =[покло́н̾].=

~Оу҆крѣпѝ хрⷭ҇тѐ ᲂу҆ма̀ моегѡ̀ си́лꙋ , и҆ да́ждь ми сло́во мꙋ́дрости бжⷭ҇твеныѧ , ꙗ҆́кѡ да воспою̀ ст҃лѧ па́вла , твоегѡ̀ при́снагѡ слꙋжи́телѧ и҆ ᲂу҆го́дника .

~Ревнꙋ́ѧ ѡ҆ цр҃кви бж҃їи , на собо́рище дерзнꙋ́лъ є҆сѝ ѡ҆бличи́ти кова́рства ѿстꙋ́пникъ , и҆́же и҆згна́ша тѧ в̾ зато че́нїе , пою́ща гдⷭ҇ви , ꙗ҆́кѡ просла́висѧ .

=сла́ва . В=ъ де́нь во́ньже хрⷭ҇то́съ совершѝ без̾кро́внꙋю же́ртвꙋ , в̾ четверто́къ вели́ кїи , ты̀ и҆сповѣ́дниче , жи́въ сожже́нъ бы́лъ є҆сѝ , ꙗ҆́кѡ же́ртва бг҃опрїѧ́тнаѧ .

=и҆ ны́нѣ , боⷢ҇ . Х=ерꙋви́мъ и҆ серафи́мъ ꙗ҆ви́сѧ сла́внѣйши , при́снѡ дв҃о , ро́ждь ши бг҃а сло́ва па́че ᲂу҆ма̀ и҆ сло́ва , тѣ́мъ тѧ всѝ вѣ́рнїи ᲂу҆бл҃жа́емъ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и сщ҃енномꙋ́чениче и҆ и҆сповѣ́дниче па́вле , ꙗ҆́кѡ всѝ по́ бз҃ѣ к̾ тебѣ̀ прибѣ га́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . П=роцвѣла̀ є҆́сть пꙋсты́нѧ ꙗ҆́кѡ кри́нъ гдⷭ҇и , ꙗ҆зы́чнаѧ не плодѧ́щаѧ цр҃кви прише́ствїемъ ти , ѡ҆ не́й же ᲂу҆тверди́сѧ моѐ срⷣце .

~Ст҃льства са́номъ ᲂу҆краше́нъ , бг҃оꙋго́ дне пожи́въ , и҆ зако́нне пострада́въ , ꙗ҆ви́лсѧ є҆сѝ неѡбори́мое ѡ҆гражде́нїе цр҃кви , ѡ҆ не́й же ᲂу҆тверди́сѧ моѐ срⷣце .

~Бжⷭ҇твеное є҆ѵⷢ҇а́лїе соблюда́ѧ , не ᲂу҆боѧ́ лсѧ є҆сѝ ᲂу҆бива́ющыхъ тѣ́ло , и҆ по кончи́нѣ ѻ҆́гненнѣй взы́де на нб҃са̀ сликовствова́ти со ст҃ы́ми .

=сла́ва . Б=л҃ги́ми нра́вы свѣтѧ́сѧ , и҆спо́лнилсѧ є҆сѝ премꙋ́дрости и҆ си́лы дх҃о́вныѧ , и҆ сїѧ́еши сла́вою мꙋче́нїи свои́хъ , за ни́хже прїѧ́лъ є҆сѝ стокра́т ное воздаѧ́нїе .

=и҆ ны́нѣ , боⷢ҇ . Г=дⷭ҇ь воцари́сѧ над̾ ꙗ҆зы́ки въ пло́ть ѡ҆бле́ксѧ ѿ тебѐ пречⷭ҇таѧ , спасѐ и҆́хъ ѿ рабо́ты вра́жїѧ , и҆ просвѣ тѝ премꙋ́дростїю є҆ѵⷢ҇а́льскою .

=сѣда́ленъ . гла́съ , з҃ . С=вѣ́тлꙋю па́мѧть твою̀ пра́зднꙋюще , пречю́дныи ст҃лю хрⷭ҇то́въ па́вле , мо́лимъ тѧ , ꙗ҆́кѡ вели́ кагѡ застꙋ́пника и҆ ᲂу҆тѣ́шителѧ , и҆спросѝ ᲂу҆ хрⷭ҇та̀ бг҃а цр҃кви є҆диномы шле́нїѧ , и҆ на́мъ хрⷭ҇тїѧ́нѡмъ спасе́нїе , и҆ ве́лїю ми́лость .

=сла́ва , и҆ ны́нѣ , боⷢ҇ . Н=е ѿлꙋ́чьсѧ не́дръ бг҃а ѻ҆ц҃а , непости́жимо воплоти́сѧ ѿ тебѐ пред̾вѣ́чныи сн҃ъ бж҃їи на спасе́нїе мі́ра , и҆ дв҃ою сохрани́ тѧ и҆ по ржⷭ҇твѣ̀ , бцⷣе марі́е , є҆го́же молѝ сохрани́ти ѿ стрѣ́лъ грѣхо́вныхъ и҆ спастѝ вѣ́рою тѧ сла́вѧщыхъ .

=пѣ́снь , д҃ . і҆рмо́съ . П=рише́ствовавъ ѿ дв҃ы , ни хода́тай ни а҆́гг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

~Е҆ди́нство трⷪ҇цы проповѣ́далъ є҆сѝ , є҆́й же слꙋжа́ше вѣ́рою и҆ любо́вїю , сщ҃енно мч҃нче , и҆ ны́нѣ моли́сѧ ᲂу҆мири́ти смꙋ ще́нїѧ мирскі́ѧ , и҆ спастѝ пою́щихъ тѧ .

~Па́мѧть ти , ꙗ҆́кѡ пра́ведникꙋ с̾ похва ла́ми подоба́етъ , ты́ бо пра́ведне пожи́въ ѿ непра́веднагѡ ᲂу҆мерщве́нъ , сподо́билсѧ є҆сѝ воздаѧ́нїѧ ѿ пра́вед нагѡ сꙋді́и .

=сла́ва . И҆=лїѝ ревни́телю ᲂу҆подо́билсѧ є҆сѝ ст҃лю , ѡ҆блича́ѧ заблꙋжде́нїе , и҆ ᲂу҆ча̀ не ѿстꙋпа́ти ѿ пра́выѧ вѣ́ры хрⷭ҇то́вы , є҆ѧ́же ничто́же нꙋ́жнейши є҆́сть .

=и҆ ны́нѣ , боⷢ҇ . Г=о́рꙋ несеко́мꙋю бцⷣе , про ви́дѣ тѧ данїи́лъ , ѿ тебе́ бо ѿсече́сѧ не рꙋка́ма чл҃ческима ка́мень хрⷭ҇то́съ , и҆́же сокрꙋшѝ бѣсо́вскꙋю ле́сть , и҆ и҆спо́лни зе́млю и҆́стиною бг҃овѣ́денїѧ .

=пѣ́снь , є҃ . і҆рмо́съ . Х=ода́тай бг҃ꙋ и҆ чл҃кѡмъ бы́сть хрⷭ҇тѐ бж҃е , тобо́ю бо влⷣко к̾ свѣтонача́лникꙋ ѻ҆ц҃ꙋ́ ти , ѿ́ но щи невѣ́дѣнїѧ приведе́нїе ѡ҆брѣто́хом̾ .

~Свѣтле́йши со́лнца воз̾сїѧ̀ па́мѧть твоѧ̀ и҆сповѣ́дниче , ю҆́же торжествꙋ́юще , прославлѧ́емъ по́двиги твоѧ̀ , просѧ́ще ѿ хрⷭ҇та̀ прїѧ́ти тобо́ю грѣхо́въ ѡ҆ста вле́нїе .

~Кто̀ не ᲂу҆диви́тсѧ твоемꙋ̀ смире́нїю и҆ мꙋ́жествꙋ сла́вне , ꙗ҆́кѡ на собо́рѣ є҆ди́н̾ дерзнꙋ́лъ є҆сѝ ѡ҆бличи́ти ѕлоко́зненное ᲂу҆мышле́нїе , не страша́сѧ мꙋ́къ и҆ сме́рти .

=сла́ва . Ѡ҆=чи́стилъ є҆сѝ д́ш҃ꙋ свою̀ воз̾дер жа́нїемъ , мл҃твою и҆ бл҃года́тїю , ѡ҆чи́сти на́ша дш҃ѧ ѿ грѣхо́вныхъ страсте́й и҆ всѧ́кихъ собла́знъ моли́твами си , сщ҃енномч҃нче .

=и҆ ны́нѣ , боⷢ҇ . Т=ѧ є҆ди́нꙋ бцⷣꙋ и҆сповѣ́да емъ , є҆ди́на бо ты̀ родила̀ є҆сѝ є҆ди́нагѡ хрⷭ҇та̀ бг҃а , є҆мꙋ́же моли́сѧ ѡ҆ всѣ́хъ с̾ вѣ́рою и҆ любо́вїю призыва́ющыхъ тѧ .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~Претерпѣ́лъ є҆сѝ го́ркое заточе́нїе , без̾ зако́ннѡ лише́нъ прⷭ҇то́ла ст҃льскаго , но сподо́бисѧ пред̾стоѧ́нїѧ престо́лꙋ сла́вы бж҃їѧ со ст҃ли и҆ мч҃нки .

~А҆пⷭ҇льски послѣ́довалъ є҆сѝ хрⷭ҇тꙋ̀ , и҆спо вѣ́давъ є҆гѡ̀ є҆ѵⷢ҇а́льское ᲂу҆че́нїе пред̾ мꙋчи́телемъ , не боѧ́сѧ ᲂу҆́зъ , ни темни́ цы , ни сме́рти ст҃лю па́вле .

=сла́ва . И҆́=стинномꙋ па́стырю хрⷭ҇тꙋ̀ подо́ бѧсѧ , положи́лъ є҆сѝ дꙋ́шꙋ свою̀ за ѻ҆́вцы своѧ̀ , дѣ́лы и҆ словесы̀ ᲂу҆тверди́въ и҆́хъ не и҆сходи́ти с̾ па́жити бл҃гоче́стїѧ .

=и҆ ны́нѣ , боⷢ҇ . В=сѝ земноро́днїи да весе лѧ́тсѧ пречⷭ҇таѧ , и҆ да воспѣва́ютъ тѧ вѣ́рныхъ собо́ри , ꙗ҆́кѡ родила̀ є҆сѝ хрⷭ҇та̀ сп҃са , и҆зба́вителѧ дш҃а́мъ на́шимъ .

=конда́къ . гла́съ , г҃ . Ꙗ҆́=кѡ звѣзда̀ се́вер наѧ , неподви́жно сїѧ́еши на тве́рди цр҃ко́внѣй , ꙗ҆влѧ́ѧ пра́вило вѣ́ры , є҆ѧ́же ра́ди пострада́лъ є҆сѝ , сщ҃енномꙋ́чениче па́вле , тѣ́мъ хрⷭ҇то́съ дарова́ тѧ цр҃кви свое́й наста́вника и҆ ᲂу҆чи́телѧ , и҆ всѣ́мъ вѣ́рнымъ похвалꙋ̀ и҆ ᲂу҆тверже́нїе .

=и҆́косъ . П=рисносꙋ́щнаго и҆ немерца́емаго свѣ́та хрⷭ҇та̀ зрѣ́ти жела́ѧ при́снѡ , кро́ткѡ претерпѣ́лъ є҆сѝ ꙗ҆́кѡ а҆́гнецъ мꙋче́нїе ѿ дх҃о́внагѡ волка̀ , ѡ҆блече́н нагѡ па́стырскою ѡ҆де́ждею , и҆́же не терпѧ̀ твоеѧ̀ ре́вности ѡ҆ вѣ́рѣ ст҃ѣ́й , терза́ше тѧ на собо́рище , и҆ сорва̀ съ тебѐ ма́нтїю ст҃ꙋ́ю , и҆згна̀ тѧ в̾ заточе́ нїе , и҆дѣ́же мꙋ́ченически сконча́лсѧ є҆сѝ ст҃лю , сегѡ̀ ра́ди любо́вїю почита́ем̾ тѧ , ꙗ҆́кѡ цр҃ко́внагѡ ᲂу҆чи́телѧ , и҆ всѣ́мъ вѣ́рнымъ похвалꙋ̀ и҆ ᲂу҆тверже́нїе .

=пѣ́снь , з҃ . і҆рмо́с̾ . Б=г҃опроти́вно велѣ́нїе без̾зако́ннꙋюща мꙋчи́телѧ , высо́къ пла́мень воз̾несло̀ є҆́сть , хрⷭ҇то́съ же про сте́ръ бг҃очести́вымъ дѣ́темъ , хла́дъ дх҃о́вныи , сы́и бл҃гослове́нъ и҆ препросла́ вленъ .

~Не ᲂу҆страшѝ тебѐ проще́нїе мꙋ́ками и҆ сме́ртїю , дерзнове́ннѡ сопротивлѧ́юща госѧ и҆скаже́нїю преда́нїи а҆пⷭ҇льскихъ , и҆ пою́ща бг҃ови , сы́и бл҃гослове́нъ и҆ пре просла́вленъ .

~Незы́блемъ сто́лпъ цр҃кви показа́сѧ , ни бїе́нїе бо , ни ра́ны , ни сме́рть во ѻ҆гнѝ не возмого́ша поколѣба́ти тѧ , взыва́ юща хрⷭ҇то́ви , сы́и бл҃гослове́нъ и҆ пре просла́вленъ .

=сла́ва . Ѡ҆=рꙋ́жїе ѡ҆бою́дꙋ ѡ҆стро̀ враго́мъ бж҃їимъ показа́ тѧ ре́вность твоѧ̀ сщ҃е нномч҃нче , и҆́хже ты̀ порази́лъ є҆сѝ не си́лою вѣще́ственною , но си́лою хрⷭ҇та̀ бг҃а , блгⷭ҇ве́нна сꙋ́ща и҆ препросла́влена .

=и҆ ны́нѣ , боⷢ҇ . Н=из̾ложи́выи го́рдыѧ , и҆ воз̾несы́и смире́нныѧ хрⷭ҇тѐ , ᲂу҆кротѝ напа́дающыхъ на ны̀ вра́гъ на́шихъ , и҆ спасѝ дш҃ѧ на́шѧ моли́твами ро́ждь шїѧ тѧ .

=пѣ́снь , и҃ . і҆рмо́с̾ . П=е́щь ѻ҆́гненна и҆ногда̀ въ вавѷлѡ́нѣ , дѣ́йство раздѣлѧ́ше , бж҃їимъ велѣ́нїемъ халдѣ́и ѡ҆палѧ́ющи , вѣ́рныѧ же прохлажда́ющи пою́ща , бла гослови́те всѧ̀ дѣ́ла гдⷭ҇нѧ гдⷭ҇а .

~Ка́плюща на́ землю кро́вь твоѧ̀ бы́сть се́менемъ дх҃о́внымъ , ѿ него́ же и҆зра сто́ша мч҃нкъ со́ньмы , и҆ вѣ́рныхъ мно́ жества , і҆єре́ѡвъ и҆ ст҃ль ликостоѧ́нїѧ пою́щыхъ , блгⷭ҇ви́те всѧ̀ дѣ́ла гдⷭ҇нѧ гдⷭ҇а .

~Е҆ли́кѡ вѣ́рнїи , прїиди́те поклони́мсѧ хрⷭ҇тꙋ̀ бл҃годарѧ́ще =[покло́н̾],= ꙗ҆́кѡ такова̀ застꙋ́пника и҆ моли́твенника ꙗ҆вѝ въ послѣ́днѧѧ днѝ , па́вла сщ҃енномч҃нка , пою́ще , блгⷭ҇ви́те всѧ̀ дѣ́ла гдⷭ҇нѧ гдⷭ҇а .

=сла́ва . Н=а́мъ чтꙋ́щымъ тѧ любо́вїю ст҃лю , да́рꙋй ѡ҆ставле́нїе грѣхо́въ моли́т вами си ко ст҃ѣ́й трⷪ҇цѣ , ю҆́же сла́вимъ во є҆ди́нѣмъ сꙋществѣ̀ пою́ще , бл҃госло ви́те всѧ̀ дѣ́ла гдⷭ҇нѧ гдⷭ҇а .

=и҆ ны́нѣ , боⷢ҇ . И҆=мꙋ́ще тѧ застꙋ́пницꙋ и҆ помо́щницꙋ всеси́лнꙋ , бцⷣе , мо́лим̾ти сѧ , и҆зба́ви ны ѿ всѣ́хъ ѕлы́хъ ѡ҆бсто ѧ́нїй , пою́щихъ , бл҃гослови́те всѧ̀ дѣ́ла гдⷭ҇нѧ гдⷭ҇а .

=пѣ́снь , ѳ҃ . і҆рмо́съ . Б=ез̾нача́льна роди́те лѧ сн҃ъ бг҃ъ и҆ гдⷭ҇ь , вопло́щьсѧ ѿ дв҃цы на́мъ ꙗ҆ви́сѧ , ѡ҆мраче́нныѧ просвѣти́ ти , и҆ собра́ти расточе́нныѧ . тѣ́мъ все хва́льнꙋю бцⷣꙋ велича́емъ .

~Тезои҆мени́тъ сы́и верхо́вномꙋ а҆пⷭ҇лꙋ , подража́лъ є҆сѝ є҆мꙋ̀ и҆ тве́рдою вѣ́рою и҆ страда́нїи за́ слово бж҃їе , с̾ ни́мже и҆ ѡ҆ на́съ моли́сѧ .

~И҆згна́выи тѧ непра́ведне съ престо́ла ст҃льскагѡ , бѣжа̀ съ престо́ла своегѡ̀ , ники́мже гони́мъ , то́кмѡ бж҃їимъ и҆з воле́нїемъ , и҆ пра́веднѡ лише́нъ бы́сть са́на и҆ че́сти , тебе́ же просла́ви гдⷭ҇ь ꙗ҆́кѡ сщ҃енномꙋ́ченика .

=сла́ва . Ꙗ҆=ви́сѧ вели́кїи мл҃твенникъ ѡ҆ на́съ грѣ́шныхъ , препроводи́выи житїѐ , ꙗ҆́кѡ ст҃ль и҆́стиненъ , и҆ сконча́выисѧ , ꙗ҆́кѡ мч҃нкъ и҆ и҆сповѣ́дникъ , и҆ ны́нѣ торжествꙋ́етъ со ст҃ы́ми .

=и҆ ны́нѣ , боⷢ҇ . В=сѣ́хъ преми́рныхъ а҆́гг҃ль скихъ си́лъ превы́шши є҆сѝ , ꙗ҆́кѡ ро́ждь шаѧ сн҃а ѿ́ бг҃а ѻ҆ц҃а , пре́жде денни́цы воз̾сїѧ́вшагѡ , є҆мꙋ́же поклонѧ́ющесѧ =[покло́н̾],= тѧ прехва́лнꙋю бцⷣꙋ вели ча́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ сщ҃енномꙋ́ченика и҆ и҆сповѣ́дника

па́вла , є҆пкⷭ҇па коло́менскаго , и҆

всѣ́хъ ст҃ы́хъ , поми́лꙋй и҆

спасѝ на́съ , ꙗ҆́кѡ бл҃гъ

и҆ чл҃колю́бецъ .

