Т=ропа́рь , а҆́гг҃лꙋ храни́телю вели́кїй .=

~А҆́гг҃льскимъ зра́комъ сїѧ́ѧ , и҆ бжⷭ҇тве ною сла́вою ѡ҆зарѧ́емъ , покры́й мѧ кро́вомъ крилꙋ̀ твое́ю , и҆ бжⷭ҇твенаго ти слꙋже́нїѧ ѻ҆рꙋ́жїем̾ , прогонѝ всѧ̀ врагѝ моѧ̀ , ви́димыѧ же и҆ неви́димыѧ . тебе́ бо и҆́мамы крѣ́пка ѻ҆рꙋ́жника , и҆ моли́ твеника ѡ҆ дш҃а́хъ на́шихъ =[два́жды].=

=сла́ва , и҆ ны́нѣ , боⷢ҇ . И҆́=же бл҃гослове́нꙋю нарекі́и мт҃рь себѣ̀ , прїи́де на́ стрⷭ҇ть во́ лею свое́ю , восїѧ́въ на крⷭ҇тѣ̀ , взыска́ти хотѧ̀ а҆да́ма . гл҃ѧ а҆́гг҃лѡмъ , сра́дꙋйте мисѧ , ꙗ҆́кѡ ѡ҆брѣ́тесѧ и҆зги́бшаѧ дра́х ма . и҆́же всѧ̀ мꙋ́дрѣ ᲂу҆стро́ивыи , гдⷭ҇и сла́ва тебѣ̀ .

К=ано́нъ моле́бенъ , к̾ своемꙋ̀ а҆́гг҃лꙋ хра ни́телю дш҃и и҆ тѣ́лꙋ . глаⷭ҇ , и҃ . пѣ́снь , а҃ . і҆рмо́съ . В=о́дꙋ проше́дъ , ꙗ҆́ко по́сꙋхꙋ , и҆з̾ є҆гѵ́петска ѕла̀ и҆збѣжа́въ , і҆и҃льтѧнинъ вопїѧ́ше , и҆зба́вителю бг҃ꙋ на́шемꙋ пое́мъ .

=запѣ́въ [м]: А҆́=гг҃ле хрⷭ҇то́въ ст҃ы́и , спаси́ мѧ грѣ́шнаго раба̀ твоегѡ̀ =[покло́н̾].=

=запѣ́въ [ж]: А҆́=гг҃ле хрⷭ҇то́въ ст҃ы́и , спаси́ мѧ грѣ́шнꙋю рабꙋ̀ твою̀ =[покло́н̾].=

~Неꙋсыпа́емаго храни́телѧ дш҃ѝ мое́й , и҆ пред̾ста́телѧ животꙋ̀ моемꙋ̀ , и҆ наста́в ника ѿ́ бг҃а да́ннаго ми , пою́ тѧ а҆́гг҃ле бж҃їи , бг҃а вседержи́телѧ .

=запѣ́въ і҆с҃ꙋ [м]: Г=дⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ̀ грѣ́шнагѡ =[покло́н̾].=

=запѣ́въ і҆с҃ꙋ [ж]: Г=дⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ̀ грѣ́шнꙋю =[покло́н̾].=

~Хотѧ́и всѣ́мъ чл҃кѡмъ спасти́сѧ , ст҃ы́ѧ а҆́гг҃лы наста́вники и҆ просвѣти́тели , приста́вилъ є҆сѝ сло́ве чл҃кѡмъ , просвѣ ща́ѧ на́съ в̾ стра́хъ тво́й .

=запѣ́въ . Т=мо́ю но́щи ѡ҆мрача́емаго , и҆ мгло́ю мра́ка покрыва́емаго страсте́й , свѣ́томъ покаѧ́нїѧ ѡ҆зари́ мѧ , наста́в ниче и҆ застꙋ́пниче и҆ храни́телю мо́й .

=сла́ва . М=е́рзскихъ помышле́нїй во мнѣ̀ то́читъ , наводне́нїе ти́нное и҆ мꙋ́тное , и҆ ѿ́ бг҃а ѿлꙋча́етъ ᲂу҆́мъ мо́й , є҆́же посꙋ шѝ , ѽ застꙋ́пниче мо́й .

=и҆ ны́нѣ , боⷢ҇ . Т=ишина̀ є҆сѝ влⷣчце и҆ при ста́нище , волнꙋ́ющымсѧ в̾ пꙋчи́нѣ грѣ хо́вней . тѣ́м̾ притека́ю ко приста́нищꙋ тѝ , волнꙋ́емь пѣ́нами разли́чныхъ стра сте́й .

=катава́сїѧ : И҆=зба́ви ѿ бѣ́дъ рабы̀ своѧ̀ , а҆́гг҃ле хрⷭ҇то́въ храни́телю мо́й ст҃ы́и , ꙗ҆́ко всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=бⷭ҇номꙋ крꙋ́гꙋ верхо тво́рче гдⷭ҇и , и҆ цр҃кви зижди́телю , ты̀ менѐ ᲂу҆твердѝ в̾ любвѝ свое́й , жела́нїем̾ сы́и кра́й , и҆ вѣ́рнымъ ᲂу҆тверже́нїе , є҆ди́не чл҃колю́бче .

=запѣ́в̾ . З=емлена́гѡ и҆ ка́льнагѡ , и҆ пе́рс тнагѡ смѣше́нїѧ и҆мѣ́хъ и҆мѣ́нїе , тѣ́м̾ землѝ приложи́хсѧ . но ѽ застꙋ́пниче мо́й и҆ наста́вниче , и҆ и҆зба́вителю , ѡ҆братѝ жела́нїе моѐ к̾ нбⷭ҇нымъ .

=запѣ́въ . В=ъ нощѝ и҆ во́ дни лꙋка́выми дѣ́лы мои́ми преѡгорчева́ю , и҆ ѡ҆скор блѧ́ю , и҆ раздража́ю тѧ̀ , и҆ не хотѧ́ща тѧ̀ , дале́че ѿ менѐ стоѧ́ти , побо́рника моего̀ , сотворѧ́ю тѧ̀ .

=запѣ́в̾ . С=ко́рбїю и҆ ᲂу҆ны́нїю вина́ ти быва́ю , ꙗ҆́кѡ не пока́ѧненъ пребыва́ю и҆ неиспра́вленъ . но да́ждь ми пока́ѧтисѧ чи́стѣ , и҆ ра́достна твори́ти тѧ̀ храни́ телѧ моего̀ .

=сла́ва . З=рѧ̀ неви́димое бж҃їе лицѐ , на́ нб҃сѣхъ сѣдѧ́щагѡ , и҆ призира́юща на́ землю разꙋ́мнѡ , и҆ трѧсти́сѧ є҆́й тво рѧ́ща , молѝ спасти́ мѧ ст҃ы́и а҆́гг҃ле .

=и҆ ны́нѣ , боⷢ҇ . О=у҆́мъ и҆ смы́слъ и҆ сло́во , да́ръ бж҃їи прїѧ́хъ , ꙗ҆́кѡ да позна́въ да́телѧ , дѣ́лы почтꙋ̀ до́брыми . а҆́зъ же да́ръ страстьмѝ ѡ҆безче́стивъ , сп҃сꙋ доса ди́хъ , влⷣчце спаси́ мѧ .

=сѣда́ленъ . гла́съ , в҃ . Ѿ= любвѐ дш҃е́вныѧ вопїю́ ти храни́телю дꙋшѝ моеѧ̀ , все ст҃ы́и мо́й а҆́гг҃ле , покры́й мѧ и҆ соблю дѝ , ѿ лꙋка́вагѡ ловле́нїѧ всегда̀ , и҆ къ жи́зни наста́ви нбⷭ҇нѣй , вразꙋмлѧ́ѧ и҆ просвѣща́ѧ , и҆ ᲂу҆крѣплѧ́ѧ мѧ .

=сла́ва , и҆ ны́нѣ , боⷢ҇ . Б=цⷣе без̾невѣ́стнаѧ пречⷭ҇таѧ , ꙗ҆́же без̾сѣ́мене ро́ждьши всѣ́хъ влⷣкꙋ , того̀ со а҆́гг҃лѡмъ храни́ телемъ мои́мъ молѝ , и҆зба́витимисѧ всѧ́кагѡ недоꙋмѣ́нїѧ , и҆ да́ти ᲂу҆миле́ нїе и҆ свѣ́тъ дꙋшѝ мое́й , и҆ согрѣше́ нїемъ ѡ҆чище́нїе , ꙗ҆́же є҆ди́на в̾ско́рѣ застꙋпа́ющи .

=пѣ́снь , д҃ . і҆рмо́съ . Т=ы́ ми хрⷭ҇тѐ гдⷭ҇ь , ты́ же и҆ си́ла ми , ты́ ми бг҃ъ , ты́ ми ра́дованїе . не ѡ҆ста́вль нѣ́дра ѻ҆́ч҃а , но млⷭ҇тїю сѝ на́шꙋ нищетꙋ̀ посѣти́в̾ , тѣ́м̾ съ проро́комъ а҆вва́кꙋмомъ зовꙋ̀ , си́лѣ твое́й сла́ва чл҃колю́бче .

=запѣ́в̾ . Н=е помышлѧ́ю стра́шнагѡ сꙋди́ ща сп҃сова , въ не́мже хощꙋ̀ тре́петенъ пред̾ста́ти , и҆ да́ти сло́во ѡ҆ всѧ́комъ дѣ́лѣ же и҆ сло́вѣ , ни сме́рти ꙗ҆́же безвѣ́стна , во ᲂу҆мѣ̀ ни ма́лѡ прїе́млю , и҆ неиспра́вленъ є҆́смь . наста́вниче мо́й , не ѡ҆ста́ви менѐ .

=запѣ́в̾ . Б=езꙋ́мнѡ всѧ̀ ѕлѡ́бы и҆́змлада соверши́хъ , и҆ не преста́хъ тѧ застꙋ́пни ка моего̀ дѣ́лы неподо́бными ѡ҆скорб лѧ́ѧ , и҆ стꙋжа́ѧ всегда̀ . но не разгнѣ́ вайсѧ , но пождѝ и҆ є҆щѐ , вразꙋмлѧ́ѧ и҆ просвѣща́ѧ и҆ ᲂу҆твержа́ѧ мѧ .

=запѣ́въ . С=ло́ва бж҃їѧ долготерпѣ́нїю подо́бѧсѧ , прише́дша въ покаѧ́нїе при зва́ти всѧ̀ грѣ́шныѧ , и҆ ѡ҆жида́юща самово́льное и҆справле́нїе , и҆ не понꙋж да́юща . и҆ ты̀ наста́вниче мо́й , на мнѣ̀ претерпѣ́въ пребꙋ́ди .

=сла́ва . Д=але́че ѿ́ бг҃а грѣ́хъ мѧ ѿри́нꙋ , и҆ дре́ва живо́тнагѡ и҆згна̀ . но влⷣка мо́й і҆с҃ъ , прїѧ́тъ мѧ млⷭ҇тивнѡ , и҆ всели́ мѧ . а҆́зъ же толи́кꙋю ѿмета́ю є҆гѡ̀ бл҃гость , є҆ще́ же и҆ ѡ҆скорблѧ́ю тебѐ бж҃їи а҆́гг҃ле .

=и҆ ны́нѣ , боⷢ҇ . Ꙗ҆́=кѡ вои́стинꙋ гдⷭ҇ь воцр҃и́сѧ , црⷭ҇твїе неѿпа́дающее , и҆ ѡ҆бле че́сѧ ѱало́мски , и҆з̾ тебѐ бг҃омт҃и , въ кра́сное бл҃голѣ́пїе , пло́ть ст҃ꙋ́ю , є҆́юже сме́рть прїѧ́тъ , и҆ разрꙋшѝ є҆ѧ̀ црⷭ҇тво .

=пѣ́снь , є҃ . і҆рмо́съ . В=скꙋ́ю мѧ ѿри́нꙋ , ѿ лица̀ твоегѡ̀ свѣ́те незаходѧ́и , покры́ ла мѧ є҆́сть чюжа́ѧ тма̀ ѻ҆каѧ́ннаго . но ѡ҆брати́ мѧ , и҆ к̾ свѣ́тꙋ за́повѣдей тѝ , пꙋтѝ моѧ̀ напра́ви молю́тисѧ .

=запѣ́въ . Т=ѧ̀ храни́телѧ стѧжа́въ спре бы́тна и҆ спрїѧ́тна , ст҃ы́и а҆́гг҃ле , соблю да́юща , и҆ спꙋтьше́ствꙋюща , спребыва́ю ща , и҆ спасе́ннаѧ пред̾лага́юща ми непре ста́ннѡ , ко́е проще́нїе прїимꙋ̀ неразꙋ́ менъ сы́и .

=запѣ́въ . М=но́зѣмъ дерзнове́нїемъ пре сто́лꙋ пред̾стоѧ̀ вседержи́телѧ , и҆ слико вствꙋ́ѧ ᲂу҆ цр҃ѧ̀ тва́ри , мно́гимъ ми ѕлы́мъ пода́ти проще́нїе , защи́тителю мо́й помоли́сѧ .

=запѣ́въ . М=ꙋ́ки всѧ̀ прови́дѧ и҆ мꙋче́нїѧ ждꙋ́щаѧ мѧ̀ , и҆ ѡ҆слѣпле́нїе и҆ ᲂу҆дале́нїе моѐ , и҆ страсте́й ѡ҆мраче́нїе , ми́лꙋѧ сте не́ши , и҆ сѣ́тꙋеши и҆ дрѧ́хлꙋеши , печа́ лїю и҆спо́лненъ , и҆зба́вителю мо́й .

=сла́ва . Н=и є҆ди́нагѡ часа̀ , ни є҆ди́ныѧ черты̀ , и҆ тѣ́хъ мнѣ́е , ѡ҆ста́вихъ тѧ̀ , бл҃года́телѧ моего̀ и҆ храни́телѧ , ѡ҆ мнѣ̀ пора́доватисѧ и҆ возвесели́тисѧ и҆ взы гра́ти , грѣхмѝ всегда̀ смѣша́емь .

=и҆ ны́нѣ , боⷢ҇ . Н=о́во младѧ̀ въ тебѣ̀ ꙗ҆ви́сѧ , неизслѣ́димыи и҆ неѡбыме́н ныи , составле́й бе́здны , и҆ го́ры мѣ́ри ломъ поста́вль влⷣчце , ли́ки ѕвѣзда́мъ и҆счита́ѧ , и҆ ка́пли дождѧ̀ , и҆ вѣ́трѡмъ дыха́нїѧ мѣ́рꙋ положѝ .

=пѣ́снь , ѕ҃ . і҆рмоⷭ҇ . М=л҃твꙋ пролїю̀ ко́ гдⷭ҇ꙋ , и҆ томꙋ̀ возвѣщꙋ̀ печа́ль мою̀ , ꙗ҆́кѡ ѕѡ́лъ дш҃а̀ моѧ̀ напо́лнисѧ , и҆ живо́тъ мо́й а҆́дꙋ прибли́жисѧ , и҆ молю́сѧ ꙗ҆́кѡ і҆ѡ́на , ѿ тлѝ бж҃е мо́й возведи́ мѧ .

=запѣ́в̾ . С=охранѧ́й ѡ҆полча́ѧсѧ ѡ҆́крестъ менѐ , и҆ нахо́ды востѧза́ѧ лꙋка́выхъ бѣсѡ́въ , и҆ тѣ́хъ ѕвѣри́наѧ напа́данїѧ , ꙗ҆́же на мѧ̀ напа́дающа всегда̀ , не ѡ҆ста влѧ́й сохра́нниче мо́й , тебе́ бо и҆́мамъ те́пла застꙋ́пника .

=запѣ́въ . П=речⷭ҇тое и҆ бл҃гоꙋха́нное мѵ́ро , не гнꙋша́йсѧ моеѧ̀ смра́дости , ни ѿстꙋпѝ ѿ менѐ до конца̀ , но не ѿстꙋ́ пенъ ми бꙋ́ди храни́тель при́сныи . и҆ со́лнце бо мѣ́ста смра́днаѧ преходѧ̀ , не ѡ҆сквернѧ́етсѧ .

=запѣ́въ . К=а́пли слезотѡ́чныѧ и҆сточи́ ти , покрыва́ющаго вода́ми сло́ва превы́ спреннѧѧ своѧ̀ , бл҃года́ть ми да́ти ᲂу҆молѝ застꙋ́пниче мо́й , ꙗ҆́ко да тѣ́ми ѡ҆чи́ститсѧ срⷣце моѐ , и҆ ᲂу҆́зритъ бг҃а .

=запѣ́в̾ . Б=еспло́тенъ , ꙗ҆́кѡ чи́стъ и҆ неве ще́ственъ , пред̾стоѧ̀ чи́стомꙋ и҆ невеще́ ственномꙋ , и҆ къ томꙋ̀ стѧжа́въ вели́ кое дерзнове́нїе и҆ присвое́нїе , того̀ ᲂу҆́бѡ молѝ прилѣ́жнѡ , дꙋ́шꙋ мою̀ спасе́нꙋ дарова́ти ми .

=сла́ва . Д=а покры́етъ сра́мъ и҆ стꙋ́дъ , ме́р зскаѧ и҆ смра́днаѧ , и҆ те́мнаѧ ли́ца вра́жїѧ , є҆гда̀ ᲂу҆бо́гаѧ мѝ дш҃ѧ ѿ́тѣла разлꙋча́етсѧ . тꙋ́же да покры́етѣ , наста́ вниче мо́й , твоѝ пресщ҃е́ннїи крилѣ̀ .

=и҆ ны́нѣ . С=т҃ы́хъ ст҃ѣ́йши а҆́гг҃лъ , херꙋ ви́мъ и҆ серафи́мъ вы́шши , землере́т ныи ми ᲂу҆́мъ , земна́гѡ и҆ ве́щнагѡ жела́нїѧ превы́шши покажѝ , ѿ землѝ къ нбⷭ҇нѣй любвѝ возне́сши .

=конда́к̾ . гла́съ , д҃ . ѽ= пред̾ста́телю нера́т ныи страстны́ѧ мѝ дꙋшѝ , и҆ храни́телю мо́й , и҆ наста́вниче мо́й , ѿ бѣ́дъ мѧ и҆зба́ви , не пре́зри мѧ̀ всест҃ы́и а҆́гг҃ле .

=и҆́кос̾ . П=омышлѧ́й ᲂу҆́бѡ дꙋшѐ моѧ̀ сме́р тныи ча́съ , и҆ храни́телѧ а҆́гг҃ла своего̀ со слеза́ми молѝ , да влⷣкꙋ за тѧ̀ ᲂу҆мо́ литъ , на стра́шнѣмъ и҆ бꙋ́дꙋщемъ сꙋ дѣ̀ , до́ндеже не пости́гнетъ кончи́на , и҆ сме́рть го́рькаѧ , и҆ лю́тыи ѿвѣ́тъ , возопі́й всегда̀ гл҃ѧ , не пре́зри менѐ всест҃ы́и а҆́гг҃ле .

=пѣ́снь , з҃ . і҆рмо́съ . И҆́=же ѿ і҆юде́и доше́ дше ѻ҆́троцы в̾вавѷлѡ́нъ дре́вле , вѣ́рою ᲂу҆тверже́нїи , пла́мень пе́щныи попра́в ше глаго́люще , ѻ҆ц҃ъ на́шихъ бж҃е , бл҃го слове́нъ є҆сѝ .

=запѣ́в̾ . Т=мы̀ ѡ҆́крестъ напа́дающихъ на мѧ̀ разбо́йникъ неви́димыхъ , и҆́щꙋ щихъ дш҃ꙋ мою̀ и҆сто́ргнꙋти и҆ восхи́ти ти , ѻ҆́гненнымъ сѝ копїе́мъ ѿгонѧ́ѧ держа́внѡ , не ѡ҆ставлѧ́й помо́щниче мо́й .

=запѣ́в̾ . Е҆=гда̀ хо́щетъ мѝ сꙋди́ти сꙋдїѧ̀ и҆ бг҃ъ мо́й , и҆ ѡ҆сꙋди́ти мѧ̀ , ѡ҆сꙋжде́н нагѡ внꙋ́треннимъ сꙋди́щемъ , пре́жде сꙋда̀ того̀ , не забꙋ́ди раба̀ твоего̀ , сохрани́телю мо́й .

=запѣ́въ . З=е́млю и҆́мамъ ма́терь , и҆ ка́лъ ѻ҆ц҃а , пра́ѻ҆ц҃а же пе́рсть , и҆ си́хъ сро́д ство зе́млю ѡ҆ все́мъ зрю̀ , но да́ждь мѝ застꙋ́пниче мо́й , воз̾зрѣ́ти когда̀ на нбⷭ҇нꙋю добро́тꙋ .

=запѣ́въ . Ꙗ҆́=кѡ красе́нъ сы́и добро́тою , ꙗ҆́кѡ сла́докъ и҆ ве́селъ , и҆ солнцеѡбра́ зенъ ᲂу҆́мъ , свѣ́телъ пред̾ста́ни ми , ѡ҆скла́бленнымъ лице́мъ , и҆ весе́лымъ воз̾зрѣ́нїемъ , є҆гда̀ хощꙋ̀ ѿ землѝ взѧ́тисѧ , наста́вниче мо́й .

=сла́ва . Б=л҃госе́рдїѧ ра́ди млⷭ҇ти и҆ чл҃колю́ бїѧ премно́жествомъ мно́гим̾ , твои́хъ кри́лъ кро́вомъ , храни́телю мо́й , пок ры́и мѧ и҆сходѧ́ща ѿ́ тѣла , не ви́дѣти ме́рзскаѧ ли́ца бѣсо́вскаѧ .

=и҆ ны́нѣ . Н=бⷭ҇наѧ врата̀ , и҆ спасе́ннаѧ две́рь , лѣ́ствице мы́сленнаѧ , по не́й же бг҃ъ сни́де , и҆ чл҃къ взы́де въ нбⷭ҇ное црⷭ҇тво , є҆го́же сподо́би мѧ ᲂу҆лꙋчи́ти .

=пѣ́снь , и҃ . і҆рмоⷭ҇ . С=е́дмь седми́цею пе́щь , халдѣ́йскїи мꙋчи́тель , бг҃очести́вымъ лю́тѣ разжжѐ . си́лою же лꙋ́чшею спасе́ ныхъ ви́дѣвъ , творцꙋ̀ и҆ и҆зба́вителю вопїѧ́ше , дѣ́ти бл҃гослови́те , сщ҃е́ннїи воспо́йте , лю́дїє и҆ превозноси́те є҆гѡ̀ во́ вѣки .

=запѣ́въ . П=о́ бз҃ѣ тѧ̀ полꙋчи́хъ ѿ́ бг҃а застꙋ́пника , и҆ храни́телѧ и҆ помо́щ ника , и҆ возбра́нника прест҃ы́и а҆́гг҃ле . тѣ́мъ не преста́й молѧ́сѧ , пѣ́стꙋнст вꙋѧ и҆ наказꙋ́ѧ , и҆ ᲂу҆ча̀ подо́бнымъ разꙋ́мнѡ , и҆ просвѣща́ѧ ᲂу҆́мъ мо́й , до́ндеже мѧ̀ пред̾ста́виши хрⷭ҇тꙋ̀ спасе́на .

=запѣ́въ . Е҆=гда̀ поста́вѧтсѧ престо́ли , и҆ кни́ги ра́згнꙋтсѧ , и҆ ве́тхїи де́ньми сѧ́детъ , и҆ сꙋ́дѧтсѧ чл҃цы , и҆ а҆́гг҃ли пред̾ ста́нꙋтъ , и҆ вострепе́щетъ землѧ̀ , и҆ всѧ̀ потрѧсꙋ́тсѧ , тогда̀ твоѐ чл҃колю́бїе ꙗ҆́вль на мнѣ̀ , и҆зба́ви мѧ̀ гее́ны , хрⷭ҇та̀ ᲂу҆моли́въ .

=запѣ́въ . Н=ы́нѣ ꙗ҆́кѡ пче́лы со́тъ неви́ димо ѡ҆быдо́ша мѧ , бг҃оме́рзцыи бѣ́со ве и҆ ᲂу҆бі́ицы , ꙗ҆́кѡ хи́щнїи во́лцы , и҆ ꙗ҆́ко лꙋка́выѧ лиси́цы , ѡ҆́крⷭ҇тъ ᲂу҆страша́ юще , но покры́и мѧ сохра́нниче мо́й , ꙗ҆́коже покрыва́ет̾ ѻ҆ре́лъ птенцы̀ своѧ̀ .

=запѣ́в̾ . Ѿ= ѻ҆́чїю сле́зы непреста́ннѡ те кꙋ́ща , неѡскꙋ́днѡ то́ки да́ждь ми , все го́ мѧ ѡ҆мыва́юща ѿ верхꙋ̀ и҆ до ногꙋ̀ , ꙗ҆́кѡ па́че снѣ́га ᲂу҆бѣле́нꙋ ри́зꙋ , ѡ҆бле́к̾ покаѧ́нїемъ , въ черто́гъ бж҃їи вни́дꙋ , тѧ̀ почита́ѧ застꙋ́пника моего̀ .

=запѣ́в̾ . Х=рⷭ҇то́въ хра́м̾ бы́вшее срⷣце моѐ , страстьмѝ , свине́й неразꙋ́мныхъ житїѐ соверши́хъ , но ᲂу҆крѣпи́ мѧ помо́щниче дш҃ѝ мое́й , ѡ҆чи́стити сїѐ , ѡ҆кропи́ти и҆ покади́ти вонѧ́ми и҆ мѵ́ромъ , мольбо́ю и҆ чистото́ю , да па́ки бꙋ́детъ хрⷭ҇тꙋ̀ хра́м̾ бл҃гоꙋха́ненъ .

=сла́ва . Н=аста́вниче и҆ храни́телю , застꙋ́ пниче и҆ и҆зба́вителю мо́й , ненача́емыѧ мѝ дꙋшѝ блюсти́телю , є҆гда̀ трꙋ́бныи стра́шныи гла́съ хо́щетъ мѧ̀ воздви́г нꙋти на сꙋ́дъ , бли́зъ менѐ ста́ни тогда̀ ти́хъ и҆ ра́достенъ , наде́ждею спасе́нїѧ ѿє́млѧ мѝ стра́хъ .

=и҆ ны́нѣ . П=ремно́гою бл҃гостїю тꙋ́не мѧ поми́лꙋй , млрⷭ҇дїѧ и҆сто́чникъ ро́ждьши : млⷭ҇ти бо досто́йнѡ не и҆́мамъ что́ ти принестѝ , бл҃ги́хъ бо мои́хъ ника́коже тре́бꙋеши , ꙗ҆́кѡ бл҃года́вца и҆ сп҃са мі́рꙋ , неизрече́ннѡ заче́нши ѡ҆бра́дованнаѧ .

=пѣ́снь , ѳ҃ . і҆рмо́съ . О=у҆страши́сѧ всѧ́къ слꙋ́хъ , неизрече́ннаго бж҃їѧ схожде́нїѧ , ꙗ҆́кѡ вы́шнїи во́лею сни́де да́же и҆ до́ плоти , ѿ дв҃ческаго бо чре́ва бы́въ ᲂу҆́бо чл҃къ . тѣ́мже тѧ̀ пречⷭ҇тꙋю бцⷣꙋ , вѣ́рнїи велича́емъ .

=запѣ́въ [покло́н̾]. В=и́дѣти мѝ тѧ̀ ѡ҆дес нꙋ́ю страстны́ѧ ми дꙋшѝ пред̾стоѧ́ща , свѣ́тла и҆ ти́ха , застꙋ́пника и҆ сохра́н ника ми , є҆гда̀ и҆счеза́етъ ѿ менѐ дꙋ́хъ мо́й нꙋ́ждею , и҆ и҆́щꙋщыѧ мѧ ѡ҆бьѧ́ти , го́рькїѧ бѣ́сы ѿгонѧ́юща .

=запѣ́в̾ . Ꙗ҆́=кѡ ст҃ы́и бж҃їи слꙋга̀ , творѧ́и є҆гѡ̀ бжⷭ҇твеннаѧ хотѣ́нїѧ , мно́гѡ бо гати́шисѧ к̾ немꙋ̀ дерзнове́нїемъ ст҃ы́и а҆́гг҃ле . тѣ́мъ те́плѣ ѡ҆ мнѣ̀ того̀ молѝ , ꙗ҆́кѡ да спасе́нъ тобо́ю , воспѣва́ю за стꙋпле́нїе и҆ покро́въ ти .

=запѣ́въ . В=е́сь живо́тъ мо́й во мно́зѣ претеко́хъ сꙋетѣ̀ , и҆ къ концꙋ̀ прибли́ жихсѧ , и҆ молю́ тѧ храни́телѧ моего̀ , бꙋ́ди мѝ защи́титель , и҆ возбра́нникъ нера́тенъ , є҆гда̀ прехождꙋ̀ мыта́рства , лю́тагѡ мїроде́ржца .

=запѣ́въ і҆с҃ꙋ [покло́н̾].=

~Ѡ҆долѣ́й моемꙋ̀ ѕлꙋ̀ , і҆с҃е є҆диноро́дныи пребла́же млрⷭ҇дїемъ сѝ , и҆ безчи́сленна гѡ мно́жества , твоего̀ беспло́тнагѡ слꙋгѝ , бжⷭ҇твеными мл҃твами , є҆го́ же мѝ приста́ви и҆́змлада , ꙗ҆́кѡ чл҃колю́ бецъ , храни́телѧ .

=сла́ва . В=сю̀ мою̀ по́ бз҃ѣ спасе́нїѧ наде́ ждꙋ возложи́хъ на тѧ̀ , храни́телѧ моего̀ и҆ вла́стелѧ , и҆ застꙋ́пника , ѻ҆́бщꙋю моли́твꙋ ѡ҆ мнѣ̀ ко хрⷭ҇тꙋ̀ сот ворѝ , съ моле́бники прїе́мъ а҆́гг҃льскїѧ ли́ки , и҆ съ застꙋ́пники .

=и҆ нн҃ѣ . В=ознесѝ ро́гъ вѣ́рныхъ , и҆ низ̾ ложѝ ва́рварскаѧ шата́нїѧ бг҃ороди́тель нице мр҃і́е , неѡбори́мъ спаса́ющи се́й гра́дъ тво́й , въ не́мже вели́кое твоѐ и҆́мѧ , и҆ многосла́вное велича́етсѧ , и҆ вѣ́рнѡ сла́витсѧ всѣ́ми , влⷣчце чⷭ҇таѧ .

=досто́йнѡ є҆́сть .=

=трⷭ҇то́е , и҆ по ѻ҆́ч҃е на́шъ . Г=дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ , а҆ми́нь =[покло́н̾].=

=тропа́рь : А҆́=гг҃льскимъ зра́комъ ...

=сла́ва . конда́къ . ѽ= пред̾ста́телю ...

=и҆ ны́нѣ , боⷢ҇ . И҆́=же бл҃гослове́нꙋю ...

~Гдⷭ҇и поми́лꙋй , м҃ =[трѝ покло́на].=

=слава , и҆ ны́нѣ .=

=моли́тва , а҆́гг҃лꙋ храни́телю .=

=запѣ́въ [покло́н̾].=

~Ст҃ы́и а҆́гг҃ле пред̾стоѧ́и бѣ́дной мѝ дꙋшѝ , и҆ ѻ҆каѧ́нномꙋ мѝ животꙋ̀ , не ѡ҆ста́ви менѐ грѣ́шнаго , нижѐ ѿстꙋпѝ ѿ менѐ за невоздержа́нїе моѐ . не да́ждь мѣ́ста лꙋка́вомꙋ бѣ́сꙋ , є҆́же ѡ҆долѣ́ти є҆мꙋ̀ мое́й не́мощи , сме́ртна гѡ сегѡ̀ тѣлесѐ . ᲂу҆крѣпѝ бѣ́дствꙋющꙋю и҆ хꙋдꙋ́ю мою̀ рꙋ́кꙋ , и҆ наста́ви мѧ на пꙋ́ть спасе́нїѧ . є҆́й ст҃ы́й а҆́гг҃ле бж҃їи , храни́телю и҆ покрови́телю го́рцѣй мое́й дꙋшѝ и҆ тѣлесѝ , всѧ́ ми простѝ , є҆ли́ко тѧ̀ ѡ҆скорби́хъ во всѧ̀ днѝ живота̀ моего̀ . и҆ а҆́ще что̀ согрѣши́хъ во дне́шнїи де́нь , покры́и мѧ въ настоѧ́ щꙋю но́щь , и҆ сохрани́ мѧ ѿ всѧ́кагѡ и҆скꙋше́нїѧ проти́внагѡ , да ни въ ко́емъ грѣсѣ̀ прогнѣ́ваю бг҃а , и҆ моли́сѧ за мѧ̀ ко́ гдⷭ҇ꙋ , да ᲂу҆тверди́тъ мѧ въ стра́сѣ свое́мъ , и҆ досто́йна пока́жетъ мѧ раба̀ , своеѧ̀ бл҃гости , а҆ми́нь =[покло́н̾ до землѝ].=

~Честнѣ́йшꙋю херꙋви́мъ , и҆ сла́внѣйшꙋю вои́стинꙋ серафи́мъ , без̾ и҆стлѣ́нїѧ бг҃а сло́ва ро́ждьшꙋю , сꙋ́щꙋю бцⷣꙋ тѧ̀ вели ча́емъ =[покло́н̾].=

~Сла́ва ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ =[покло́н̾].=

=И҆= ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃го словѝ =[покло́н̾].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ застꙋпле́ нїемъ ст҃а́гѡ а҆́гг҃ла храни́телѧ моегѡ̀ , и҆ всѣ́хъ ст҃ы́хъ поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

