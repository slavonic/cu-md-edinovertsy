<document xmlns="http://www.ponomar.net/culiturgical">
<p>Т<red>ропа́рь, великомч҃нкꙋ пантеле́ймонꙋ.</red></p>

<p><red>С</red>трастоте́рпче ст҃ы́и, и҆ цѣле́бниче пан теле́ймоне, молѝ млⷭ҇тивагѡ бг҃а, да грѣхо́въ ѡ҆ставле́нїе пода́стъ дш҃а́мъ на́ шимъ  <red>[два́жды].</red></p>

<p><red>сла́ва, и҆ ны́нѣ, боⷢ҇. Т</red>ебѐ хода́таицꙋ спасе́нїѧ ро́да на́шегѡ, воспѣва́емъ бцⷣе дв҃о. пло́тїю бо є҆ю́же и҆з̾ тебѐ проше́дъ сн҃ъ тво́й и҆ бг҃ъ на́шъ, крⷭ҇тнꙋю прїе́мъ стра́сть. и҆зба́вилъ є҆́сть на́съ и҆з̾ и҆стлѣ́ нїѧ,  ꙗ҆́кѡ  чл҃колю́бецъ.</p>

<p>К<red>ано́нъ. гла́съ, в҃. пѣ́снь, а҃. і҆рмо́съ. В</red>о глꙋбинѣ̀ потопѝ дре́вле, фараѡни́т скаѧ всѧ̀ во́инства, преѡрꙋже́нꙋ си́лꙋ. вопло́щшеесѧ сло́во, преспѣ́ющыѧ грѣ хѝ потреби́ло є҆́сть, пресла́вныи гдⷭ҇ь, ꙗ҆́кѡ  просла́висѧ.</p>

<p><red>запѣ́въ: С</red>т҃ы́и великомч҃нче пантеле́й моне, молѝ бг҃а ѡ҆ на́съ <red>[покло́н̾].</red></p>

<p><red>П</red>ристꙋ́пль ᲂу҆се́рднѡ ко хрⷭ҇тꙋ̀, пре́жде сконча́нїѧ є҆́же ѡ҆ хрⷭ҇тѣ̀, мертвеца̀ пе́р вѣе воздви́же. нн҃ѣ же мѧ̀ пребога́те, ᲂу҆мерщве́на грѣхо́вными снѣде́нїи, твои́ми мольба́ми ѽ пантеле́ймоне ѡ҆живѝ.</p>

<p><red>В</red>осїѧ̀ ꙗ҆́коже ѕвѣзда̀, носѧ̀ во ю҆́ности ста́ростныи и҆ бг҃омꙋ́дрыи ра́зꙋмъ. добро́ тою же тѣ́ла, бл҃голѣ́пїе дш҃ѝ стѧжа́въ, препросла́вленомꙋ сло́вꙋ ꙗ҆ви́лсѧ є҆сѝ прекра́сенъ.</p>

<p><red>О</red>у҆мертви́всѧ ми́рꙋ, и҆ во хрⷭ҇та̀ бл҃же́нне ѡ҆дѣ́ѧвсѧ, ба́нею кр҃ще́нїѧ бы́сть бг҃оно́ сенъ ѻ҆рга́нъ, и҆ прїѧ́телище дѣ́йства дх҃ꙋ. всѣ́мъ ᲂу҆гожда́ѧ, всѣ́мъ ᲂу҆врачꙋ́ѧ недꙋ́ги.</p>

<p><red>сла́ва. П</red>ремꙋ́дрость сестрꙋ̀ себѣ̀ притво ри́въ, и҆ прича́стникъ жи́зни ведо́мъ ѿ неѧ̀ почте́сѧ. и҆ вѣнце́мъ дарова́нїи ᲂу҆краси́сѧ. бжⷭ҇твеныѧ зарѝ бл҃же́нне ѡ҆блиста́ѧ  свѣ́тлостїю.</p>

<p><red>и҆ ны́нѣ, боⷢ҇. Б</red>л҃гослове́ньми прест҃а́ѧ чи́стаѧ, є҆стество̀ ᲂу҆да́лено преслꙋша́ нїемъ бы́вшее ѿ зижди́телѧ хрⷭ҇та̀ ро́ждьши вѣнча́ла є҆сѝ, и҆ тлѣ́нїѧ сво бодѝ. тѣ́мже ра́дꙋющесѧ, всѝ вѣ́рнїи тѧ̀ ᲂу҆блажа́емъ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и великомч҃нче пантеле́ймоне, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. П</red>роцвѣла̀ є҆́сть пꙋсты́нѧ ꙗ҆́кѡ кри́нъ гдⷭ҇и, ꙗ҆зы́чнаѧ не плодѧ́щаѧ цр҃кви прише́ствїемъ ти, ѡ҆ не́й  же  ᲂу҆тверди́сѧ  моѐ  срⷣце.</p>

<p><red>С</red>ловеса̀ дх҃а ᲂу҆слы́шавъ, бы́лъ є҆сѝ ꙗ҆́кѡ землѧ̀ до́браѧ и҆ пло́днаѧ. прїе́мши сѣ́мѧ многоцѣ́нно, и҆ ро́ждьши требла же́нне спасе́нїе дш҃а́мъ.</p>

<p><red>О</red>у҆мертви́лъ є҆сѝ мꙋдрова́нїе, ѕмїина̀ ᲂу҆грызе́нїѧ. и҆ дш҃ꙋ ѡ҆живи́лъ є҆сѝ, бг҃одх҃нове́ненъ бы́въ, и҆ цр҃е́ви  всѣ́хъ  пред̾стоѧ̀.</p>

<p><red>П</red>осрами́лъ є҆сѝ без̾бо́жное мꙋчи́телей повелѣ́нїе, и҆ хрⷭ҇то́ви прите́клъ є҆сѝ, вмѣ́стѡ всѣ́хъ сегѡ̀ стѧжа́въ. и҆ бы́лъ є҆сѝ  бг҃омꙋ́дре  вели́кїи  кꙋпе́цъ.</p>

<p><red>сла́ва. М</red>т҃ре своеѧ̀ бл҃гоче́стїе возлю́бль сла́вне. ѻ҆́ч҃ее же возненави́дѣлъ є҆сѝ без̾бо́жїе многомѧте́жное. ꙗ҆́ко и҆мѣ́ѧ ра́зꙋмъ,  лꙋ́чшее  и҆збра́лъ  є҆сѝ.</p>

<p><red>и҆ ны́нѣ, боⷢ҇. Н</red>осѧ́и бжⷭ҇твенымъ мано ве́нїемъ, всю̀ тва́рь гдⷭ҇ь, на рꙋкꙋ̀ но́си тсѧ твое́ю дв҃о. є҆го́же ны́нѣ молѝ, и҆зба́вити  ѿ  бѣ́дъ  пою́щыѧ  тѧ̀.</p>

<p><red>сѣда́лен̾. гла́съ, д҃. Д</red>о́блѧго страда́льца бл҃гоче́стїѧ хрⷭ҇то́ва, восхва́лимъ свѣ́ тлѡ, пантеле́ймона вѣ́рнїи, ѱалмы̀ и҆ пѣ́ньми и҆ пѣ́сньми дх҃о́вными. и҆́мже мꙋчи́тельствѡ неви́димагѡ врага̀, си́ лою бжⷭ҇твеною попра́сѧ. и҆ недꙋ́гомъ и҆сцѣле́нїе бога́тнѡ ѿ́ гдⷭ҇а дарова́сѧ, творѧ́щымъ вѣ́рнѡ бжⷭ҇твеныи и҆ чест ны́и пра́здникъ є҆гѡ̀. <red>дрꙋгі́и, сѣда́ленъ. Е҆</red>рмола́ѧ мꙋ́драгѡ мч҃нче словеса̀ послꙋ́ шалъ є҆сѝ. и҆ ѡ҆ста́вилъ є҆сѝ а҆́бїе хꙋдо́ жество землено́е, ꙗ҆́кѡ ме́рзско, ꙗ҆́кѡ некрѣ́пко, ꙗ҆́кѡ гꙋби́тельно. и҆мѣ́ѧ хрⷭ҇то́вы стра́сти, ᲂу҆че́нїѧ жи́зни в̾ срⷣцы свое́мъ. не и҆сцѣ́льно стра́ждꙋщымъ, здра́вїе пантеле́ймоне да́рꙋѧ. тѣ́мже моли́сѧ ѡ҆ творѧ́щих̾ любо́вїю па́мѧть твою̀.</p>

<p><red>сла́ва, и҆ нн҃ѣ, боⷢ҇. Т</red>револне́нїи стрⷭ҇те́й, несмы́сленыи а҆́зъ, ѡ҆бꙋрева́емь чи́стаѧ, призыва́ю тѧ̀ те́плѣ, непре́зри менѐ поги́бнꙋти ѻ҆каѧ́ннагѡ, бе́зднꙋ млⷭ҇ти ро́ждьшаѧ. ра́звѣ бо тебѐ наде́ждꙋ не и҆́мамъ. да не ᲂу҆́бѡ враго́мъ ѡ҆бра́дова нїе и҆ смѣ́хъ, ᲂу҆пова́нїе и҆мы́и натѧ̀ ꙗ҆влю́сѧ. и҆́бо мо́жеши є҆ли́ка хо́щеши, ꙗ҆́кѡ  мт҃и  сꙋ́щи  всѣ́хъ  бг҃а.</p>

<p><red>пѣ́снь, д҃. і҆рмо́съ. П</red>рише́ствовавъ ѿ дв҃ы, ни хода́тай ни а҆́гг҃лъ, но ты̀ са́мъ гдⷭ҇и вопло́щьсѧ, и҆ спасѐ всего́ мѧ чл҃ка, тѣ́мъ вопїю́ ти, сла́ва си́лѣ твое́й.</p>

<p><red>П</red>ослѣ́дꙋѧ влⷣцѣ любо́вїю, расточи́лъ є҆сѝ бога́тство ни́щымъ. себѐ ѡ҆бнажа́ѧ къ страда́нїю, є҆́же и҆ проше́лъ є҆сѝ, вѣ́ч ныѧ наде́жди прови́дѣ.</p>

<p><red>Х</red>вале́нїѧ бг҃ови же́ртвꙋ прине́слъ є҆сѝ, ꙗ҆́вѣ воз̾гнꙋша́всѧ и҆́дольскихъ тре́бъ. все́же шата́нїе нечести́выхъ стрⷭ҇тоте́р пче  попра́лъ  є҆сѝ.</p>

<p><red>С</red>неда́емымъ за́вистїю, и҆ гнѣ́вомъ борю́щымъ, непобори́мꙋю си́лꙋ си́мъ пред̾ста́вилъ є҆сѝ мч҃нче, и҆ побѣди́л̾ є҆сѝ ѕлочести́вое  томле́нїе  воѡ҆рꙋжи́всѧ.</p>

<p><red>сла́ва. И҆́</red>же ста́рца симеѡ́на рꙋка́ма дер жи́мыи, ста́рца тѧ̀ гл҃ы пантеле́ймоне ᲂу҆ловѝ, к̾ бжⷭ҇твеномꙋ разꙋмѣ́нїю, и҆ ко мно́гихъ  спасе́нїю  и҆  и҆збавле́нїю.</p>

<p><red>и҆ ны́нѣ, боⷢ҇. Ю҆́</red>ныѧ и҆ дв҃ы во слѣ́дъ тебѐ потеко́ша, дв҃ꙋ и҆ ѻ҆трокови́цꙋ тѧ̀ и҆ мт҃рь зрѧ́ще. є҆ди́на бо ѻ҆боѧ̀ во є҆ди́но собрала̀ є҆сѝ, несказа́ннѡ бг҃оне вѣ́сто.</p>

<p><red>пѣ́снь, є҃. і҆рмо́съ. П</red>росвѣще́нїе во тмѣ̀ лежа́щымъ, и҆ спасе́нїе ненача́емымъ хрⷭ҇тѐ сп҃се мо́й, к̾ тебѣ̀ ᲂу҆́треннюю цр҃ю ми́рныи, просвѣти́ мѧ сїѧ́нїемъ си, и҆но́го бо ра́звѣ тебѐ бг҃а незна́емъ.</p>

<p><red>Р</red>а́достнѡ по́двиги подъѧ́лъ є҆сѝ мꙋче́ нїѧ. ѡ҆гражде́нъ си́лою бжⷭ҇твеною и҆ терпѣ́нїемъ, тве́рдѡ мꙋче́нїѧ подъє́м лѧ. ра́дꙋѧсѧ вопїѧ́ше и҆но́гѡ бо ра́звѣ тебѐ  бг҃а  незна́емъ.</p>

<p><red>Ю҆́</red>ношеско ты̀ противле́нїе и҆мѣ́ѧ, и҆ тве́рдостїю дш҃ѝ воставле́нїе стѧжа́въ. всѧ́кꙋ ꙗ҆́звꙋ до́блественѣ претерпѣ̀, и҆ мꙋ́жескимъ бл҃же́нне ᲂу҆мо́мъ. бл҃года́ тїю  бжⷭ҇твенагѡ  крⷭ҇та̀  ᲂу҆крѣплѧ́емь.</p>

<p><red>сла́ва. Н</red>есогла́сное ѿри́нꙋ вѣща́нїе за блꙋ́ждьшихъ, нбⷭ҇нымъ ᲂу҆че́нїемъ стра да́лецъ. и҆ мно́гимъ спасе́нїю пресла́внꙋ бы́сть вино́вникъ, твои́мъ дѣ́йствомъ хрⷭ҇тѐ  ᲂу҆крѣплѧ́емь.</p>

<p><red>и҆ ны́нѣ, боⷢ҇. Р</red>ече́нїѧ премꙋ́дрыхъ, и҆ гада́нїѧ всѧ̀ препросла́вленаѧ, и҆ прⷪ҇ро́къ прорече́нїѧ, тѧ̀ проѡ҆бража́хꙋ, проѧвле́ ннѡ на послѣ́докъ бы́ти бж҃їю роди́ телницꙋ. и҆ны́ѧ бо ра́звѣ тебѐ чи́стыѧ незна́емъ.</p>

<p><red>пѣ́снь, ѕ҃. і҆рмо́съ. В</red>ъ бе́зднѣ грѣхо́в нѣй ѡ҆держи́мъ, неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ, ѿ тлѝ бж҃е мѧ  воз̾ведѝ.</p>

<p><red>И҆́</red>долы ле́стныѧ ѡ҆плева́лъ є҆сѝ, и҆ воз̾ носи́мꙋю пре́лесть ᲂу҆праздни́лъ є҆сѝ. чюдодѣ́йствꙋѧ ди́внаѧ, и҆ творѧ̀ и҆сцѣ ле́нїѧ  бг҃омꙋ́дре.</p>

<p><red>В</red>ѣне́чникъ показа́сѧ всеи҆зрѧ́дне. скво зѣ́ бо ѻ҆́гнь ты̀ про́йде и҆ во́дꙋ. и҆ на колесѝ протѧза́емь, пресла́внѡ погꙋ би́лъ  є҆сѝ  безꙋ́мныѧ.</p>

<p><red>сла́ва. М</red>ꙋчи́телей сꙋровьство̀ низ̾ло жи́лъ є҆сѝ. неꙋдо́бь носи́маѧ бїе́нїѧ тѣле́снаѧ, дш҃е́вною крѣ́постїю постра да́лъ  є҆сѝ,  бг҃омꙋ́дре  бл҃года́тїю.</p>

<p><red>и҆ ны́нѣ, боⷢ҇. С</red>одержа́и концы̀ землѝ ꙗ҆́кѡ бг҃ъ, твои́ма рꙋка́ма чⷭ҇таѧ держи́ тсѧ, ѡ҆писа́нїем̾ тѣ́ла, и҆́же бжⷭ҇твеным̾ зра́комъ  не  ѡ҆пи́санныи.</p>

<p><red>конда́къ. гла́съ, є҃. П</red>одо́бникъ сы́и млⷭ҇тивомꙋ, и҆ и҆сцѣле́нїемъ бл҃года́ть прїе́мъ, стрⷭ҇тоте́рпче и҆ мч҃нче хрⷭ҇та̀ бг҃а пантеле́ймоне, мл҃твами твои́ми, дш҃ъ на́шихъ недꙋ́ги и҆сцѣлѝ, ѿгонѧ́ѧ при́ снѡ ра́тника собла́зны, ѿ вопїю́щихъ непреста́ннѡ,  спасѝ  на́съ  гдⷭ҇и.</p>

<p><red>и҆́косъ. Б</red>ез̾сре́бреника па́мѧть, до́блѧ гѡ страда́льца, вѣ́рнагѡ цѣле́бника, бл҃гоче́стнѡ воспое́мъ хрⷭ҇толю́бцы, да прїи́мемъ млⷭ҇ть. па́че же ѡ҆скве́рньшїи, ꙗ҆́коже и҆ а҆́зъ своѧ̀ хра́мы. дш҃а́мъ бо и҆ тѣ́ломъ возлюбле́нїи и҆сцѣле́нїѧ пода ва́ет̾. потщи́мсѧ ᲂу҆́бѡ вѣ́рнаѧ бра́тїѧ, въ сердца́хъ на́шихъ и҆мѣ́ти є҆гѡ̀ крѣ́пость, и҆збавлѧ́юща ѿ́ лести вопїю́ щыѧ,  спасѝ  на́съ  гдⷭ҇и.</p>

<p><red>пѣ́снь, з҃. і҆рмоⷭ҇. Т</red>ѣ́лꙋ злато́мꙋ премꙋ́д рыѧ дѣ́ти непослꙋжи́ша, и҆ в̾ пла́мень са́ми поидо́ша, и҆ бо́ги и҆́хъ ѡ҆брꙋга́ша. средѝ пла́мене возопи́ша, и҆ ѡ҆бросѝ и҆́хъ а҆́гг҃лъ, ᲂу҆слы́шасѧ ᲂу҆́же ᲂу҆́стъ ва́шихъ моли́тва.</p>

<p><red>З</red>ако́нно стражда̀, и҆ побѣди́въ врага̀. приста́нище бл҃гоꙋти́шнѡ, и҆́же в̾ мо́ри сла́вне ѡ҆бꙋрева́емымъ бы́лъ є҆сѝ. свѣ́тъ же сꙋ́щымъ во тмѣ̀ житїѧ̀, и҆́хъ же пѣ́ти наꙋчи́лъ є҆сѝ, бл҃гослове́нъ бг҃ъ ѻ҆ц҃ъ  на́шихъ.</p>

<p><red>Б</red>л҃же́нъ є҆сѝ и҆ добро̀ тебѣ̀ є҆́сть ны́нѣ пребл҃же́нне. воспрїи́мшемꙋ пребога́т нꙋю и҆ бл҃же́ннꙋю наде́ждꙋ свою̀, ᲂу҆гото́ ваннꙋю вѣ́рою гдⷭ҇ви зовꙋ́щымъ, бл҃го слове́нъ  бг҃ъ  ѻ҆ц҃ъ  на́шихъ.</p>

<p><red>сла́ва. С</red>т҃ы́хъ дш҃ѧ, и҆ пра́ведныхъ ли́ цы, и҆ беспло́тныхъ чи́нъ а҆́гг҃льскїи прїѧ́тъ, слико́вника бл҃же́нне. мече́мъ бо ᲂу҆сѣ́ченъ бы́въ во главꙋ̀, пое́ши ра́ дꙋѧсѧ, бл҃гослове́нъ бг҃ъ ѻ҆ц҃ъ на́шихъ.</p>

<p><red>и҆ ны́нѣ, боⷢ҇. Ѻ҆</red>рꙋ́жїе є҆́же пре́жде дре́ва живо́тнагѡ, на́съ ѿлꙋчи́вшее, ны́нѣ ѡ҆браща́емо прїе́млет̾, зна́менавшїѧсѧ кро́вїю, и҆́же и҆з̾ ре́бръ сн҃а твоегѡ̀ и҆з̾ше́дшею пренепоро́чнаѧ. бл҃гослове́на є҆сѝ  ꙗ҆́же  бг҃а  пло́тїю  ро́ждьшаѧ.</p>

<p><red>пѣ́снь, и҃. і҆рмо́съ. В</red>ъ пе́щь ѻ҆́гненнꙋю, къ дѣ́темъ є҆вре́йскимъ соше́дшагѡ, и҆ пла́мень на хла́дъ прело́жшагѡ бг҃а, по́йте всѧ̀ дѣ́ла гдⷭ҇а, и҆ превозноси́те є҆гѡ̀  во́  вѣки.</p>

<p><red>Х</red>ꙋдо́жное твоеѧ̀ бл҃гоцвѣтꙋ́щїѧ дш҃и, неразꙋ́мїе ѻ҆ц҃а и҆сцѣлѧ́етъ. подаю́щи свѣ́тъ вѣ́рою преблаже́нне притека́ю щымъ, и҆ ко сп҃сꙋ хрⷭ҇тꙋ̀ наставлѧ́ющи.</p>

<p><red>П</red>о хрⷭ҇тѣ̀ закла́нъ бы́въ, къ вѣ́чнѣй жи́зни преминꙋ́лъ є҆сѝ. и҆ бг҃озва́ненъ ꙗ҆ви́сѧ, и҆менова́нїемъ бж҃їимъ бг҃омꙋ́ дре. тѣ́мъ почита́емъ тѧ̀, и҆ превозно́ симъ  хрⷭ҇та̀  во́  вѣки.</p>

<p><red>сла́ва. В</red>иті́йское ѿло́жь, и҆ лю́тое мꙋд ре́цъ поꙋче́нїе, хрⷭ҇то́вѣмъ призыва́ нїемъ. и҆ лю́тыхъ страсте́й коре́нїѧ посѣка́еши, и҆сцѣлѧ́ѧ пою́щыѧ хрⷭ҇та̀ во́ вѣки.</p>

<p><red>и҆ ны́нѣ, боⷢ҇. Б</red>ез̾сме́ртїѧ зарю̀ вѣ́мы и҆сто́чника тѧ̀ бцⷣе, ꙗ҆́кѡ ро́ждьшꙋю сло́ ва без̾сме́ртнагѡ ѻ҆ц҃а, и҆́же всѣ́хъ сме́ рти и҆збавлѧ́ющагѡ, превозносѧ́щихъ є҆гѡ̀  во́  вѣки.</p>

<p><red>пѣ́снь, ѳ҃. і҆рмо́съ. Б</red>ез̾нача́льна роди́те лѧ сн҃ъ бг҃ъ и҆ гдⷭ҇ь, вопло́щьсѧ ѿ дв҃цы на́мъ ꙗ҆ви́сѧ, ѡ҆мраче́нныѧ просвѣти́ ти, и҆ собра́ти расточе́нныѧ. тѣ́мъ все хва́льнꙋю  бцⷣꙋ  велича́емъ.</p>

<p><red>П</red>реста́висѧ ра́дꙋѧсѧ к̾ жела́нїю коне́ч номꙋ, и҆дѣ́же все́льсѧ пребл҃же́нне, бл҃же́нныи коне́цъ прїѧ́ти сподо́бисѧ. вои́стинꙋ сы́и со влⷣкою сѝ, во́ вѣки без̾коне́чныѧ.</p>

<p><red>Ж</red>ела́нїе полꙋчи́лъ є҆сѝ, и҆ любвѐ твоеѧ̀ и҆сполне́нїе, ка́плющи є҆щѐ те́плѣй кро́ ви, ꙗ҆́же по хрⷭ҇тѣ̀ и҆з̾лїѧ́вшисѧ. ѿ него́ же ра́дꙋѧсѧ прїѧ́лъ є҆сѝ вѣнцы̀ по́двигъ твои́хъ.</p>

<p><red>Л</red>ьво́мъ ᲂу҆ста̀, и҆ ѕвѣре́мъ ѕїѧ́нїѧ, ꙗ҆́коже данїи́лъ дре́вле ты̀ ѡ҆бꙋзда́лъ є҆сѝ. вѣ́сть бо стыдѣ́тисѧ мч҃нче добро дѣ́тели, и҆ без̾слове́сное є҆стество̀. тѣ́м же тѧ̀ пресла́вне, соше́дшесѧ ᲂу҆бл҃жа́ем̾.</p>

<p><red>сла́ва. Б</red>ога́тнꙋю млⷭ҇ть тебѣ̀ хрⷭ҇то́съ да́рꙋетъ. сокро́вище и҆сцѣле́нїемъ на́мъ да́рꙋѧ, и҆ всеми́лостива и҆зволе́нїемъ, тѧ̀ по́давъ всѧ́комꙋ скорбѧ́щемꙋ, и҆ приста́нище ти́хо, и҆ пред̾ста́телѧ и҆ защи́тителѧ.</p>

<p><red>и҆ ны́нѣ, боⷢ҇. Ꙗ҆́</red>кѡ рꙋно̀ всенепоро́чнаѧ, до́ждь нбⷭ҇ныи во ᲂу҆тро́бѣ заче́нши на́мъ родила̀ є҆сѝ, и҆́же тишинꙋ̀ даю́ щагѡ, ꙗ҆́кѡ бг҃а тогѡ̀ пою́щымъ, и҆ тѧ̀ всепѣ́тꙋю  бцⷣꙋ  проповѣ́дающымъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ великомч҃нка пантеле́ймона, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ  и҆  чл҃колю́бецъ.</p>

</document>