Т=ропа́рь , сщ҃енномч҃нкꙋ а҆вва́кꙋмꙋ .=

~Ꙗ҆́кѡ а҆пⷭ҇лѡмъ подо́бниче , и҆ сщ҃е́нни кѡмъ наста́вниче , и҆ ꙗ҆́кѡ пꙋтеводи́те лю заблꙋ́ждьшимъ и҆ па́стырю до́брыи , положи́выи дш҃ꙋ свою̀ ѡ҆ спасе́нїи слове́с ныхъ ѻ҆ве́цъ хрⷭ҇то́выхъ , моли́сѧ ѡ҆ на́съ є҆ди́номꙋ чл҃колю́бцꙋ бг҃ꙋ =[два́жды].=

=сла́ва , и҆ ны́нѣ , боⷢ҇ . И҆́=же бл҃гослове́нꙋю нарекі́и мт҃рь себѣ̀ , прїи́де на́ стрⷭ҇ть во́ лею свое́ю , восїѧ́въ на крⷭ҇тѣ̀ , взыска́ти хотѧ̀ а҆да́ма . гл҃ѧ а҆́гг҃лѡмъ , сра́дꙋйте мисѧ , ꙗ҆́кѡ ѡ҆брѣ́тесѧ и҆зги́бшаѧ дра́х ма . и҆́же всѧ̀ мꙋ́дрѣ ᲂу҆стро́ивыи , гдⷭ҇и сла́ва тебѣ̀ .

К=ано́нъ , гла́съ , є҃ . пѣ́снь , а҃ . і҆рмо́съ . К=онѧ̀ и҆ вса́дники в̾ мо́ри чермнѣ́мъ , сокрꙋша́ѧ и҆ бра́ни мы́шцею высо́кою , хрⷭ҇то́съ и҆стрѧ́слъ є҆́сть , і҆и҃лѧ же спасѐ , побѣ́днꙋю пѣ́снь пою́ща .

=запѣ́въ : С=т҃ы́и сщ҃енномч҃нче и҆ и҆спо вѣ́дниче а҆вва́кꙋме , молѝ бг҃а ѡ҆ на́съ =[покло́н̾].=

~А҆вва́кꙋма вели́кагѡ страстоте́рпца , трꙋды̀ и҆ по́двиги ка́кѡ воз̾могꙋ̀ во спѣ́ти недосто́йныи а҆́зъ , но дерза́ю на сїѐ , надѣ́ѧсѧ хрⷭ҇тѐ , на твою̀ всеси́лнꙋю по́мощь .

~Веселѧ́тсѧ нб҃са̀ , и҆ ра́дꙋетсѧ землѧ̀ в̾ па́мѧть и҆сповѣ́дника гдⷭ҇нѧ , побѣди́в шагѡ проти́вныѧ без̾мѣ́рною любо́вїю к̾бг҃ꙋ , и҆ мꙋче́нїемъ ра́ди сла́вы є҆гѡ̀ .

=сла́ва . В=оз̾люби́лъ є҆сѝ и҆́з̾млада хрⷭ҇та̀ бг҃а , є҆го́же за́повѣди соблюда́ѧ , спа́слъ є҆сѝ дще́рь вдови́цы ѿ наси́льства болѧ́ рина , нещадѧ̀ живота̀ своегѡ̀ , а҆вва́кꙋ ме бл҃годерзнове́нне .

=и҆ ны́нѣ , боⷢ҇ . С=н҃ъ бж҃їи сн҃ъ чл҃ческїи бы́сть тобо́ю прест҃а́ѧ , да на́съ , сыно́въ чл҃ческихъ сотвори́тъ сн҃ы бж҃їѧ по бл҃го да́ти , тѣ́мже тѧ̀ с̾ любо́вїю славосло́ вимъ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и сщ҃енномꙋ́чениче и҆ и҆сповѣ́дниче а҆вва́кꙋме , ꙗ҆́кѡ всѝ по́ бз҃ѣ к̾ тебѣ̀ при бѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . О=у҆тверже́и ни наче́мъ же зе́млю повелѣ́нїемъ сѝ , и҆ распро странѝ не ѡ҆держи́мꙋю тѧготꙋ̀ , на не дви́жимомъ хрⷭ҇тѐ ка́мени заповѣде́й тѝ , цр҃ковь свою̀ ᲂу҆твердѝ , є҆ди́не бл҃же и҆ чл҃колю́бче .

~А҆́гньцꙋ бж҃їю , взе́млющемꙋ грѣхѝ ми́ра подо́бѧсѧ , ꙗ҆́кѡ а҆́гнецъ в̾ же́ртвꙋ при несѣ́сѧ ст҃е , жи́въ сожже́нъ ѿ ѕлочес ти́выхъ вѣ́ры ра́ди и҆ любвѐ хрⷭ҇тїѧ́нскїѧ .

~Каѧ̀ темни́ца не и҆мѣ̀ тебѐ ᲂу҆́зника , каѧ́ ли ѻ҆́бласть не и҆мѣ̀ тебѐ бл҃говѣ́ стника , ѿ за́пада бо до восто́ка , и҆ ѿ восто́ка до за́пада прехожда́ше , ᲂу҆тве ржа́ѧ вѣ́рныхъ .

=сла́ва . О=у҆́мъ ѻ҆́гненныи и҆мѣ́ѧ , сщ҃енно мч҃нче , попали́лъ є҆сѝ те́рнїе є҆ресе́й ᲂу҆че́ нїи правосла́вными , и҆ чюдесы̀ пресла́в ными , и҆ житїе́мъ вои́стинꙋ бг҃оꙋго́д нымъ .

=и҆ ны́нѣ , боⷢ҇ . В=ъ чю́ждꙋю є҆гѵ́петскꙋю странꙋ̀ и҆збѣ́гшаѧ с̾ пред̾вѣ́чнымъ мла де́нцемъ ѿ и҆́рода , бцⷣе , сохранѝ и҆збѣ́г шихъ ѿ ѕлы́хъ гони́телей , покрыва́ѧ и҆́хъ покро́вомъ млⷭ҇ти своеѧ̀ .

=сѣда́лен̾ . глаⷭ҇ , в҃ . М=ч҃нче добропобѣ́дне , а҆вва́кꙋме премꙋ́дре , ѡ҆бличи́выи ко́зни сопоста́та , ꙗ҆́снѡ и҆сповѣ́давыи трⷪ҇цꙋ не раздѣ́льнꙋю , ѿ напа́стей на́съ и҆зба́ви .

=сла́ва , и҆ ны́нѣ , боⷢ҇ . Б=жⷭ҇твеное прорече́ нїе , є҆́же сѣ́мѧ жены̀ сотре́тъ главꙋ̀ ѕмі́ѧ , и҆спо́лнисѧ на тебѐ прⷭ҇нѡ дв҃о , воплоти́выисѧ бо ѿ тебѐ без̾ мꙋ́жеска гѡ сѣ́мени , хрⷭ҇то́съ сотрѣ̀ главꙋ̀ ѕлона ча́льнагѡ ѕмі́ѧ , и҆ спасѐ ро́дъ чл҃ческїи ѿ прароди́тельнагѡ грѣха̀ .

=пѣ́снь , д҃ . і҆рмо́съ . Б=жⷭ҇твенное твоѐ ра зꙋмѣ́въ смотре́нїе , дивѧ́сѧ а҆вва́кꙋмъ хрⷭ҇тѐ трѣ́петнѡ вопїѧ́ше тѝ , на спасе́ нїе лю́демъ сѝ , спастѝ бл҃гі́ѧ своѧ̀ прише́лъ є҆сѝ .

~Мы́сль свою̀ впери́въ к̾ бг҃ꙋ , и҆ ѡ҆чи́стив̾ дш҃ꙋ ѿ ти́ны грѣхо́вныѧ , ꙗ҆ви́лсѧ є҆сѝ сосꙋ́дъ бл҃года́ти бж҃їѧ , сщ҃енномч҃нче , моли́сѧ , да не ꙗ҆ви́мсѧ сосꙋ́ды гнѣ́ва бж҃їѧ .

~А҆́ще и҆ преда́ша тѧ̀ є҆ретицы̀ ѡ҆ѕлоблѣ́ нїѧмъ с̾ лю́тымъ , но не поколѣба́ша дх҃а твоегѡ̀ си́лꙋ , дх҃а бо ст҃а́гѡ и҆спо́л ненъ бы́лъ є҆сѝ ѡ҆би́льно .

=сла́ва . С=ла́витъ тѧ̀ всѧ̀ рꙋ́с̾скаѧ страна̀ , и҆ вѣ́рнїи тобо́ю ᲂу҆крѣплѧ́ютсѧ , цр҃кви́ же бж҃їѧ весели́тсѧ , а҆вва́кꙋме , просла влѧ́ѧ твоѧ̀ страда́нїѧ без̾чи́сленнаѧ .

=и҆ ны́нѣ , боⷢ҇ . Ч=ю́до ди́вное , ꙗ҆́кѡ носѧ́и всю̀ тва́рь рꙋко́ю свое́ю , рꙋка́ма дв҃ыѧ носи́мъ ꙗ҆ви́сѧ ꙗ҆́кѡ младе́нецъ , да спа се́тъ чл҃ка , младе́нствꙋюща грѣхо́мъ .

=пѣ́снь , є҃ . і҆рмо́съ . Ѡ҆=дѣѧ́исѧ свѣ́томъ ꙗ҆́кѡ ри́зою , к̾ тебѣ̀ ᲂу҆́треннюю , и҆ тебѣ̀ вопїю̀ , дш҃ꙋ мою̀ просвѣтѝ ѡ҆мра́чнꙋю хрⷭ҇тѐ , ꙗ҆́кѡ млрⷭ҇дъ .

~Лю́ди и҆ скоты̀ и҆сцѣлѧ́ше , и҆ бѣ́сы про гонѧ́ше , чюдеса̀ мно́га сотворѧ́ѧ въ сла́вꙋ хрⷭ҇та̀ бг҃а на́шегѡ ꙗ҆́кѡ слꙋжи́тель є҆гѡ̀ и҆ ᲂу҆го́дникъ вели́кїи .

~А҆пⷭ҇льскими трꙋды̀ и҆ по́двиги ᲂу҆краси́ лсѧ є҆сѝ , и҆ ꙗ҆зы́къ бг҃огла́сенъ стѧжа́лъ є҆сѝ , сщ҃енномч҃нче а҆вва́кꙋме , бл҃гоче́стїѧ свѣ́томъ просвѣща́ше лю́ди .

=сла́ва . В=иті́йства сꙋемꙋ́дренныхъ посра ми́лъ простото́ю слове́съ , чюдесы̀ бжⷭ҇тве ными и҆ моли́твою бг҃опрїѧ́тною , є҆ю́же и҆ ны́нѣ сохранѝ на́съ ѿ всѣ́хъ и҆скꙋше́ нїй .

=и҆ ны́нѣ , боⷢ҇ . В=сѧ̀ ꙗ҆́же на тебѐ бы́вшаѧ та́инства непости́жима сꙋ́ть , пре́жде бо ржⷭ҇тва̀ дв҃а , и҆ в̾ ржⷭ҇твѣ̀ дв҃а , и҆ по ржⷭ҇твѣ̀ па́ки дв҃ою пребыва́еши , мт҃и хрⷭ҇та̀ бг҃а .

=пѣ́снь , ѕ҃ . і҆рмо́съ . В=олнѧ́щеесѧ бꙋ́рею дш҃етлѣ́нною , влⷣко хрⷭ҇тѐ , стрⷭ҇те́й мои́хъ мо́ре ᲂу҆кротѝ , и҆ и҆з̾ тлѝ воз̾веди́ мѧ , ꙗ҆́кѡ млрⷭ҇дъ .

=И҆= восто́къ да́льнїи , и҆ сѣ́веръ хла́дныи , и҆ всѧ̀ рꙋ́с̾скаѧ страна̀ ѡ҆ст҃и́шасѧ стопа́ ми но́гъ твои́хъ , ѡ҆бте́клъ бо є҆сѝ а҆пⷭ҇льски зе́млю , просвѣща́ѧ лю́ди свѣ́ томъ є҆ѵⷢ҇а́лїѧ .

~Тѧ̀ сла́вѧтъ ст҃ли со і҆єре́и , и҆ ве́сь со бо́ръ бл҃гочести́выхъ , въ животѣ́ бо сїѧ́лъ є҆сѝ чюдесы̀ преди́вными , и҆ ны́нѣ не ѡ҆ставлѧ́еши на́съ свое́ю по́мощїю .

=сла́ва . Е҆=ѵⷢ҇а́льскою простото́ю и҆ ст҃остїю крѣ́пкѡ ѡ҆гради́всѧ , а҆вва́кꙋме , и҆ на нече́стїе ѡ҆полчи́всѧ , крѣ́пость є҆ресе́й низ̾ве́ргъ , тве́рдыи проповѣ́дникъ ꙗ҆ви́сѧ .

=и҆ ны́нѣ , боⷢ҇ . Х=ода́таицꙋ приво́димъ ти мт҃рь твою̀ , хрⷭ҇тѐ , воз̾зрѝ млⷭ҇тивымъ сѝ ѻ҆́комъ на достоѧ́нїе своѐ , и҆ сохранѝ на́съ ѿ стра́ха и҆ бѣ́дствїй грѧдꙋ́щихъ на вселе́ннꙋю .

=конда́к̾ . гла́съ , д҃ . Б=г҃одх҃нове́нагѡ и҆спо вѣ́дника а҆вва́кꙋма , претерпѣ́вшагѡ мꙋ́ки лю́тыѧ , и҆ жи́ва сожже́ннагѡ , прїѧ́лъ є҆сѝ гдⷭ҇и , ꙗ҆́кѡ же́ртвꙋ непоро́ чнꙋ , є҆ди́нъ сы́и прославлѧ́ѧи ст҃ы́хъ свои́хъ .

=и҆́косъ . Ѡ҆=зарѝ ѡ҆мраче́нїе ᲂу҆ма̀ моегѡ̀ хрⷭ҇тѐ , ꙗ҆́кѡ да дерзнове́ннѡ ѿве́рзꙋ ᲂу҆ста̀ воспѣ́ти трꙋды̀ и҆ страда́нїѧ сщ҃ен номч҃нка твоегѡ̀ , є҆го́же подвиго́мъ и҆ терпѣ́нїю ᲂу҆диви́шасѧ ви́димаѧ же съ неви́димыми , защища́ше бо ѡ҆би́ди мыхъ ѿ рꙋкѝ ѡ҆би́дѧщихъ , небоѧ́сѧ лица̀ си́льныхъ , и҆ и҆скоренѧ́ше ꙗ҆зы́че скїѧ ѡ҆бы́чаи и҆ кощꙋ́ны , ѡ҆блича́ше є҆́реси и҆ ᲂу҆твержа́ше правосла́вїе , и҆ пре терпѣ́въ ᲂу҆́зы , темни́цы , бїе́нїѧ , ра́ны , гла́дъ , и҆ мра́зъ , и҆ сме́рть во пла́мени ѻ҆́гненнемъ , и҆ просла́вилъ є҆сѝ є҆гѡ̀ по все́й землѝ , є҆ди́нъ сы́и прославлѧ́ѧи ст҃ы́хъ свои́хъ .

=пѣ́снь , з҃ . і҆рмоⷭ҇ . П=ревозноси́мыи ѻ҆ц҃е́м̾ гдⷭ҇ь , пла́мень ᲂу҆гаси́въ , дѣ́ти же про хлади́лъ є҆́сть , є҆диногла́снѡ пою́ща , бж҃е бл҃гослове́нъ є҆сѝ .

~Въ странѣ̀ си́бирстѣй многолѣ́тнѡ стра́нствꙋѧ в̾ полкꙋ̀ воєво́ды свирѣ́па гѡ , терпѣ́лъ є҆сѝ гла́дъ и҆ мра́зъ и҆ и҆стѧза́нїѧ мно́гаѧ за пра́вдꙋ бжⷭ҇тве нꙋю , поѧ̀ , бж҃е , бл҃гослове́нъ є҆сѝ .

~Е҆рети́ческаѧ ѡ҆полче́нїѧ и҆ ко́зни бѣсо́ вскїѧ сокрꙋши́лъ є҆сѝ си́лою крⷭ҇тною и҆ мч҃нческими по́двиги , и҆ ꙗ҆ви́сѧ неѡ҆бо ри́маѧ крѣ́пость цр҃кви хрⷭ҇то́вы .

=сла́ва . Р=е́вностїю и҆ любо́вїю бж҃їею под виза́емъ , ѡ҆блича́ше ѕлодѣ́йства бо лѧ́ръ и҆ воєво́дъ , защища́ѧ непови́н ныхъ , ꙗ҆́кѡ ѡ҆би́димымъ застꙋ́пникъ и҆ ни́щымъ помо́щникъ .

=и҆ ны́нѣ , боⷢ҇ . Д=а посра́мѧтсѧ не и҆сповѣ́ дꙋющїи тѧ и҆́стиннꙋю бцⷣꙋ , и҆ да веселѧ́ тсѧ всѝ вѣ́рнїи , и҆мꙋ́ще тѧ моли́твен ницꙋ неꙋсы́пнꙋю ко хрⷭ҇тꙋ̀ бг҃ꙋ .

=пѣ́снь , и҃ . і҆рмо́съ . Т=ебѣ̀ вседѣ́телю въ пещѝ ѻ҆́троцы , всеми́рныи ли́къ соста́ вльше поѧ́хꙋ , дѣ́ла всѧ́каѧ гдⷭ҇а по́йте , и҆ превозноси́те є҆гѡ̀ во́ вѣки .

~На сꙋди́ще непра́веднемъ дерзнове́нно защища́ше преда́нїѧ а҆пⷭ҇льскїѧ , є҆́же не терпѧ́ще ѿстꙋ́пницы и҆згна́шѧ тѧ въ заточе́нїе , и҆ во ѻ҆гнѝ сожго́ша .

=И҆= даꙋ́рскаѧ страна̀ , и҆ гра́дъ сто́льныи москва̀ , и҆ сиби́рскаѧ тайга̀ , и҆ пово́лж скїѧ вѣ́си , и҆ ѻ҆́бласти мо́рѧ стꙋде́нагѡ и҆мѧ́хꙋ тѧ па́стырѧ и҆ ᲂу҆чи́телѧ , и҆ наста́вника на пꙋ́ть спасе́нїѧ .

=сла́ва . И҆=зво́лилъ є҆сѝ примѣта́тисѧ въ цр҃кви бж҃їи , не́же соѡ҆бща́тисѧ со ѿстꙋ́пники , и҆́же с̾сыла́хꙋ тѧ и҆ на восто́къ и҆ на сѣ́веръ , жесто́це и҆стѧзꙋ́ю ще , и҆сповѣ́дниче а҆вва́кꙋме .

=и҆ ны́нѣ , боⷢ҇ . О=у҆молѝ сн҃а своегѡ̀ хрⷭ҇та̀ бг҃а на́шегѡ просвѣти́ти ѡ҆держи́мыхъ тмо́ю невѣ́рїѧ , ᲂу҆тверди́ти правосла́вїе и҆ спастѝ дш҃ѧ на́шѧ .

=пѣ́снь , ѳ҃ . і҆рмо́съ . І҆=са́їе ликꙋ́й , дв҃аѧ бо и҆мѣ̀ во́ чревѣ , и҆ породѝ сн҃а є҆мманꙋ́ ила , бг҃а же и҆ чл҃ка , восто́къ и҆́мѧ є҆мꙋ̀ . є҆го́же велича́юще , тебѐ дв҃о ᲂу҆бл҃жа́емъ .

~Во́лю бж҃їю и҆сполнѧ́ѧ прⷭ҇нѡ , ѱало́мски гл҃алъ є҆сѝ пра́вдꙋ и҆ пред̾ царѝ небоѧ́з неннѡ , ꙗ҆́кѡ і҆єре́й и҆́стинныи , тогѡ̀ ра́ди жи́ва сожго́ша тѧ̀ .

~Ст҃ꙋ́ю трⷪ҇цꙋ є҆диносꙋ́щнꙋю и҆сповѣ́далъ є҆сѝ ꙗ҆́снѡ , ꙗ҆́кѡ словесы̀ , та́кѡ и҆ писа́ нїи , є҆́й же покланѧ́ющесѧ =[покло́н̾],= тѧ̀ сщ҃енномч҃нче ᲂу҆блажа́емъ .

=сла́ва . И҆=стни́лъ є҆сѝ ꙗ҆́кѡ и҆споли́нъ є҆рети́ческаѧ ѡ҆полче́нїѧ , и҆ попра́лъ є҆сѝ ко́зни вра́жїѧ нога́ма трꙋдо́въ и҆ по́двигъ мч҃нческихъ , и҆ мо́лишисѧ ѡ҆ всѣ́хъ тѧ вѣ́рнѡ ᲂу҆блажа́ющихъ .

=и҆ ны́нѣ , боⷢ҇ . П=ред̾ста́тельнице тѣ́плаѧ , хода́таицѣ неꙋсы́пнаѧ , бцⷣе млрⷭ҇даѧ , моли́сѧ ѡ҆ на́съ гдⷭ҇ви со ст҃ы́мъ и҆сповѣ́ дникомъ а҆вва́кꙋмомъ , є҆го́же сла́вѧ пѣ́снь скончава́ю .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ сщ҃енномч҃нка и҆ и҆сповѣ́дника а҆вва́кꙋ ма , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

