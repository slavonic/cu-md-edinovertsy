Н=а ма́лой па́вечернице , въ нлⷣю ст҃ы́ѧ трⷪ҇цы .= К=ано́нъ , ст҃о́мꙋ дх҃ꙋ . гла́съ , а҃ . пѣ́снь , а҃ . і҆рмо́съ . Л=ю́ты рабо́ты и҆збы́в̾ і҆и҃ль , и҆ непроходи́мое про́йде ꙗ҆́кѡ по́ сꙋхꙋ . врага̀ зрѧ̀ потоплѧ́ема , пѣ́снь в̾ весе́лїи пое́тъ бг҃ꙋ , чюдотворѧ́щемꙋ мы́шцею высо́кою , ꙗ҆́кѡ просла́висѧ .

=запѣ́въ : С=ла́ва тебѣ̀ бж҃е на́шъ , сла́ва тебѣ̀ =[покло́н̾].=

~Бжⷭ҇твеныи д́ш҃е ст҃ы́и , и҆́же всѣ́мъ раздава́ѧи дарова́нїѧ , и҆ всѧ̀ творѧ̀ во́лею , вдохни́ ми свѣтоно́сное твоѐ дарова́нїе , ꙗ҆́кѡ да сла́влю тѧ со ѻ҆ц҃е́мъ и҆ сн҃омъ совокꙋплѧ́ема .

~И҆́же нбⷭ҇нымъ си́ламъ ст҃остнагѡ дохно ве́нїѧ твоегѡ̀ бл҃года́ть да́выи ᲂу҆тѣ́ши телю , моегѡ̀ смы́сла скве́рнꙋ и҆счи́стив̾ , ст҃ости твоеѧ̀ покажѝ и҆спо́лнена .

=сла́ва . И҆=сто́чниче жи́зни вѣ́рꙋемыи , и҆ стрꙋѝ бжⷭ҇твеныѧ бл҃гости , дш҃е бж҃їи ст҃ы́и , ᲂу҆́мъ мо́й ᲂу҆мерщве́ныи ѡ҆живо творѝ , и҆ твои́мъ дѣ́йствомъ воскр҃сѝ , пѣ́ти твою̀ бл҃гость .

=и҆ ны́нѣ , боⷢ҇ . Х=ра́мъ дв҃о бы́вши бж҃їи , наше́ствїемъ дх҃а содѣ́тельною си́лою є҆гѡ̀ , си́лꙋ да́рꙋѧ роже́ственꙋ бл҃года́т наѧ . ра́дꙋисѧ ꙗ҆́же родила̀ є҆сѝ пло́тїю сло́во без̾нача́льное .

=пѣ́снь , г҃ . і҆рмо́съ . П=ервовѣ́чномꙋ ѿ ѻ҆ц҃а рожде́нꙋ нетлѣ́ннѡ сн҃ꙋ , и҆ въ послѣ́д нѧѧ ѿ дв҃ы , воплоще́нꙋ без̾ сѣ́мене , хрⷭ҇тꙋ̀ бг҃ꙋ возопїе́мъ , воз̾дви́гнꙋвыи ро́гъ на́шъ ст҃ъ є҆сѝ гдⷭ҇и .

~И҆мѣ́ѧ по є҆стествꙋ̀ , хотѣ́нїѧ си́лꙋ сто́чнꙋ , нбⷭ҇ныѧ преми́рны , ꙗ҆́кѡ бг҃ъ со блюда́ѧ , дх҃ъ ст҃ы́и непреста́ннѡ ᲂу҆чи́тъ вопи́ти , ст҃ъ є҆сѝ гдⷭ҇и .

~Хвала́ми немо́лчными , ѡ҆блиста́вшꙋю бл҃года́ть дх҃а , бг҃огла́сныхъ а҆пⷭ҇лъ в̾ дыха́ нїи бꙋ́рнѣ , согла́снѡ сла́вимъ со беспло́ тными ли́ки вопїю́ще , ст҃ъ є҆сѝ гдⷭ҇и .

=сла́ва . Е҆=ди́нꙋ вла́сть , и҆ бжⷭ҇тво̀ є҆ди́но и҆ си́лꙋ , є҆ди́но нача́ло и҆ црⷭ҇тво ст҃ы́ѧ трⷪ҇цы , мꙋ́дрствꙋюще вопїе́мъ , въ три ст҃ѣ́мъ гла́сѣ , вопїю́ще ст҃ъ є҆сѝ гдⷭ҇и .

=и҆ ны́нѣ , боⷢ҇ . К=олесни́це носѧ́щаѧ , и҆ свѣ́тлое пребыва́лище всечи́стаѧ , херꙋ ви́мъ вы́шши сꙋ́щи , бг҃а бо на́ рꙋкꙋ носи́вши . тѣ́мже ти всѝ воспѣва́емъ чⷭ҇таѧ , ра́дꙋисѧ всебл҃же́ннаѧ .

=пѣ́снь , д҃ . і҆рмо́съ . Ж=е́ѕлъ и҆з̾ ко́рене і҆єссе́ѡва , и҆ цвѣ́тъ ѿ негѡ̀ хрⷭ҇тѐ ѿ дв҃ы прозѧ́блъ є҆сѝ , и҆з̾ горы̀ хва́льныѧ при сѣ́нныѧ ча́сты прїи́де вопло́щьсѧ , ѿ без̾мꙋ́жныѧ беспло́тныи бг҃ъ , сла́ва си́лѣ твое́й гдⷭ҇и .

~Вели́каѧ да́рꙋѧ на́мъ дх҃ъ всест҃ы́и , на а҆пⷭ҇лы на́йде ꙗ҆́кѡ бжⷭ҇твенъ , ꙗ҆́кѡ бл҃гъ , ꙗ҆́кѡ и҆сполнѧ́ѧ всѧ́ческаѧ , ꙗ҆́кѡ бг҃о творѧ̀ , ꙗ҆́кѡ ѡ҆сщ҃а́ѧ , ꙗ҆́кѡ всѣ́мъ тво ри́теленъ влⷣчески и҆ самовла́стенъ .

~На прⷭ҇то́лѣ хрⷭ҇тѐ ѻ҆те́ческомъ сѣдѧ́и , низ̾посла́лъ є҆сѝ ᲂу҆ченико́мъ твои́мъ ᲂу҆тѣ́шителѧ ꙗ҆́коже ѡ҆бѣща́лсѧ є҆сѝ сп҃се , ꙗ҆́кѡ бг҃а грѧдꙋ́ща . посыла́ѧ же ꙗ҆́кѡ нечю́жа , ꙗ҆́кѡ всѣ́хъ содѣ́телѧ , и҆́же и҆з̾ ѻ҆ц҃а и҆з̾ходѧ́ща .

=сла́ва . Г=л҃ати ꙗ҆зы́ки пррⷪ҇къ бꙋ́дꙋщаѧ , наꙋчѝ дх҃ъ дре́вле всест҃ы́и , ꙗ҆зы́ки же и҆ премꙋ́дрыхъ а҆пⷭ҇лъ вѣща́етъ , вели́чїѧ бж҃їѧ во́ гласѣ дыха́нїѧ бꙋ́рнѣйша , ны́нѣ сꙋ́щественѣ сбыва́емѡ .

=и҆ ны́нѣ , боⷢ҇ . В=рата̀ ᲂу҆́мнагѡ свѣ́та и҆ме нꙋ́емъ тебѐ бг҃омт҃и , и҆́миже вни́де к̾ на́мъ хрⷭ҇то́съ , красе́нъ ꙗ҆ви́сѧ блиста́нь ми бжⷭ҇тва̀ , въ пло́тьстѣ ѡ҆дѣѧ́нїи покрове́нъ , неви́димь ꙗ҆́кѡ бг҃ъ , ны́нѣ же по на́съ ви́димь .

=пѣ́снь , є҃ . і҆рмо́съ . Б=г҃ъ сы́и ми́ра , ѻ҆ц҃ъ щедро́тамъ , вели́каго совѣ́та ти а҆́гг҃ла , ми́ръ подава́юща , посла́лъ є҆сѝ на́мъ . тѣ́мъ бг҃оразꙋ́мїѧ к̾ свѣ́тꙋ наставлѧ́е ми , ѿ́ нощи ᲂу҆́тренююще , славосло́вим̾ тѧ̀ чл҃колю́бче .

~И҆́же дх҃ъ премꙋ́дрости и҆ стра́ха бж҃їѧ , и҆́стины и҆ совѣ́та и҆ ра́зꙋма ми́ръ пода ва́ѧи , всели́сѧ в̾ ны̀ , ꙗ҆́кѡ да ѡ҆ст҃и́в шесѧ твои́мъ вселе́нїемъ , и҆́з̾ нощи ᲂу҆́тренююще славосло́вим̾ тѧ чл҃колю́бче .

~И҆́же всѧ̀ содержа́и , и҆ всѣ́мъ сы́и гдⷭ҇ь , и҆́же тва́рь соблюда́ѧи непа́даемꙋ , по да́ждь свѧтьбꙋ̀ на́мъ и҆ просвѣще́нїе , ꙗ҆́кѡ да насы́тившесѧ твоегѡ̀ свѣтода́ тельства , и҆́з̾ нощи ᲂу҆́тренююще славо сло́вимъ тѧ чл҃колю́бче .

=сла́ва . И҆́=же дре́вле зако́нъ начерта́выи мѡѷсе́ю , но́вагѡ завѣ́та повелѣ́нїѧ и҆ зако́нъ бл҃года́ти и҆злага́етъ ꙗ҆́снѡ , во а҆пⷭ҇льскихъ срⷣца́хъ написа́въ , бжⷭ҇твеныи ᲂу҆тѣ́шитель прише́д̾ , ꙗ҆́кѡ чл҃колю́бецъ .

=и҆ ны́нѣ , боⷢ҇ . К=лѧ́твꙋ є҆́ввинꙋ всѣ́хъ мт҃ре , твои́мъ ржⷭ҇тво́мъ дв҃о ᲂу҆праздни́ ла є҆сѝ , ми́рꙋ бл҃гослове́нїе восїѧ́вши хрⷭ҇та̀ . тѣ́мже ра́дꙋющесѧ , ᲂу҆сты̀ и҆ нра́ вомъ бцⷣꙋ вои́стинꙋ тѧ̀ и҆сповѣ́дающе блажи́мъ .

=пѣ́снь , ѕ҃ . і҆рмо́съ . О=у҆тро́ба і҆ѡ́нꙋ мла де́нца невредѝ , морскі́и ѕвѣ́рь , і҆а́кѡва прїѧ́тъ . въ дв҃цꙋ ᲂу҆́бѡ все́льсѧ сло́во , и҆ пло́ть прїи́мъ , про́йде сохранѝ неи҆стлѣ́ ннꙋ . и҆́же бо непострада̀ и҆стлѣ́нїѧ , ро́ждьшꙋю сохранѝ неврежде́ннꙋ .

~Твои́мъ ᲂу҆ченико́мъ и҆сполнѧ́ѧ ѡ҆бѣща́ нїе , дх҃а хрⷭ҇тѐ си́мъ посла́лъ є҆сѝ , дѣ́й ство вели́кихъ чюде́съ да́рꙋюща , и҆ ꙗ҆зы́ ки ѻ҆гнезра́чныѧ да́рствꙋюща , да твое гѡ̀ позна́нїѧ ꙗ҆зы́къ стада̀ и҆спо́лнѧтъ .

~Прїидѝ к̾ на́мъ д́ш҃е ст҃ы́и , прича́стники твоеѧ̀ содѣва́ѧ ст҃ости , и҆ свѣ́та невече́р нѧгѡ , и҆ бжⷭ҇твеныѧ жи́зни , и҆ бл҃гоꙋ ха́ннѣйшагѡ раздаѧ́нїѧ . ты́ бо рѣка̀ бжⷭ҇тва̀ , и҆з̾ ѻ҆ц҃а сн҃омъ и҆сходѧ́щїи .

=сла́ва . С=пасѝ ᲂу҆тѣ́шителю , и҆́же вѣ́рнѡ пою́щихъ бг҃олѣ́пное прише́ствїе твоѐ , сн҃омъ и҆сходѧ́щїи , и҆ ѡ҆чи́сти ѿ всѧ́кїѧ скве́рны , ꙗ҆́кѡ бл҃гоꙋтро́бенъ , и҆ покажѝ досто́йныхъ твоегѡ̀ ѡ҆сїѧ́нїѧ , и҆ свѣ́ томъ твои́мъ бг҃ови́днѣйшимъ , сотво рѝ ѧ҆̀ нескве́рнена зерца́ла .

=и҆ нн҃ѣ , боⷢ҇ . В=сѧ́къ ли́къ проро́ческїи , ѿ́ бг҃а та́йнѡ ᲂу҆чи́мъ . пред̾ви́дѧ та́инство неи҆зрече́ннагѡ и҆ бжⷭ҇твенагѡ воплоще́ нїѧ , бг҃а сло́ва и҆з̾ тебѐ дв҃о мт҃и возвѣ ща́ше . ты́ бо и҆́стиннѣйшїи и҆ дре́внїи свѣ́тъ ꙗ҆ви́ла є҆сѝ .

=пѣ́снь , з҃ . і҆рмо́съ . Ѻ҆́=троцы во бл҃зѣ́й вѣ́рѣ воспита́ни , нечести́ва велѣ́нїѧ не бре́гше , ѻ҆́гненнагѡ преще́нїѧ не ᲂу҆боѧ́ шасѧ . но посредѝ пла́мене стоѧ́ще поѧ́хꙋ , ѻ҆ц҃е́мъ бг҃ъ блгⷭ҇ве́нъ є҆сѝ .

~Ны́нѣ ѡ҆бѣтова́нїѧ пред̾ᲂу҆законе́нїе хрⷭ҇то́во и҆спо́лнисѧ , раз̾дѣле́нїѧ бо ꙗ҆зы́ кѡмъ , дх҃а прише́ствїе показа̀ ᲂу҆чени ко́мъ . ѡ҆блиста́вшее ѿ трⷪ҇цы є҆ди́наго пребжⷭ҇твенагѡ .

~Дре́вле ᲂу҆́бѡ раздѣли́сѧ согла́сїе ꙗ҆зы́ кѡвъ без̾слове́сно , ны́нѣ же ко є҆ди́но мꙋ сложе́нїю ꙗ҆́вѣ собра́шасѧ . самодѣ́й ствꙋющꙋ чⷭ҇тно́мꙋ и҆ бжⷭ҇твеномꙋ дх҃ꙋ , ѿ трⷪ҇цы пребжⷭ҇твеныѧ є҆ди́номꙋ .

=сла́ва . С=вы́ше носи́мꙋ дохнове́нїю ст҃а́ гѡ дх҃а , вели́чїѧ бж҃їѧ пресла́внѡ вѣща́ хꙋ , а҆пⷭ҇ли хрⷭ҇то́вы . согла́снѡ пою́ще , и҆́же ѻ҆ц҃е́мъ бж҃е бл҃гослове́нъ є҆сѝ .

=и҆ нн҃ѣ , боⷢ҇ . Ѻ҆́=бразъ твоегѡ̀ ржⷭ҇тва̀ , трїѐ ѻ҆́троцы в̾ пещѝ показа́ша , ꙗ҆́кѡ бо пребы́ша ѻ҆гне́мъ невреди́ми . сохрани́сѧ чиста̀ , прїе́мши во́ чревѣ ѻ҆́гнь нестер пи́мыи , и҆́же ѻ҆ц҃е́мъ бг҃а бл҃гослове́наго .

=пѣ́снь , и҃ . і҆рмо́съ . Ч=ю́до преве́лїе , росода́ вицꙋ воѡ҆бразѝ пе́щь ѻ҆́бразомъ . ꙗ҆́же бо прїѧ́тъ не ѡ҆палѝ ю҆́ныхъ , та́коже и҆ ѻ҆́гнь бжⷭ҇твенныи дв҃ꙋ , ю҆́же про́йде чи́стꙋ . тѣ́мъ пою́ще возопїе́мъ , да бла гослови́тъ тва́рь всѧ́каѧ гдⷭ҇а , и҆ превоз но́ситъ є҆гѡ̀ во́ вѣки .

~Ст҃ы́и дш҃е происходѧ́и ѿ́ бг҃а ѻ҆ц҃а , ст҃ость всѣ́мъ пода́ждь и҆́же в̾тѧ̀ вѣ́рꙋю щымъ . ст҃ъ и҆ пода́теленъ чл҃кѡмъ ст҃ости , ты̀ є҆сѝ . тѣ́мже воспѣва́юще взыва́емъ , да блгⷭ҇ви́тъ тва́рь всѧ́каѧ гдⷭ҇а , и҆ превозно́ситъ є҆гѡ̀ во́ вѣки .

~Дае́ши пода́тельнѣ ꙗ҆́кѡ бл҃годѣ́тель да́ръ бл҃гости , тебѐ пою́щымъ ᲂу҆тѣ́ши телю . бл҃ги́хъ бо пода́теленъ є҆сѝ , и҆ бл҃гости пꙋчи́на . тѣ́мже тѧ хва́лѧще воспѣва́емъ , да бл҃гослови́тъ тва́рь всѧ́о каѧ гдⷭ҇а , и҆ превозно́ситъ є҆гѡ̀ во́ вѣки .

=сла́ва . И҆́=стиненъ животвори́въ є҆́сть дх҃ъ , самодви́жимъ самовла́стенъ , раз дѣлѧ́ѧ ꙗ҆́коже хо́щетъ даро́въ раздаѧ́ нїѧ , самовлады́ченъ , самоповели́те ленъ , без̾нача́ленъ . є҆мꙋ́же нн҃ѣ покла нѧ́ющесѧ воспѣва́емъ , да бл҃гослови́тъ тва́рь всѧ́каѧ гдⷭ҇а , и҆ превозно́ситъ є҆гѡ̀ во́ вѣки .

=и҆ ны́нѣ , боⷢ҇ . К=то̀ твоемꙋ̀ премно́же ствꙋ бл҃гоꙋтро́бїѧ недиви́тсѧ , без̾нача́ льне сло́ве , на́съ ра́ди ѡ҆бнища́лъ є҆сѝ бога́тъ сы́и , и҆ во́ чрево дв҃ы ст҃ы́ѧ всели́сѧ . тѣ́мже воспѣва́юще взыва́ем̾ , да бл҃гослови́тъ тва́рь всѧ́каѧ гдⷭ҇а , и҆ превозно́ситъ є҆гѡ̀ во́ вѣки .

=пѣ́снь , ѳ҃ . і҆рмо́съ . Р=а́дꙋйсѧ дв҃ственнаѧ похвало̀ , ра́дꙋйсѧ мт҃и пречⷭ҇таѧ , ю҆́же всѧ̀ тва́рь бжⷭ҇твенными пѣ́сньми вели ча́емъ .

~Сѐ к̾ на́мъ ᲂу҆тѣ́шителѧ дрꙋга́гѡ низ̾ посла́лъ є҆сѝ , є҆диносꙋ́щна тебѣ̀ сло́ве , и҆ ѻ҆ц҃ꙋ твоемꙋ̀ сопрⷭ҇то́льна .

~Спасѝ ѿ и҆скꙋше́нїи ᲂу҆тѣ́шителю є҆ди номꙋ́дрствꙋющихъ тѧ , и҆ славосло́вѧ щихъ твоѐ превѣ́чное бытїѐ .

=сла́ва . П=рїидѝ къ на́мъ ᲂу҆тѣ́шителю , твоегѡ̀ ᲂу҆тѣше́нїѧ насыща́ѧи , сла́вою твое́ю неи҆з̾рече́нною бг҃осло́вѧщихъ .

=и҆ ны́нѣ , боⷢ҇ . Н=евѣ́сто бж҃їѧ всенепоро́ч наѧ , и҆́же почита́ющихъ тѧ досто́йнѡ , и҆зба́ви ѿ и҆скꙋше́нїи мл҃твами сѝ .

=задосто́йник̾ : Р=а́дꙋйсѧ дв҃ственнаѧ пох вало̀ , ра́дꙋйсѧ мт҃и пречⷭ҇таѧ , ю҆́же всѧ̀ тва́рь бжⷭ҇твенными пѣ́сньми вели ча́емъ =[покло́н̾ до землѝ].=

=трⷭ҇то́е , и҆ по ѻ҆́ч҃е на́шъ . Г=дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ , а҆ми́нь =[покло́н̾].=

=конда́къ : Е҆=гда̀ соше́дъ ꙗ҆зы́ки размѣсѝ , раздѣлѧ́ше плѣмена̀ вы́шнїи . є҆гда́ же ѻ҆́гненныѧ ꙗ҆зы́ки раздаѧ̀ , в̾ совокꙋпле́ нїе всѧ̀ призва̀ , є҆диногла́снѡ сла́вити всест҃ы́и дх҃ъ .

~Гдⷭ҇и поми́лꙋй , =м҃ . И҆́=же на всѧ́ко ...

=в̾ концѣ̀ па́вечерницы ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ тѝ мт҃ре , и҆ прпⷣныхъ и҆ бг҃оно́сныхъ ѻ҆ц҃ъ на́шихъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

