Т=ропа́рь , прпⷣбномч҃нкꙋ . гла́съ , и҃ .=

=Ѡ҆= тебѣ̀ ѻ҆́ч҃е =і҆мⷬ҇къ ,= и҆звѣ́стенъ бы́сть спасе́нїѧ ѻ҆́бразъ , воспрїи́мъ бо крⷭ҇тъ послѣ́довалъ є҆сѝ хрⷭ҇тꙋ̀ . творѧ́ше же и҆ ᲂу҆ча́ше , є҆́же презрѣ́ти пло́ть , прехо́ дитъ бо , прилѣжа́ти же ѡ҆ дш҃и ве́щи без̾сме́ртнѣй . тѣ́мже и҆ со а҆́гг҃лы ра́дꙋе тсѧ прпⷣбне дх҃ъ тво́й =[два́жды].=

=сла́ва , и҆ ны́нѣ , боⷢ҇ . И҆́=же на́съ ра́ди рож де́исѧ ѿ дв҃ы , и҆ распѧ́тїе претерпѣ́въ бл҃гі́и , и҆спрове́ргїи сме́ртїю сме́рть , и҆ воскрⷭ҇нїе ꙗ҆́вль ꙗ҆́кѡ бг҃ъ , непре́зри и҆́хже созда̀ рꙋко́ю свое́ю , ꙗ҆вѝ чл҃колю́бїе своѐ млⷭ҇тиве , прїимѝ ро́ждьшꙋю тѧ бцⷣꙋ молѧ́щꙋюсѧ за ны̀ , и҆ спасѝ сп҃се на́шъ лю́ди согрѣ́шшыѧ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на , ви́дѧ потоплѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́в̾ : С=т҃ы́и прпⷣбномч҃нче =і҆мⷬ҇къ ,= молѝ бг҃а ѡ҆ на́съ =[покло́н̾].=

=Ѿ= собла́знъ жите́йскихъ , и҆ ѿ стрⷭ҇те́й ѡ҆скорблѧ́ющихъ мѧ , ᲂу҆мирѝ ᲂу҆́мъ мо́й страда́льче прпⷣбне , и҆ въ твою̀ похвалꙋ̀ ти́хѡ па́мѧть твори́ти сподо́би мѧ .

~Страда́льческїѧ вѣнцы̀ ꙗ҆́кѡ страда́лецъ прїе́мъ , прпⷣбне =і҆мⷬ҇къ ,= преложе́нъ бы́сть ѿ землѝ к̾ ми́рꙋ нера́тномꙋ , и҆ къ свѣ́ тꙋ и҆ животꙋ̀ и҆́стинномꙋ пребл҃же́нне .

=сла́ва . С=трꙋѧ́ми крове́й пла́мень мꙋчи́ тельскїй погаси́въ , бл҃гоче́стне мч҃нче , напои́лъ є҆сѝ дш҃ѧ вѣ́рныхъ , и҆ сотво ри́въ прозѧба́ти жела́нїе живота̀ вѣ́чнагѡ прпⷣбне .

=и҆ ны́нѣ , боⷢ҇ . И҆́=же невмѣсти́мое сло́во во́чревѣ твое́мъ вмѣще́но поро́ждьши , бг҃овмѣсти́маѧ сѣ́нь , ᲂу҆тѣснѧ́ющыѧ мѧ лю́тыѧ бꙋ́ри ѕлы́хъ свободѝ чⷭ҇таѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и прпⷣбномч҃нче =і҆мⷬ҇къ ,= ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́ли ши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , воз̾несы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~Оу҆крѣпле́нъ бы́сть си́лою бж҃їею , и҆ ѿлꙋчи́всѧ к̾ подвигѡ́мъ дерзнове́нїемъ пребл҃же́нне , терпѧ̀ болѣ́зни и҆ мꙋ́ки гони́тельскїѧ , стрⷭ҇тоте́рпче прпⷣбне ѻ҆́ч҃е на́шъ .

~Крѣ́пость даде́ ти хрⷭ҇то́съ подвигода́ вецъ вели́кїи , сокрꙋши́ти пре́лесть , и҆ посрами́ти врага̀ , хва́лѧщагосѧ без̾стꙋ́ днѡ и҆ тще́тнѡ всꙋ́е шата́ющагосѧ .

=сла́ва . Т=воѝ кра́снѣи но́зѣ ꙗ҆́вѣ прпⷣбне ко стезѝ мꙋче́нїѧ входѧ́щеи свѣ́тло , и҆ главы̀ ѕлочести́выхъ сламлѧ́юще , =і҆мⷬ҇къ= многострада́льне .

=и҆ ны́нѣ , боⷢ҇ . Ю҆́=же дре́вле ви́дѣ і҆а́кѡвъ ѿ землѝ просте́ртꙋ к̾ нбⷭ҇нѣй высотѣ̀ , бжⷭ҇твенꙋю лѣ́ствицꙋ ꙗ҆́вѣ , мр҃і́ю чи́стꙋю влⷣчцѣ воспое́мъ пола́тꙋ .

=сѣда́ленъ . гла́съ , д҃ . К=р҃ще́нъ бы́сть тре гꙋ́бѡ , тре́ми кр҃ще́нїи вѣ́рнѡ , водо́ю , и҆ ѻ҆гне́мъ , и҆ бж҃їимъ дх҃омъ , пе́рвїе слеза́ми , второ́е воз̾держа́нїи мно́гими подвиза́всѧ крѣ́пкѡ , по́живъ равно а҆́гг҃льскимъ житїе́мъ на землѝ , бл҃же́нне =і҆мⷬ҇къ ,= и҆ ꙗ҆́кѡ а҆́гнецъ и҆зрѧ́ денъ , тре́тїе , закла́нъ бы́сть хрⷭ҇тꙋ̀ бг҃ꙋ на́шемꙋ . тогѡ̀ молѝ непреста́ннѡ , спасти́сѧ дш҃а́мъ на́шимъ .

=сла́ва , и҆ ны́нѣ , боⷢ҇ . О=у҆диви́сѧ і҆ѡ́сифъ па́че є҆сте́ственнагѡ зрѧ̀ , внима́ше мы́слїю рꙋно́внагѡ дождѧ̀ , въ без̾сѣ́ меннѣмъ зача́тїи твое́мъ бцⷣе , кꙋпинꙋ̀ ѻ҆гне́мъ неѡ҆пали́мꙋ , и҆ же́злъ а҆аро́нов̾ прозѧ́бшїй , и҆ послꙋшествꙋ́ѧ ꙗ҆́кѡ ѡ҆брꙋ́чникъ тво́й и҆ храни́тель , сщ҃е́нни кѡмъ вопїѧ́ше , дв҃аѧ ражда́етъ , и҆ по ржⷭ҇твѣ̀ дв҃ою па́ки пребꙋ́детъ .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~Зако́ннѡ пости́лсѧ є҆сѝ , зако́ннѡ пострада́лъ є҆сѝ , и҆ зако́ннѡ вѣнча́нъ бы́сть , бж҃їимъ сло́вомъ ᲂу҆крѣплѧ́емъ , и҆ невре́дна себѐ соблюда́ѧ пребл҃же́нне .

~Нетерпѧ̀ прпⷣбне льстѝ вслѣ́довати , къ бг҃оразꙋ́мїю ꙗ҆́кѡ разꙋ́менъ ра́дꙋѧсѧ пристꙋпи́лъ є҆сѝ , свѣ́тъ мы́сленыи воспрїи́мъ , и҆ свѣти́льникъ показа́сѧ .

=сла́ва . С=щ҃еннодѣ́йствꙋемь , ꙗ҆́коже заколе́нїе во́льное ст҃о́е приведе́нъ бы́сть , =і҆мⷬ҇къ ,= тебѐ ра́ди пожре́нномꙋ , и҆ в̾хра́мѣ пе́рвенец̾ почи́лъ є҆сѝ веселѧ́сѧ .

=и҆ ны́нѣ , боⷢ҇ . Д=в҃ою пребыла̀ є҆сѝ по ржⷭ҇твѣ̀ , ꙗ҆́коже бѣ̀ и҆ пре́жде ржⷭ҇тва̀ , ꙗ҆́кѡ бг҃а сло́ва родила̀ є҆сѝ , и҆зба́вль шаго ѿ тлѝ на́съ хода́тайствомъ тѝ пренепоро́чнаѧ .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́внагѡ и҆зима́юща .

~Ѻ҆рꙋ́жїемъ ᲂу҆ѧзви́сѧ вра́гъ , мно́гагѡ терпѣ́нїѧ доблемꙋ́драгѡ мꙋ́ченика . и҆ сегѡ̀ нога́ми попра́нъ бы́сть , и҆ смѣ́хъ ꙗ҆ви́сѧ посра́мленъ бы́въ .

~Ты̀ ѕло́бꙋ мꙋчи́тельскꙋю ѿри́нꙋвъ , неѕло́бивъ и҆ кро́токъ ꙗ҆́вльсѧ мч҃нче всече́стне , и҆ сконча́нїемъ свои́мъ кров ны́мъ , вѣнце́мъ нетлѣ́нным̾ ᲂу҆вѧзе́сѧ .

=сла́ва . М=ч҃нческими вѣнча́ тѧ честьмѝ вои́стинꙋ , и҆ по́стническими трꙋды̀ , прпⷣбне =і҆мⷬ҇къ ,= трꙋдополо́жникъ є҆ди́нъ бг҃ъ на́шъ , на ᲂу҆бі́йцꙋ ᲂу҆крѣпи́вый тѧ .

=и҆ ны́нѣ , боⷢ҇ . Р=азꙋмѣ́въ и҆здале́ча та́й нѡ проро́чески бг҃озра́чныи ли́къ , дв҃о бг҃оневѣ́стнаѧ , бж҃їѧ ржⷭ҇тва́ ти глꙋби нꙋ̀ неи҆зрече́ннꙋю , ѻ҆бразы̀ сщ҃е́нными тѧ̀ прознамена̀ .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воз̾двиза́ема зрѧ̀ , напа́стей бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й много млⷭ҇тиве .

~Всѣ́лъ є҆сѝ на вода́хъ , ѡ҆кормлѧ́емь рꙋко́ю живонача́льною ѻ҆́ч҃е на́шъ , и҆ сохране́нъ бы́сть , в̾ ни́хъ же погрꙋзи́въ гони́тельскаѧ велѣ́нїѧ , моли́твою прилѣ́жною сщ҃е́нне .

~Ма́лыми и҆змѣнѧ́ѧ вели́каѧ , себѐ мꙋ́камъ пре́далъ є҆сѝ прпⷣбне , прельсти́ телѧ ѕмі́ѧ є҆́ѵвина , дх҃омъ ᲂу҆мертви́лъ є҆сѝ бг҃оѧвле́нне .

=сла́ва . Г=л҃ъ твои́хъ си́лы , ѕло́бѣ ѡ҆брѣ та́тель претерпѣ́ти невозмо́же . тѣ́мъ ᲂу҆́замъ тѧ , =і҆мⷬ҇къ ,= и҆ ра́намъ , сме́рти же лю́тѣй , сꙋ́рово льсте́цъ пре́далъ є҆́сть .

=и҆ ны́нѣ , боⷢ҇ . С=ѐ ны́нѣ и҆з̾ крове́й твои́хъ чи́стыхъ дв҃о мт҃и воплоти́сѧ гдⷭ҇ь , и҆ чл҃кѡмъ прїединѧ́етсѧ кромѣ̀ ѻ҆бы́чаѧ , за неи҆зрече́ннꙋю млⷭ҇ть , на́ше спасе́нїе содѣва́ѧ .

=конда́къ . гла́съ , в҃ . Ꙗ҆́=кѡ по́стника бл҃го че́стна и҆ и҆скꙋ́сна , и҆ страда́льца произ воле́нїемъ че́стна , и҆ пꙋсты́ни жи́телѧ соѡбра́зна , в̾ пѣ́снѣхъ досто́йнѡ восх ва́лимъ , =і҆мⷬ҇къ= прⷭ҇нохва́льнагѡ , то́й бо ѕмі́ѧ попра́лъ є҆́сть .

=и҆́косъ . С=трасте́мъ гдⷭ҇нимъ поревнова́въ пребл҃же́нне , и҆ за тогѡ̀ ᲂу҆́мрети воз̾же лѣ́лъ є҆сѝ , ле́сть и҆́дольскагѡ сꙋ́етства разорѝ , мꙋ́жески подви́гсѧ проти́вꙋ врагѡ́въ , и҆ тѣ́хъ ѕлохи́трственнаѧ ловле́нїѧ и҆ ко́зни низ̾ложѝ , и҆ вѣне́цъ по́чести прїи́мъ , =і҆мⷬ҇къ= прпⷣбне стра да́льче . тѣ́мъ вѣ́рою прибѣга́емъ въ тво́й кро́въ , и҆ зове́мъ ти , ѿ вра́гъ ви́димыхъ и҆ неви́димыхъ и҆зба́ви на́съ , ты́ бо ѕмі́ѧ попра́лъ є҆сѝ .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбнымъ дѣ́темъ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́нъ бг҃ъ ѻ҆ц҃ъ на́шихъ .

~Ми́лованїѧ є҆́же къ пло́ти ѿлꙋчи́въ ᲂу҆́мъ сво́й бл҃же́нне , ѡ҆палѧ́емъ ѻ҆гне́мъ и҆ сожига́емь мꙋ́дре , ѻ҆́троческꙋю воспѣ ва́ѧ пѣ́снь , бл҃гослове́нъ бг҃ъ ѻ҆ц҃ъ на́шихъ .

~Ѿгони́ми быва́ютъ є҆ди́нымъ призыва́ нїемъ твои́м̾ , лꙋка́вїи дꙋ́си , позна́вше тѧ̀ по́стника и҆ мч҃нка хрⷭ҇то́ва прпⷣбне , пою́ща те́плѣ , бл҃гослове́нъ бг҃ъ ѻ҆ц҃ъ на́шихъ .

=сла́ва . В=оз̾вѣще́нъ ти бы́сть коне́цъ , пребл҃же́нне =і҆мⷬ҇къ ,= вседѣ́тельною во́лею . тѣ́мъ вда́лсѧ є҆сѝ бо́льшемꙋ поще́нїю , и҆ ѿ сла́вы в̾ сла́вꙋ прехо́диши . ᲂу҆бїе́нъ бы́сть хрⷭ҇та̀ ра́ди надовсѣ́ми бг҃а .

=и҆ нн҃ѣ , боⷢ҇ . О=у҆ны́нїемъ мѧ ѡ҆держи́ма , воз̾дви́гни пречⷭ҇таѧ к̾ дѣ́ланїю бж҃їихъ дѣ́лъ , ᲂу҆крѣплѧ́ющи мѧ на врагѝ прⷭ҇нѡ борю́щыѧ мѧ лю́тѣ , и҆ проти́вными по́мыслы прельща́ема .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~По́стническими добро́тами ᲂу҆краша́емь , и҆ ра́нными болѣ́зньми ᲂу҆томлѧ́емь , побѣдотво́рцꙋ показа́лсѧ є҆сѝ пресла́в не , побѣ́дныѧ по́чести ѿ него̀ прїи́мъ .

~Воспали́всѧ любо́вїю вседержи́телевою , =і҆мⷬ҇къ= пресла́вне , вра́жїю воз̾вы́шенꙋю вы́ю низ̾ложи́лъ є҆сѝ , и҆ є҆́же к̾ бг҃ꙋ же ла́нїемъ си , прїѧ́лъ є҆сѝ тогѡ̀ въ тебѣ̀ живꙋ́ща во́ вѣки .

=сла́ва . М=лⷭ҇ти бж҃їѧ мч҃нче бг҃облаже́нне сподо́би мѧ , и҆ и҆скꙋше́нїй и҆ бѣ́дъ и҆зба́ви , чтꙋ́щаго тѧ , =і҆мⷬ҇къ= прпⷣбне , и҆ под̾ кро́въ тво́й прибѣга́ющагѡ .

=и҆ ны́нѣ , боⷢ҇ . Р=а́дꙋйсѧ ст҃а́ѧ горо̀ и҆ бг҃о прохо́днаѧ . ра́дꙋйсѧ сщ҃е́нныхъ та́инъ ꙗ҆вле́нїе , и҆ слы́шанїе стра́шное , и҆ неꙋдо́бь ви́димое зрѣ́нїе . ра́дꙋйсѧ дв҃о па́дшимъ воз̾веде́нїе .

=пѣ́снь , ѳ҃ . і҆рмо́съ . Б=г҃а чл҃кѡмъ неꙋдо́бь ви́дѣти , на́нь же несмѣ́ютъ чи́ни а҆́гг҃льстїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же велича́юще , с̾ нбⷭ҇ными вѡ́и тѧ̀ велича́емъ .

~Ты̀ к̾ послѣ́днѣй красотѣ̀ и҆ сла́дости приспѣ́лъ є҆сѝ , бг҃омꙋ́дре ѻ҆́ч҃е на́шъ , =і҆мⷬ҇къ ,= и҆ бли́зъ бг҃а бы́въ , поѧ̀ со беспло́тными , ст҃ъ , ст҃ъ , ст҃ъ є҆сѝ трⷪ҇це вседѣ́тельнаѧ и҆ всеси́льнаѧ .

~И҆збы́въ ѿ сѣ́тей ловѧ́щихъ тѧ , в̾ добро́тѣ нбⷭ҇нѣй почи́лъ є҆сѝ , прпⷣбне =і҆мⷬ҇къ ,= и҆ съ мч҃нческими совокꙋпи́сѧ вѡ́и . со беспло́тными ны́нѣ моли́сѧ ѡ҆ всѣ́хъ на́съ , ꙗ҆́кѡ да тѧ̀ ᲂу҆бл҃жа́емъ .

=сла́ва . К=рѣ́пость и҆ держа́вꙋ хрⷭ҇та̀ поло жи́въ , ѕлꙋ́ю бѣсѡ́мъ прогони́лъ є҆сѝ молвꙋ̀ , и҆ в̾ вы́шнѧѧ приста́нища при ста́лъ є҆сѝ , ᲂу҆кра́шенъ ве́сь , бжⷭ҇твеными свѣтоли́тїи бога́тнѡ ѡ҆блиста́емь .

=и҆ ны́нѣ , боⷢ҇ . Р=азꙋмѣ́ти чю́до непости́ жимое ржⷭ҇тва̀ твоегѡ̀ , мт҃и дв҃о , немо гꙋ́ще , молча́нїемъ сегѡ̀ па́че сла́вѧще , тебѐ славосло́вимъ пребл҃же́ннꙋю , и҆ є҆ди́ нꙋ до́брꙋю в̾ жена́хъ , и҆ пренепоро́чнꙋю .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ прпⷣбномч҃нка =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

