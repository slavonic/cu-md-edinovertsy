<document xmlns="http://www.ponomar.net/culiturgical">
<p>Т<red>ропа́рь, в̾ нлⷣю крⷭ҇топокло́ннꙋю. глаⷭ҇, а҃.</red></p>

<p><red>С</red>пасѝ гдⷭ҇и лю́ди своѧ̀, и҆ бл҃гословѝ достоѧ́нїе своѐ, побѣ́ды держа́ве росси́й стей на сопроти́вныѧ да́рꙋй, и҆ своѧ̀ со хранѧ́ѧ крⷭ҇то́мъ лю́ди <red>[два́жды].</red></p>

<p><red>сла́ва, и҆ ны́нѣ, то́йже.</red></p>

<p>К<red>ано́нъ, в̾ нлⷣю крⷭ҇топокло́ннꙋю. глаⷭ҇, а҃. пѣ́снь, а҃. і҆рмо́съ. Б</red>жⷭ҇твенныи проѡбра зѝ дре́вле мѡѷсе́й, в̾ чермнѣ́мъ мо́ри прове́дъ і҆и҃лѧ крⷭ҇тъ тво́й, во́дꙋ жеѕло́м̾ пресѣка́ѧ. пѣ́снь ти и҆схо́днꙋю воспѣ ва́ѧ хрⷭ҇тѐ бж҃е.</p>

<p><red>запѣ́въ: С</red>ла́ва гдⷭ҇и крⷭ҇тꙋ̀ твоемꙋ̀ честно́мꙋ <red>[покло́н̾].</red></p>

<p><red>Т</red>оржества̀ дн҃ь воста́нїемъ хрⷭ҇то́вымъ, сме́рть бе́з̾вѣсти показа́сѧ. жи́зни во сїѧ̀ зарѧ̀. а҆да́мъ воста́въ ликꙋ́етъ ра́до стїю. тѣ́мже воскли́кнемъ побѣ́днꙋю пою́ще. <red>П</red>оклоне́нїѧ дн҃ь чⷭ҇тна́гѡ крⷭ҇та̀, прїиди́те к̾ семꙋ̀ всѝ, воста́нїемъ бо хрⷭ҇та̀. зарѝ свѣтолꙋ́чныѧ простира́етъ ны́нѣ. того̀ ѡ҆блобыза́емъ, дх҃о́внѣ ра́дꙋющесѧ.</p>

<p><red>Д</red>а восхва́лѧтъ согла́снѡ нб҃о и҆ землѧ̀, ꙗ҆́кѡ пред̾ложе́нъ бы́сть всѣ́мъ всебл҃же́ нныи крⷭ҇тъ. на не́мъ же пригво́ждьсѧ пло́тїю, и҆ закла́нъ бы́сть хрⷭ҇то́съ. того̀ ѡ҆блобыза́емъ дх҃о́внѣ ра́дꙋющесѧ. <red>Ꙗ҆</red>ви́сѧ вели́кїи гдⷭ҇нь крⷭ҇те, покажи́ ми зра́къ бжⷭ҇твенъ, красоты̀ твоеѧ̀ ны́нѣ, сподоблѧ́ѧ мѧ̀ покло́нника хвалѣ̀ твое́й. и҆́бо ꙗ҆́кѡ ѡ҆дш҃евле́нꙋ тебѣ̀ воз̾ глаша́ю, и҆ припа́даю.</p>

<p><red>сла́ва. ѽ</red> трⷪ҇це ли́цы, ѽ є҆ди́нице зра́ комъ, ѻ҆́ч҃е и҆ сн҃е и҆ д́ш҃е, є҆диноси́льнаѧ є҆ди́нице, в̾ во́ли и҆ хотѣ́нїи, и҆ в̾ держа́ ве нача́ло, ми́ръ сво́й сохранѝ, смире́нїе подаю́щи.</p>

<p><red>и҆ ны́нѣ, боⷢ҇. И҆</red>скꙋ́са ника́ко же дв҃аѧ вѣ́дыи мꙋ́жеска, без̾сѣ́меннѡ ражда́е ши мла́дѧ. чи́сто но́сиши рожде́нїе, ми́рꙋ творца̀ хрⷭ҇та̀ бг҃а. того̀ молѝ ᲂу҆мири́ти всѧ́ческаѧ.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀, си́лою чⷭ҇тна́гѡ крⷭ҇та̀ твоегѡ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣга́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆твердѝ влⷣко хрⷭ҇тѐ, на ка́мени крⷭ҇та̀ твоегѡ̀ вѣ́ры, непоко леба́тисѧ ᲂу҆мꙋ̀ вра́жїими прило́ги. є҆ди́нъ бо є҆сѝ ст҃ъ.</p>

<p><red>П</red>рїиди́те пѣ́снь пое́мъ но́вꙋ, разрꙋше́ нїе а҆́дово торжествꙋ́юще. и҆́з̾ гроба бо хрⷭ҇то́съ воста̀, сме́рть плѣни́въ, и҆ спасѐ всѧ́ческаѧ. <red>П</red>рїидѣ́те почерпе́м̾ вѣ́рнїи, не во ѡ҆кри́нъ влива́емъ во́дꙋ тлѣ́ннꙋ. но и҆сто́чникъ просвѣще́нїѧ, крⷭ҇та̀ хрⷭ҇то́ва поклоне́нїемъ. ѡ҆ не́мже хва́ имсѧ.</p>

<p><red>Д</red>ре́вле є҆го́же проѡбразова́ше мѡѷсе́й, дла́ньма крⷭ҇тъ тво́й. сегѡ̀ ны́нѣ ѡ҆бло быза́юще, мы́сленаго а҆мали́ка побѣж да́емъ влⷣко хрⷭ҇тѐ, и҆́мже и҆ спаса́емсѧ. <red>Ѻ҆</red>чи́ма и҆ ᲂу҆стна́ма чи́стыма, пою́ще гла́съ ра́дованїѧ, гдⷭ҇ню крⷭ҇тꙋ̀ ра́достїю поклони́мсѧ вѣ́рнїи <red>[покло́н̾],</red> пле́щꙋще пѣ́сньми.</p>

<p><red>сла́ва. Е҆</red>ди́но сꙋщество̀ в̾тре́хъ, бг҃а без̾ нача́льна чтꙋ̀. нераздѣлѧ́ѧ сꙋщества̀ зра́къ. ѻ҆ц҃а и҆ сн҃а и҆ дх҃а жива́го, въ ни́хже крⷭ҇ти́хомсѧ.</p>

<p><red>и҆ ны́нѣ, боⷢ҇. В</red>ъ кꙋпинѣ̀ мѡѷсе́й, твоѐ ѡ҆бра́знѡ та́инство дре́вле чⷭ҇таѧ ви́дѣ. ꙗ҆́коже бо ѻ҆́ноѧ пла́мень, та́кѡ ѻ҆́гнь бжⷭ҇тва̀ твою̀ ᲂу҆тро́бꙋ не ѡ҆палѝ.</p>

<p><red>сѣда́ленъ. гла́съ, ѕ҃. Д</red>не́сь проро́ческое сбы́стьсѧ сло́во, се́бо покланѧ́емсѧ на мѣ́стѣ <red>[покло́н̾],</red> и҆дѣ́же стоѧ́сте но́зѣ твоѝ гдⷭ҇и. и҆ дре́во спасе́нїѧ вкꙋси́вше, грѣхо́вных̾ стрⷭ҇те́й свободꙋ̀ ᲂу҆лꙋчи́хом̾, мл҃твами бцⷣы, є҆ди́не чл҃колю́бче.</p>

<p><red>слава, и҆ нн҃ѣ. К</red>рⷭ҇тъ тво́й гдⷭ҇и ѡ҆ст҃и́сѧ. тѣ́мъ бо быва́ютъ и҆сцѣле́нїѧ болѧ́ щымъ во грѣсѣ́хъ. тѣ́мъ ти припа́ даемъ, поми́лꙋй на́съ.</p>

<p><red>пѣ́снь, д҃. і҆рмо́съ. Н</red>а крⷭ҇тѣ́ тѧ си́льне, свѣти́ло вели́кое ви́дѣвъ, тре́петомъ взѧ́тсѧ, лꙋчѝ ѡ҆прѧ́тавъ скры̀. всѧ́ же тва́рь воспѣ̀ со́страхомъ твоѐ смире́нїе. и҆́бо и҆спо́лнисѧ землѧ̀ твоегѡ̀ хвале́ нїѧ.</p>

<p><red>С</red>ѐ воскр҃се хрⷭ҇то́съ. мироно́сицамъ же на́мъ а҆́гг҃лъ речѐ, нерыда́йте. ше́дше рцѣ́те ᲂу҆ченико́мъ ра́дꙋющесѧ, дне́сь спасе́нїе ми́рꙋ. мꙋчи́тельство врага̀, сме́ртїю разори́сѧ. <red>Ж</red>ивоно́снаго ти крⷭ҇та̀, покло́ннꙋю ра́дость дне́сь хрⷭ҇тѐ соверша́юще. пред̾срѣ́тенїе твори́мъ пре ст҃ѣ́й стра́сти твое́й. є҆́же во спасе́нїе ми́рꙋ содѣ́ла сп҃се, ꙗ҆́кѡ всеси́ленъ.</p>

<p><red>Д</red>не́сь быва́етъ ра́дость на́ нб҃си и҆ на землѝ, ꙗ҆́кѡ хрⷭ҇то́во зна́менїе ми́рꙋ ꙗ҆влѧ́етсѧ, крⷭ҇тъ требл҃же́нныи. се́й бо пред̾ложе́нъ бы́въ, и҆сточа́етъ кла́нѧю щымсѧ є҆мꙋ̀, ра́дость приснотекꙋ́щꙋю. <red>Ч</red>то́ ти принесе́мъ хрⷭ҇тѐ, ꙗ҆́кѡ честны́и крⷭ҇тъ да́лъ є҆сѝ на́мъ поклони́тисѧ. на не́мъ же прест҃ꙋ́ю кро́вь свою̀ и҆злїѧ̀. и҆дѣ́же и҆ пло́ть твоѧ̀ гвоздьмѝ при гвозди́сѧ. є҆го́же ѡ҆блобыза́юще ны́нѣ бл҃годари́мъ тѧ̀.</p>

<p><red>сла́ва. Е҆</red>ди́ногѡ бжⷭ҇тва̀ пою̀ трѝ соста́ вы раздѣ́льны. и҆ є҆стества̀ про́ста про повѣ́даю, ѻ҆ц҃а без̾нача́льна, сн҃а и҆ дх҃а ст҃а́гѡ сопресто́льна. гдⷭ҇ьство є҆ди́но и҆ црⷭ҇тво, и҆ є҆ди́на держа́ва прⷭ҇носꙋ́щнаѧ.</p>

<p><red>и҆ ны́нѣ, боⷢ҇. Е҆</red>ди́на ꙗ҆ви́сѧ в̾ жена́хъ ве́щь пречю́дна чⷭ҇таѧ, слы́шанїе стра́ш нѡ. є҆стество́ бо ты̀ пресѣ́кла є҆сѝ, бе́з̾ мꙋжа ро́ждьши. пребыва́еши же па́ки ꙗ҆́кѡ и҆ пре́же ржⷭ҇тва̀ дв҃ою, ро́ждьши бг҃а и҆з̾ себѐ всенепоро́чнаѧ.</p>

<p><red>пѣ́снь, є҃. і҆рмо́с̾. О</red>у҆́тренююще тѧ воспѣ ва́емъ є҆ди́не ще́дре, смире́нїе ѡ҆брѣ́тше крⷭ҇то́мъ твои́мъ. и҆́мже ѡ҆бнови́лъ є҆сѝ ро́дъ чл҃ческїи, къ свѣ́тꙋ невече́рнемꙋ вводѧ̀ на́съ.</p>

<p><red>В</red>осїѧ́л̾ є҆сѝ ѿ́гроба незаходи́мыи свѣ́те, ми́рꙋ ѡ҆блиста́ѧ нетлѣ́нїе. потреби́л̾ є҆сѝ гдⷭ҇и сме́ртныи пла́чь ѿ коне́цъ, ꙗ҆́кѡ млрⷭ҇дъ. <red>П</red>ристꙋ́пимъ ѡ҆чи́щени воз̾дер жа́нїемъ. дре́во прест҃о́е ѡ҆блобыза́юще въ хвале́нїи. на не́мъ же хрⷭ҇то́съ распи на́емь, спасѐ ми́ръ, ꙗ҆́кѡ бл҃гоꙋтро́бенъ.</p>

<p><red>Л</red>икꙋ́ютъ въ весе́лїи а҆́гг҃льстїи чи́ни, дне́сь крⷭ҇та̀ твоегѡ̀ поклоне́нїемъ. тѣ́м̾ бо низложи́лъ є҆сѝ бѣсо́вскїѧ полкѝ. и҆ спа́слъ є҆сѝ хрⷭ҇тѐ чл҃чество. <red>Р</red>а́й дрꙋгі́и позна́сѧ цр҃кви, ꙗ҆́коже пре́жде дре́во и҆мꙋ́щи живоно́сное, крⷭ҇тъ тво́й гдⷭ҇и. и҆з̾него́ же прикоснове́нїем̾, без̾сме́ртїю причасти́хомсѧ.</p>

<p><red>сла́ва. С</red>обез̾нача́льны трѝ и҆поста́си сла́влю, є҆ди́ногѡ сꙋ́щества бг҃а, ѻ҆ц҃а и҆ сн҃а и҆ дх҃а. є҆ди́нъ свѣ́тъ трисїѧ́ненъ. є҆ди́нѡ держа́внѡ црⷭ҇тво, в̾ неслїѧ́ннѣ совокꙋпле́нїи.</p>

<p><red>и҆ ны́нѣ, боⷢ҇. Р</red>одила̀ є҆сѝ є҆стества̀ зако́ номъ, но вы́ше є҆стества̀ и҆ зако́на, ꙗ҆́кѡ без̾сѣ́менно ржⷭ҇тво̀. стра́нно же и҆ не ѡ҆бы́чно дѣ́йство, твоегѡ̀ рожде́нїѧ всенепоро́чнаѧ.</p>

<p><red>пѣ́снь, ѕ҃. і҆рмо́съ. Ѻ҆́</red>бразъ бжⷭ҇твенагѡ крⷭ҇та̀, і҆ѡ́на во́ чревѣ ки́товѣ просте́р тыма дла́ньма проѡбразова̀. и҆҆ зрѧ́ше спаса́ема ѿ ѕвѣ́рѧ, си́лою твое́ю сло́ве.</p>

<p><red>В</red>оскре́слъ є҆сѝ хрⷭ҇тѐ сме́рть попра́въ, ꙗ҆́коже вели́къ цр҃ь, ѿ а҆́довыхъ сокро́ вищъ во́звалъ є҆сѝ на́съ, въ поко́й црⷭ҇тва нбⷭ҇нагѡ, въ зе́млю без̾сме́ртїѧ. <red>П</red>ле́щꙋще пѣ́сньми бжⷭ҇твеными вѣ́р нїи, воскли́кнемъ бг҃ꙋ, крⷭ҇тъ гдⷭ҇нь цѣлꙋ́ юще. сщ҃е́нїѧ бо и҆сточа́етъ и҆сто́чникъ всѣ́мъ сꙋ́щымъ в̾ми́рѣ. <red>И҆</red>сполнѧ́етсѧ пе снописа́тельныи гла́съ. поклонѧ́ембосѧ ᲂу҆́же <red>[покло́н̾],</red> пречⷭ҇тыхъ но́гъ твои́хъ под̾но́жїю всеси́льне, крⷭ҇тꙋ̀ твоемꙋ̀ чест но́мꙋ, трилюбе́зномꙋ дре́вꙋ.</p>

<p><red>Н</red>а ра́мѣ є҆го́же и҆зво́лилъ є҆сѝ хрⷭ҇тѐ но си́ти ст҃ы́и крⷭ҇тъ. и҆ на се́мъ возне сти́сѧ, и҆ распѧ́тисѧ пло́тїю. є҆го́же ѡ҆блобыза́юще, нарꙋга́емсѧ враго́мъ і҆ꙋде́ѡмъ рыда́ющымъ. <red>Е҆</red>го́же ви́дѣвъ дре́во, въ тво́й хлѣ́бъ вложено̀, во проро́цѣхъ рыда́тель. крⷭ҇тъ тво́й ще́дре ѡ҆блобыза́юще, воспѣва́емъ тѝ ᲂу҆́зы и҆ погребе́нїе. копїе́ же и҆ гво́здїѧ.</p>

<p><red>сла́ва. Е҆</red>ди́ницꙋ в̾ тре́хъ ли́цѣхъ пою̀. и҆ трⷪ҇цꙋ во є҆ди́номъ є҆стествѐ поклонѧ́е мꙋ. бг҃а троѧ̀ пою̀, свѣ́тъ трисл҃нечныи, ѻ҆ц҃а и҆ сн҃а и҆ ст҃а́гѡ дх҃а.</p>

<p><red>и҆ ны́нѣ, боⷢ҇. Ч</red>юде́съ вели́кое чю́до, в̾ те бѣ̀ ꙗ҆ви́сѧ нескве́рнаѧ а҆́гнице. взе́млю щагѡ бо ми́рꙋ грѣхѝ, а҆́гньца породила̀ є҆сѝ. є҆го́же молѝ прилѣ́жно ѡ҆ пою́щихъ тѧ.</p>

<p><red>конда́къ. гла́съ, з҃. Н</red>е ᲂу҆́же к̾томꙋ̀ пла́ менное ѻ҆рꙋ́жїе храни́тъ вра́тъ є҆де́м скихъ. сїе́ бо на́йде пресла́вное наи́тїе, дре́во крⷭ҇тное, сме́ртное жа́ло, и҆ а҆́довꙋ побѣ́дꙋ разорѝ. прише́лъ бо є҆сѝ сп҃се мо́й, вопїѧ̀ сꙋ́щымъ во а҆́дѣ, вни́дите па́ки в̾ра́й.</p>

<p><red>и҆́косъ. Т</red>рѝ крⷭ҇ты̀ водрꙋзѝ на голго́фѣ пила́тъ, два̀ разбо́йникома, и҆ є҆ди́нъ жизнода́вцꙋ. є҆го́же ви́дѣвъ а҆́дъ, и҆ речѐ сꙋ́щымъ до́лѣ, ѽ слꙋгѝ моѧ̀, и҆ си́ла моѧ̀, кто̀ водрꙋзѝ гво́зди в̾ срⷣце моѐ. дре́вѧно мѧ̀ копїѐ внеза́пꙋ прободѐ, и҆ растерза́юсѧ, и҆ внꙋ́тренними болю̀, и҆ ᲂу҆тро́бою ᲂу҆ѧзвлѧ́юсѧ. чю́вства моѧ̀ снѣда́ютъ дꙋ́хъ мо́й, и҆ понꙋжда́юсѧ и҆з̾ блева́ти а҆да́ма, и҆ сꙋ́щыѧ со а҆да́момъ. дре́вомъ да́нныѧ ми, дре́вомъ си́хъ в̾во́дитъ па́ки в̾ ра́й.</p>

<p><red>пѣ́снь, з҃. і҆рмо́съ. И҆</red>з̾ пла́мене ѻ҆́троки и҆збавле́и, пло́ть прїе́мъ прїи́де на́ зем лю. и҆҆ на крⷭ҇тѣ̀ пригвозди́сѧ, спасе́нїе на́мъ дарова̀. є҆ди́нъ бл҃гослове́нъ ѻ҆ц҃е́м̾ бг҃ъ и҆҆ препросла́вленъ.</p>

<p><red>В</red>оскр҃съ и҆́з̾ гроба тридне́внѡ, ꙗ҆́кѡ спѧ̀ гдⷭ҇и, а҆́довыхъ вратаре́й сокрꙋши́въ бжⷭ҇твеною си́лою. и҆ и҆́же дре́вле воз̾ дви́гъ пра́ѻ҆ц҃а, є҆ди́нъ бл҃гослове́нъ ѻ҆ц҃е́мъ бг҃ъ и҆ препросла́вленъ. <red>Ц</red>ѣвни́ цею пѣ́сней ликꙋ́юще, возра́дꙋемсѧ дне́сь лю́дїє, крⷭ҇тны́мъ поклоне́нїемъ, и҆́же на се́мъ пригвозди́вшагосѧ сла́вѧ ще, є҆ди́наго бл҃гослове́на ѻ҆ц҃е́мъ бг҃а, и҆ препросла́влена.</p>

<p><red>П</red>оказа́выи ᲂу҆мерщве́нїѧ сосꙋ́дъ, жи́з ни дѣ́лателѧ, ми́рꙋ любе́зныи, тво́й крⷭ҇тъ всеще́дре. є҆мꙋ́же покланѧ́ющыѧсѧ ѡ҆ст҃ѝ, є҆ди́ныи блгⷭ҇ве́ныи ѻ҆ц҃е́мъ бг҃ъ, и҆ препросла́вленъ. <red>Е҆</red>ди́не млⷭ҇тиве, и҆ бл҃го ꙋтро́бне, просвѣтѝ и҆ ѡ҆ст҃ѝ і҆с҃е, покло нѧ́ющыѧсѧ вѣ́рнѡ твоемꙋ̀ крⷭ҇тꙋ̀, и҆ бжⷭ҇твенымъ страда́нїемъ, є҆ди́нъ бл҃го слове́нъ ѻ҆ц҃е́мъ бг҃ъ, и҆ препросла́вленъ.</p>

<p><red>сла́ва. Е҆</red>ди́ницꙋ в̾ тре́хъ соста́вѣхъ пою̀ бжⷭ҇тво̀. свѣ́тъ бо ѻ҆ц҃ъ, свѣ́тъ сн҃ъ, свѣ́тъ дх҃ъ. свѣ́тꙋ нераздѣлѧ́емꙋ пребы ва́ющꙋ, совокꙋпле́нїемъ є҆стества̀, но є҆ди́номꙋ ѻ҆́бразꙋ в̾ тре́хъ ли́цѣхъ сїѧ́ю щꙋ. є҆ди́нъ бл҃гослове́нъ ѻ҆ц҃е́мъ бг҃ъ, и҆ препросла́вленъ.</p>

<p><red>и҆ ны́нѣ, боⷢ҇. В</red>сѣ́хъ проро́къ многои҆ме ни́тое, ты̀ є҆сѝ проповѣ́данїе, две́рь бо бж҃їѧ, рꙋ́чко злата́ѧ, землѧ̀ ст҃а́ѧ, ꙗ҆ви́сѧ дв҃о без̾невѣ́стнаѧ, ро́ждьши пло́тїю і҆с҃а хрⷭ҇та̀ сꙋ́ща ѻ҆ц҃е́мъ бг҃а, и҆ препросла́влена.</p>

<p><red>пѣ́снь, и҃. і҆рмо́съ. Р</red>ꙋ́цѣ в̾ ро́вѣ вве́р женъ льво́мъ, и҆ногда̀ вели́кїи во проро́ цѣхъ, крⷭ҇тоѡбра́зно просте́ръ данїи́лъ, неврежде́нъ ѿ си́хъ снѣ́ди спасе́сѧ, бл҃гословѧ̀ хрⷭ҇та̀ во́ вѣки.</p>

<p><red>С</red>і́й дн҃ь ѡ҆бл҃гоꙋха́етъ ми́ры, бжⷭ҇твены ми вонѧ́ми, живоꙋха́нное дре́во крⷭ҇тъ хрⷭ҇то́въ. ѡ҆бонѧ́имъ тогѡ̀ бг҃одохнове́н ное бл҃гоꙋха́нїе, томꙋ̀ покланѧ́ющесѧ вѣ́рнѡ во́ вѣки <red>[покло́н̾]. С</red>ла́ва и҆́же крⷭ҇то́мъ врага̀ низ̾ложи́вшемꙋ, и҆ плѣ ни́вшемꙋ а҆́да, є҆́же к̾ немꙋ̀ схожде́ нїемъ, и҆ ѡ҆жи́вльшемꙋ ме́ртвыѧ, и҆́хже возмогі́и пожретѝ, воспѣва́ющихъ є҆гѡ̀ во́ вѣки.</p>

<p><red>Г</red>рѧдѝ і҆єлисе́ю проро́че, рцы̀ ꙗ҆́вѣ, что̀ дре́во ѻ҆́но є҆́же в̾ во́дꙋ вложѝ; крⷭ҇тъ хрⷭ҇то́въ, и҆́мже ѿ глꙋбины̀ и҆ тлѝ и҆з̾вле ко́хомсѧ. томꙋ̀ поклонѧ́ющесѧ вѣ́рнѡ во́ вѣки. <red>Д</red>ре́вле і҆а́кѡвъ проѡ҆бразꙋ́ѧ крⷭ҇тъ тво́й хрⷭ҇тѐ, і҆ѡ́сифъ поклони́сѧ бжⷭ҇твенагѡ жеѕла̀ кра́еви, ски́петръ сегѡ̀ стра́шнагѡ црⷭ҇твїѧ твоегѡ̀ пред̾ ви́дѧ. є҆мꙋ́же поклонѧ́емсѧ вѣ́рнѡ во́ вѣки <red>[покло́н̾].</red></p>

<p><red>сла́ва. Е҆</red>ди́но в̾тре́хъ ли́цѣхъ сꙋщество̀, сла́влю несмѣ́снѡ є҆диноѡ҆бра́зно троѧ̀. и҆ непресѣца́ю ѻ҆́бразъ, ѻ҆ц҃а и҆ сн҃а съ дх҃омъ, є҆ди́нъ бо надовсѣ́ми бг҃ъ въ трⷪ҇цѣ во́ вѣки.</p>

<p><red>и҆ ны́нѣ, боⷢ҇. Е҆</red>ди́на въ мт҃рехъ ꙗ҆ви́сѧ дв҃а, бг҃оневѣ́сто мр҃і́е, бе́з̾мꙋжа роди́ов ши сп҃са хрⷭ҇та̀, чистотѣ̀ зна́менїе сохра ни́вши, тебѐ ᲂу҆блажа́емъ земні́и во́ вѣки.</p>

<p><red>пѣ́снь, ѳ҃. і҆рмо́съ. ѽ</red> мт҃и дв҃о бцⷣе, нело́жнѡ ро́ждьшаѧ, без̾ сѣ́мене хрⷭ҇та̀ бг҃а на́шегѡ, на́ крⷭ҇тъ возне́сшагосѧ пло́тїю. тебѐ вѣ́рнїи всѝ, досто́йнѡ с̾ни́мъ ны́нѣ велича́емъ.</p>

<p><red>Г</red>ро́бъ тво́й жи́знь ми хрⷭ҇тѐ и҆сточѝ. содержа́и бо жи́знь пред̾ста́въ, возо пи́лъ є҆сѝ пребыва́ющымъ во гробѣ́хъ, сꙋ́щїи во ю҆́захъ разрѣши́тесѧ, а҆́зъ бо ми́рꙋ и҆збавле́нїе прїидо́хъ. <red>П</red>ѣ́сньми да взыгра́ютъ всѧ̀ дре́ва дꙋбра́внаѧ, тезо и҆мени́тое дре́во крⷭ҇та̀ зрѧ́ще, ѡ҆блобы за́емо дне́сь. и҆́мже хрⷭ҇то́съ вознесѐ ро́г̾, ꙗ҆́коже прⷪ҇ро́чествꙋетъ бжⷭ҇твеныи дв҃дъ.</p>

<p><red>Д</red>ре́вомъ ᲂу҆́меръ, дре́во тѧ ѡ҆брѣто́хъ жи́зни, хрⷭ҇тоно́сныи крⷭ҇те. храни́телю мо́й нерꙋши́маѧ на бѣсы̀ крѣ́пкаѧ де ржа́во. тебѣ̀ поклонѧ́ющꙋмисѧ дне́сь, взыва́ю, ѡ҆ст҃и́ мѧ прест҃ы́и. <red>В</red>есели́сѧ и҆ ра́дꙋисѧ цр҃кви бж҃їѧ, требл҃же́нномꙋ дре́вꙋ поклонѧ́ющисѧ дне́сь, прест҃о́мꙋ крⷭ҇тꙋ̀ хрⷭ҇то́вꙋ. є҆мꙋ́же слꙋ́жатъ чи́нове а҆́гг҃льстїи, в̾ весе́лїи хрⷭ҇та̀ сла́вѧще.</p>

<p><red>сла́ва. Т</red>рⷪ҇цѣ ли́цы, и҆ є҆ди́ницѣ є҆стест во́мъ, поклонѧ́юсѧ тебѣ̀ бжⷭ҇твꙋ̀ ст҃о́мꙋ <red>[покло́н̾],</red> ѻ҆ц҃ꙋ и҆ сн҃ꙋ со ст҃ы́мъ дх҃омъ, є҆ди́номꙋ нача́лꙋ, и҆ є҆ди́номꙋ црⷭ҇твꙋ, и҆́же всѣ́ми влады́чествꙋющꙋ.</p>

<p><red>и҆ ны́нѣ, боⷢ҇. Г</red>ора̀ высока̀, в̾ ню́ же все ли́сѧ хрⷭ҇то́съ, ты̀ ꙗ҆ви́сѧ дв҃о, ꙗ҆́коже дв҃дъ бжⷭ҇твеныи вопїе́тъ. є҆ѧ́же ра́ди мы̀ вознесо́хомсѧ к̾ нб҃сѝ. всыни́вшесѧ дх҃омъ, всебл҃же́ннаѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ тѝ мт҃ре, си́лою честна́го и҆ животворѧ́щаго крⷭ҇та̀, и҆ всѣ́хъ ра́ди ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

<p>Т<red>ропа́рь, бл҃говѣ́щенїю бцⷣы. гла́съ, д҃.</red></p>

<p><red>Д</red>не́сь спасе́нїю на́шемꙋ нача́токъ, и҆ вѣ́чнѣй та́йнѣ ꙗ҆вле́нїе. сн҃ъ бж҃їи, сн҃ъ дв҃ыѧ быва́етъ. и҆ гаврїи́лъ ра́дость бл҃го вѣствꙋ́етъ. тѣ́мъ и҆ мы̀ съ ни́мъ бцⷣѣ возопїе́мъ, ра́дꙋйсѧ ѡ҆бра́дованнаѧ гдⷭ҇ь с̾тобо́ю <red>[двⷤа]. сла́ва, и҆ ны́нѣ, то́йже.</red></p>

</document>