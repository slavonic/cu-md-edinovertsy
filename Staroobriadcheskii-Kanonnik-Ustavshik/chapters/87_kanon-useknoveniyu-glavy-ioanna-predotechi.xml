<document xmlns="http://www.ponomar.net/culiturgical">
<p>Т<red>ропа́рь, ᲂу҆секнове́нїю главы̀</red></p>

<p><red>і҆ѡа́нна прⷣтчи. гла́съ, в҃.</red></p>

<p><red>П</red>а́мѧть пра́ведникꙋ с̾ похвала́ми, те бѣ́ же довлѣ́етъ свидѣ́тельство гдⷭ҇не прⷣтче. ꙗ҆ви́лбосѧ є҆сѝ вои́стинꙋ проро́къ чⷭ҇тнѣ́йши, ꙗ҆́кѡ и҆ в̾ бы́стринахъ крⷭ҇ти́ ти сподо́билсѧ є҆сѝ проповѣ́даннагѡ. тѣ́мже за и҆́стинꙋ пострада́въ, ра́дꙋѧсѧ бл҃говѣсти́лъ є҆сѝ во а҆́дѣ сꙋ́щымъ, бг҃а ꙗ҆́вльшагосѧ пло́тїю, взе́млющагѡ грѣхѝ ми́ра, и҆ подаю́щагѡ на́мъ ве́лїю ми́лость <red>[два́жды].</red></p>

<p><red>сла́ва, и҆ ны́нѣ, боⷢ҇. В</red>сѧ̀ па́че смы́сла, всѧ̀ пресла́внаѧ твоѧ̀ бцⷣе та́инства, чистото́ю запечатлѣ́нна, и҆ дв҃ьствомъ храни́ма, мт҃и разꙋмѣ́сѧ нело́жна, бг҃а ро́ждьши и҆́стиннагѡ, того̀ молѝ спа сти́сѧ  дш҃а́мъ  на́шымъ.</p>

<p>К<red>ано́нъ. гла́съ, и҃. пѣ́снь, а҃. і҆рмоⷭ҇. В</red>о́дꙋ проше́дъ, ꙗ҆́кѡ по́ сꙋхꙋ, и҆з̾ є҆гѵ́петска ѕла̀ и҆збѣжа́въ, і҆и҃льтѧнинъ вопїѧ́ше, и҆зба́вителю бг҃ꙋ на́шемꙋ пое́мъ.</p>

<p><red>запѣ́въ: С</red>т҃ы́и вели́кїи проро́че і҆ѡа́нне прⷣтче гдⷭ҇нь, молѝ бг҃а ѡ҆ на́съ <red>[покло́н̾].</red></p>

<p><red>И҆́</red>же ѿ ᲂу҆тро́бы непло́дныѧ, ꙗ҆́вльшасѧ проро́ка. и҆́же въ ложесна́хъ дв҃ческихъ, во́ чревѣ носи́ма неи҆з̾рече́ннѡ, сщ҃е́н нагѡ  воспое́мъ  прⷣтчꙋ.</p>

<p><red>П</red>редѣ́лы є҆стества̀ превозше́дъ. пра́вдѣ соблю́лъ є҆сѝ ѻ҆бѣ́ты. без̾зако́нное смѣ ше́нїе ѡ҆блича́ѧ, неꙋбоѧ́всѧ цр҃е́й сꙋро́в ства.</p>

<p><red>сла́ва. З</red>ако́ннымъ млеко́мъ воспитѣ́в сѧ, законоположе́нїе совокꙋпле́нїѧ за ко́ннагѡ, ꙗ҆́кѡ зако́нꙋ печа́ть запеча тлѣ́ѧ. сопроти́вилсѧ є҆сѝ ме́рзскомꙋ прелюбодѣѧ́нїю.</p>

<p><red>и҆ нн҃ѣ, боⷢ҇. Ч</red>и́ни тѧ̀ а҆́гг҃лъ и҆ чл҃къ без̾ невѣ́стнаѧ мт҃и, восхвалѧ́ютъ непреста́ ннѡ, зижди́телѧ бо и҆́хъ, ꙗ҆́кѡ младе́н ца  на́  рꙋкꙋ  свое́ю  понесла̀  є҆сѝ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и вели́кїи проро́че, і҆ѡа́нне прⷣтче гдⷭ҇нь, ꙗ҆́кѡ всѝ по́ бз҃ѣ къ тебѣ̀ прибѣ га́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>бⷭ҇номꙋ крꙋ́гꙋ верхо тво́рче гдⷭ҇и, и҆ цр҃кви зижди́телю, ты̀ менѐ ᲂу҆твердѝ в̾ любвѝ свое́й, жела́нїем̾ сы́и кра́й, и҆ вѣ́рнымъ ᲂу҆тверже́нїе, є҆ди́не  чл҃колю́бче.</p>

<p><red>Д</red>ре́внихъ ꙗ҆́кѡ хода́тай, и҆ но́выхъ прⷣтче є҆ѵⷢ҇а́льскихъ проповѣ́данїи, ты̀ пред̾ста́в̾, смѣше́нїе без̾зако́нное мꙋчи́ тельское ѡ҆бличи́л̾ є҆сѝ. сла́внꙋю сме́рть ра́дꙋѧсѧ  прїѧ́лъ  є҆сѝ.</p>

<p><red>Ѿ</red> ма́тере без̾зако́нныѧ, пред̾наꙋчена̀ ѻ҆трокови́ца, ѡ҆бьюро́дѣвшꙋ пїѧ́нст вомъ, и҆́родови речѐ, да́ждь на блю́дѣ главꙋ̀ і҆ѡа́нновꙋ. ма́тери да пода́мъ да́ръ возжелѣ́ненъ.</p>

<p><red>сла́ва. Ѡ҆</red>бличе́нїѧ нетерпѧ̀ без̾стꙋ́дныи мꙋчи́тель, бг҃оно́снагѡ ти ꙗ҆зы́ка сла́ вне прⷣтче, ѻ҆трокови́це предае́тъ, же́н скимъ плѧса́нїемъ, честнꙋ́ю ти главꙋ̀ пресла́вне.</p>

<p><red>и҆ ны́нѣ, боⷢ҇. В</red>се́льсѧ в̾ дв҃ꙋ пло́тїю гдⷭ҇и, ꙗ҆ви́лсѧ є҆сѝ чл҃кѡмъ, ꙗ҆́коже подоба́ше зрѣ́ти тѧ. ю҆́же и҆ показа́лъ є҆сѝ ꙗ҆́кѡ и҆́стиннꙋю бцⷣꙋ, и҆ вѣ́рнымъ по́мощь, є҆ди́не  чл҃колю́бче.</p>

<p><red>сѣда́ленъ. гла́съ, и҃. Ѿ</red> непло́дове про сїѧ́въ во́лею бж҃їею, и҆ ᲂу҆́зы растерза́въ ꙗ҆зы́кꙋ ѻ҆́ч҃ꙋ. показа́лъ є҆сѝ сл҃нце, ден ни́цꙋ ѡ҆зарѧ́ющꙋ. и҆ лю́демъ в̾ пꙋсты́ни зижди́телѧ проповѣ́далъ є҆сѝ, а҆́гньца взе́млющаго ми́ра согрѣше́нїѧ. тѣ́мже ре́вностїю царѧ̀ ѡ҆бличи́лъ є҆сѝ. сла́внꙋю главꙋ̀ твою̀ ѿсѣчѐ сла́вне, і҆ѡа́нне все хва́льне. молѝ хрⷭ҇та̀ бг҃а, согрѣше́нїемъ ѡ҆ставле́нїе дарова́ти, пра́зднꙋющымъ любо́вїю  ст҃ꙋ́ю  па́мѧть  твою̀.</p>

<p><red>сла́ва, и҆ ны́нѣ, боⷢ҇. Ꙗ҆́</red>кѡ дв҃ꙋ є҆ди́нꙋ в̾ жена́хъ, тѧ̀ без̾ сѣ́мене ро́ждьшꙋю бг҃а пло́тїю, всѝ ᲂу҆бл҃жа́емъ ро́ди чл҃честїи, ѻ҆́гнь бо всели́сѧ в̾ тѧ̀ бжⷭ҇твеныи, и҆ ꙗ҆́кѡ младе́нца дои́ши зижди́телѧ и҆ гдⷭ҇а. тѣ́мже а҆́гг҃льскїй собо́ръ, и҆ чл҃че скїи ро́дъ, досто́йнѡ сла́вимъ прест҃о́е ржⷭ҇тво̀ твоѐ, и҆ согла́снѡ вопїе́мъ ти, молѝ хрⷭ҇та̀ бг҃а, согрѣше́нїемъ ѡ҆ставле́ нїе дарова́ти, воспѣва́ющымъ досто́й нѡ  сла́вꙋ  твою̀.</p>

<p><red>пѣ́снь, д҃. і҆рмо́съ. Т</red>ы́ ми хрⷭ҇тѐ гдⷭ҇ь, ты́ же и҆ си́ла ми, ты́ ми бг҃ъ, ты́ ми ра́дованїе. не ѡ҆ста́вль нѣ́дра ѻ҆́ч҃а, но ми́лостїю сѝ на́шꙋ нищетꙋ̀ посѣти́въ. тѣ́мъ с̾ проро́комъ а҆вва́кꙋмомъ зовꙋ̀, си́лѣ  твое́й  сла́ва  чл҃колю́бче.</p>

<p><red>Н</red>емогі́и терпѣ́ти ѡ҆бличе́нїи де́рзость, и҆́же зако́на томле́нїемъ пови́нныи. ни де́рзость бл҃гочести́вꙋю, и҆́же скве́рными сластьмѝ растлѣ́нныи, свѧза́въ блюдѧ́ ше, невеще́ственѡ го́рнимъ, пре́жде конца̀  лико́мъ  совокꙋплѧ́емагѡ.</p>

<p><red>Д</red>ш҃евре́днымъ пїѧ́нствомъ, и҆ раз̾жже́ нїемъ блꙋ́днымъ поболѣ́въ, ѿда́нъ ѡ҆каѧ́нныи, ѻ҆трокови́цы плѧса́нїемъ ножны́мъ свѧ́занъ, ᲂу҆бі́ица проро́кꙋ быва́етъ. зача́тъ бо пїѧ́нство блꙋдꙋ̀ ма́терь, и҆ лю́тое без̾зако́нїе породѝ.</p>

<p><red>сла́ва. В</red>ои́стинꙋ в̾ тебѣ̀ несолга̀ бжⷭ҇тве ныи гла́съ, ты́ бо во проро́цѣхъ бо́ль шїи є҆сѝ, ꙗ҆́кѡ пррⷪ҇чествꙋ сподо́бисѧ ѿ са́мыѧ ᲂу҆тро́бы, в̾ несоверше́нѣ тѣлесѝ. и҆ прорече́ннаго тобо́ю бг҃а сло́ва, и҆ ви́дѣвъ  и҆  крести́въ  в̾  тѣлесѝ.</p>

<p><red>и҆ ны́нѣ, боⷢ҇. Т</red>ы̀ вѣ́рнымъ похвала̀ є҆сѝ без̾невѣ́стнаѧ. ты̀ и҆ застꙋпле́нїе. ты̀ и҆ прибѣ́жище хрⷭ҇тїѧ́нѡмъ, стѣна̀ и҆ при ста́нище. к̾ сн҃ꙋ бо своемꙋ̀, мольбы̀ но́ сиши всенепоро́чнаѧ. и҆ спаса́еши ѿ бѣ́дъ, и҆́же вѣ́рою и҆ любо́вїю бцⷣꙋ тѧ̀ зна́ющихъ  чи́стꙋ.</p>

<p><red>пѣ́снь, є҃. і҆рмо́съ. В</red>скꙋ́ю мѧ ѿри́нꙋ, ѿ лица̀ твоегѡ̀ свѣ́те незаходѧ́и, покры́ ла мѧ є҆́сть чюжа́ѧ тма̀ ѻ҆каѧ́ннаго. но ѡ҆брати́ мѧ, и҆ к̾ свѣ́тꙋ за́повѣдей тѝ, пꙋтѝ моѧ̀ напра́ви молю́тисѧ.</p>

<p><red>М</red>т҃рьними наꙋче́ньми, цѣ́нꙋ плѧса́нїѧ ѕлобѣсо́вскагѡ, сꙋро́выѧ льви́цы, сꙋро вѣ́йшеє и҆сча́дїе и҆спросѝ. ю҆́же и҆ ѕвѣ́рїе са́ми въ пꙋсты́ни почита́хꙋ, главꙋ̀ прⷣтчи,  и҆  проповѣ́дника.</p>

<p><red>ѽ</red> твои́мъ неи҆з̾рече́ннымъ и҆ непости́ жнымъ сꙋдьба́мъ чл҃колю́бче. ꙗ҆́кѡ и҆́же ѿ ложе́снъ сотворе́ное прїѧ́телище дх҃ꙋ, и҆ возра́стшеє цѣломꙋ́дрїемъ и҆ чисто то́ю, скверна́ваѧ и҆сплѧса̀ ѻ҆трокови́ца.</p>

<p><red>сла́ва. Л</red>юбе́знѡ и҆ и҆́скреннѡ, спрѧже́нїе без̾зако́нное лю́бѧщꙋ, рожде́нїю любе́ знѡ, совокꙋпи́ти проро́ка ᲂу҆бїе́нїе, и҆ ча́ша и҆спо́лнь проро́ческихъ ст҃ы́хъ кро ве́й  растворе́на.</p>

<p><red>и҆ ны́нѣ, боⷢ҇. М</red>т҃рьне дерзнове́нїе, є҆́же к̾ сн҃ꙋ своемꙋ̀ и҆мꙋ́щи пречⷭ҇таѧ, сро́дна гѡ промышле́нїѧ на́шегѡ непре́зри мо́лимсѧ, ꙗ҆́кѡ тѧ̀ є҆ди́нꙋ хрⷭ҇тїѧ́не ко влⷣцѣ, ѡ҆чище́нїе млⷭ҇тивно пред̾лага́емъ.</p>

<p><red>пѣ́снь, ѕ҃. і҆рмо́с̾. Ѡ҆</red>чи́сти мѧ сп҃се, мно́ га бо без̾зако́нїѧ моѧ̀, и҆ и҆з̾ глꙋбины̀ ѕѡ́лъ воз̾веди́ мѧ молю́сѧ, к̾ тебѣ́ бо воз̾ва́хъ и҆ ᲂу҆слы́ша мѧ, бж҃е спасе́нїѧ  моегѡ̀.</p>

<p><red>З</red>ако́на за́повѣдей бѣдꙋ́ѧи бл҃же́нне, ѡ҆блича́еши и҆ наказꙋ́еши без̾зако́нно вавшаго. нарече́босѧ тро́сть, вра́жїими вѣ́тры  коле́блемъ  к̾  паде́нїю.</p>

<p><red>К</red>ро́вїю закла́нїѧ, глава̀ ка́плющи твоѧ̀, принесе́сѧ блꙋ́днымъ по́двигомъ, вмѣ́ стѡ мзды̀. и҆́рода ѡ҆блича́ющи и҆ по кончи́нѣ, ꙗ҆́кѡ є҆стество̀ смѣси́вша.</p>

<p><red>сла́ва. В</red>ъ пꙋсты́нѧхъ ходѧ̀, власы̀ вель бꙋ́жи покрыва́емь. во ѻ҆́вѣхъ ᲂу҆́бѡ ꙗ҆́кѡ свѣтосїѧ́ннѡ живѧ́ше вла́стельски. во ѻ҆́вѣхъ же ꙗ҆́кѡ ца́рскꙋ ѡ҆бносѧ̀ кра сотꙋ̀, над̾ страстьмѝ воцари́лсѧ є҆сѝ.</p>

<p><red>и҆ ны́нѣ, боⷢ҇. Д</red>а и҆зба́вимсѧ ѿ лю́тъ прегрѣше́нїи, моли́твами твои́ми бг҃о роди́тельнице чи́стаѧ, и҆ да ᲂу҆лꙋчи́мъ прест҃а́ѧ бжⷭ҇твеное сїѧ́нїе, ѿ тебѐ не и҆з̾рече́ннѡ воплоще́ннагѡ сн҃а бж҃їѧ.</p>

<p><red>конда́къ. гла́съ, є҃. П</red>рⷣтчи сла́вное ᲂу҆сѣ кнове́нїе, смотре́нїе бы́сть нѣ́кое бжⷭ҇твено, да и҆ сꙋ́щымъ во а҆́дѣ сп҃сово проповѣ́сть прише́ствїе. да рыда́етъ ᲂу҆́бѡ и҆роді́ѧ, без̾зако́нно ᲂу҆бі́йство и҆спроси́вши. незако́нъ бо бж҃їи, ни жи вы́и вѣ́къ возлюбѝ, но ле́сть вре́мен нꙋю.</p>

<p><red>и҆́косъ. Р</red>ожде́нїе и҆́родово, всѣ́мъ ꙗ҆ви́сѧ непреподо́бнѡ, є҆гда̀ посредѝ питѣ́ю щихсѧ, глава̀ постѧ́щагосѧ пред̾ложи́сѧ ꙗ҆́коже снѣ́дь. ра́дости совокꙋпи́сѧ пе ча́ль, и҆ смѣ́хꙋ раствори́сѧ го́рькое рыда́ нїе, ꙗ҆́кѡ главꙋ̀ крⷭ҇тлевꙋ на блю́дѣ но сѧ̀, пред̾ всѣ́ми вни́де ꙗ҆́коже речѐ ѻ҆трокови́ца. и҆ клѧ́твы ра́ди, рыда́нїе нападѐ на всѧ̀ возлежа́щыѧ тогда̀ съ царе́мъ. не бо̀ ѡ҆бвеселѝ ѻ҆́нѣхъ, ни и҆́рода самого̀. рече́ бо ѡ҆скорбѣ́ша печа́ лїю не и҆́стинною, но ле́стїю вре́менною.</p>

<p><red>пѣ́снь, з҃. і҆рмо́съ. Б</red>ж҃їѧ схожде́нїѧ ѻ҆́гнь ᲂу҆стыдѣ́сѧ въ вавилѡ́нѣ дре́вле. сегѡ̀ ра́ди ѻ҆́троцы, в̾ пещѝ ра́дованною ного́ю, ꙗ҆́кѡ во́ свѣтѣ ликова́хꙋ пою́ ще, бл҃гослове́нъ бг҃ъ ѻ҆ц҃ъ на́шихъ.</p>

<p><red>Б</red>лꙋ́днымъ жела́нїемъ, лю́тымъ же пїѧ́нствомъ воѡ҆рꙋжи́всѧ, побо́рсѧ раз̾ сѣ́десѧ, проти́вꙋ воз̾держа́нїѧ столпꙋ̀ непрекло́нномꙋ, и҆ цѣломꙋ́дрїѧ проти́вꙋ гра́дꙋ непобѣди́момꙋ, хрⷭ҇то́вꙋ крⷭ҇тлю, и҆́родъ  без̾зако́нныи.</p>

<p><red>Н</red>е ᲂу҆жасе́сѧ прⷣтча, непостыдѣ́сѧ, недо во́льна бы́сть наꙋче́наѧ дїѧ́воломъ, твою̀ приносѧ́щи честнꙋ́ю главꙋ̀, несты́ дно наблю́дѣ. наважде́нїемъ мт҃рьнимъ прельсти́вши  ᲂу҆́мъ.</p>

<p><red>сла́ва. Ꙗ҆́</red>кѡ свѣти́льник̾ просїѧ́лъ є҆сѝ. пред̾посла́жесѧ ꙗ҆́кѡ прⷪ҇ркъ. проповѣ́дꙋе ши, а҆́гньца бж҃їѧ ꙗ҆́вльшагосѧ хрⷭ҇та̀. ꙗ҆́кѡ мч҃нкъ во главꙋ̀ ᲂу҆сѣче́сѧ, возвѣ ща́ѧ того̀ и҆ сꙋ́щымъ во а҆́дѣ ме́ртвым̾.</p>

<p><red>и҆ ны́нѣ, боⷢ҇. И҆</red>зба́вльшесѧ ржⷭ҇тво́м̾ ти ѡ҆сꙋжде́нїѧ, дре́внѧгѡ паде́нїѧ, ꙗ҆вле́ нꙋю винꙋ̀ свобожде́нїѧ, тѧ̀ мт҃и дв҃о, с̾ сн҃омъ ти да́вшимъ и҆зба́вꙋ ѡ҆ на́съ себѐ, прⷭ҇нѡ  сла́вимъ.</p>

<p><red>пѣ́снь, и҃. і҆рмоⷭ҇. С</red>е́дмь седми́цею пе́щь, халдѣ́йскїи мꙋчи́тель, бг҃очести́вымъ лю́тѣ разжжѐ. си́лою же лꙋ́чшею спасе́ ныхъ ви́дѣвъ, творцꙋ̀ и҆ и҆зба́вителю вопїѧ́ше, дѣ́ти бл҃гослови́те, сщ҃е́ннїи воспо́йте, лю́дїє и҆ превозноси́те є҆гѡ̀ во́ вѣки.</p>

<p><red>П</red>ред̾текі́и пред̾ ржⷭ҇тво́мъ ти, и҆ бжⷭ҇тве нагѡ страда́нїѧ, в̾ преи҆спо́днихъ ме че́мъ быва́етъ проро́къ и҆ вѣ́стникъ, та́ мошнѧгѡ прише́ствїѧ ти. ꙗ҆́кѡ гла́съ сло́ва і҆ѡа́ннъ взыва́ѧ, ме́ртвїи живо да́вца, слѣпі́и свѣтода́вца, плѣне́нїи и҆зба́вителѧ, хрⷭ҇та̀ превозноси́те во всѧ̀ вѣ́ки.</p>

<p><red>Д</red>в҃ческагѡ ржⷭ҇тва̀, пред̾те́къ ѿ непло́ дове, ны́нѣ во́льнагѡ и҆́же всѧ̀ созда́в шагѡ, бы́сть распѧ́тїѧ первоше́стве ник̾. ᲂу҆сѣкнове́нїем̾ главны́мъ, сꙋ́щым̾ и҆́же во а҆́дѣ зовы́и, дѣ́ти бл҃гослови́те, сщ҃е́ннїи воспо́йте, лю́дїє превозноси́те є҆гѡ̀  во́  вѣки.</p>

<p><red>сла́ва. Г</red>лавѣ̀ твое́й тѣле́снѣй ѿѧ́тѣ бы́вши прⷣтче, твоеѧ̀ пло́ти дш҃и вла дѧ́щыѧ ѿ сеѧ̀ ѿѧ́тсѧ, но бжⷭ҇тво̀ ѿ́ плоти є҆мманꙋ́ила не ѿѧ́тсѧ ѿ сю́дꙋ. ко́сть несокрꙋши́сѧ бг҃ꙋ и҆ влⷣцѣ. тѣ́м̾ же  превозноси́те  є҆гѡ̀  во́  вѣки.</p>

<p><red>и҆ ны́нѣ, боⷢ҇. Г</red>дⷭ҇ороди́тельнице пречⷭ҇таѧ, дш҃и моеѧ̀ ꙗ҆́звы и҆ гное́нїѧ млⷭ҇тивною мольбо́ю сѝ, дв҃о ѡ҆чи́сти, и҆ па́дша во ста́ви. спаси́ мѧ всенепоро́чнаѧ, блꙋ́д наго спасѝ. ты́ бо ми є҆сѝ пред̾ста́тель ница и҆ застꙋпле́нїе, є҆ди́на чи́стаѧ и҆ бл҃гослове́наѧ во всѧ̀ вѣ́ки.</p>

<p><red>пѣ́снь, ѳ҃. і҆рмо́съ. О</red>у҆страши́сѧ всѧ́къ слꙋ́хъ, неи҆зрече́ннаго бж҃їѧ схожде́нїѧ, ꙗ҆́кѡ вы́шнїи во́лею сни́де да́же и҆ до́ плоти, ѿ дв҃ческаго бо чре́ва бы́въ ᲂу҆́бо чл҃къ. тѣ́мже тѧ̀ пречⷭ҇тꙋю бцⷣꙋ, вѣ́рнїи велича́емъ.</p>

<p><red>О</red>у҆страши́сѧ по́лкъ лꙋка́выи, и҆ сегѡ̀ пред̾ста́тель дїѧ́волъ, бг҃ослове́снагѡ тѝ проро́че ꙗ҆зы́ка, хрⷭ҇та̀ проповѣ́давшаго, и҆ ѻ҆трокови́цею скве́рненою, и҆́рода по винꙋ̀ главꙋ̀ ᲂу҆сѣщѝ твою̀. но мы́ тѧ крⷭ҇тлѧ велича́емъ.</p>

<p><red>О</red>у҆до́ль ᲂу҆́бѡ є҆стества̀ смире́на воз̾вы́ сисѧ, и҆ хо́лмъ смири́сѧ сме́ртное воз̾ ноше́нїе. гла́съ бо вопїю́щагѡ возва̀, в̾ пꙋсты́нѧхъ свѣ́та, а҆́довѣхъ жили́щъ врата̀ воз̾ми́тесѧ, цр҃ь бо всѣ́хъ вни́детъ.</p>

<p><red>сла́ва. О</red>у҆страша́ютсѧ стра́сти чл҃кѡмъ, и҆ стра́хомъ ѿбѣ́гаютъ бѣ́сове, ѡ҆сѣне́ нїемъ ѿ бг҃а тебѣ̀ да́нныѧ бл҃года́ти. но ѿ ѡ҆бои́хъ и҆скꙋше́нїи, ста́до твоѐ и҆з ба́ви гдⷭ҇нь прⷣтче, и҆́же вѣ́рою тѧ̀ прⷭ҇нѡ велича́ющихъ.</p>

<p><red>и҆ ны́нѣ, боⷢ҇. Н</red>алѧцы̀ и҆спѣ́й и҆ црⷭ҇твꙋй сн҃е бг҃омт҃ре, и҆зма́ильтескїѧ лю́ди по корѝ, борю́щыѧ на́съ. странѣ̀ на́шей побѣ́ды да́рꙋй на врагѝ, мольба́ми ро́ждьшїѧ тѧ сло́ве бж҃їи.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, честна́гѡ и҆ сла́внагѡ проро́ка и҆ прⷣтчи крⷭ҇тлѧ і҆ѡа́н на, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>