<document xmlns="http://www.ponomar.net/culiturgical">
<p>Т<red>ропа́рь, а҆́гг҃лꙋ храни́телю вели́кїй.</red></p>

<p><red>А҆́</red>гг҃льскимъ зра́комъ сїѧ́ѧ, и҆ бжⷭ҇тве ною сла́вою ѡ҆зарѧ́емъ, покры́й мѧ кро́вомъ крилꙋ̀ твое́ю, и҆ бжⷭ҇твенаго ти слꙋже́нїѧ ѻ҆рꙋ́жїем̾, прогонѝ всѧ̀ врагѝ моѧ̀, ви́димыѧ же и҆ неви́димыѧ. тебе́ бо и҆́мамы крѣ́пка ѻ҆рꙋ́жника, и҆ моли́ твеника ѡ҆ дш҃а́хъ на́шихъ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же бл҃гослове́нꙋю нарекі́и мт҃рь себѣ̀, прїи́де на́ стрⷭ҇ть во́ лею свое́ю, восїѧ́въ на крⷭ҇тѣ̀, взыска́ти хотѧ̀ а҆да́ма. гл҃ѧ а҆́гг҃лѡмъ, сра́дꙋйте мисѧ, ꙗ҆́кѡ ѡ҆брѣ́тесѧ и҆зги́бшаѧ дра́х ма. и҆́же всѧ̀ мꙋ́дрѣ ᲂу҆стро́ивыи, гдⷭ҇и сла́ва тебѣ̀.</p>

<p>К<red>ано́нъ моле́бенъ, к̾ своемꙋ̀ а҆́гг҃лꙋ хра ни́телю дш҃и и҆ тѣ́лꙋ. глаⷭ҇, и҃. пѣ́снь, а҃. і҆рмо́съ. В</red>о́дꙋ проше́дъ, ꙗ҆́ко по́сꙋхꙋ, и҆з̾ є҆гѵ́петска ѕла̀ и҆збѣжа́въ, і҆и҃льтѧнинъ вопїѧ́ше, и҆зба́вителю бг҃ꙋ на́шемꙋ пое́мъ.</p>

<p><red>запѣ́въ [м]: А҆́</red>гг҃ле хрⷭ҇то́въ ст҃ы́и, спаси́ мѧ грѣ́шнаго раба̀ твоегѡ̀ <red>[покло́н̾].</red></p>

<p><red>запѣ́въ [ж]: А҆́</red>гг҃ле хрⷭ҇то́въ ст҃ы́и, спаси́ мѧ грѣ́шнꙋю рабꙋ̀ твою̀ <red>[покло́н̾].</red></p>

<p><red>Н</red>еꙋсыпа́емаго храни́телѧ дш҃ѝ мое́й, и҆ пред̾ста́телѧ животꙋ̀ моемꙋ̀, и҆ наста́в ника ѿ́ бг҃а да́ннаго ми, пою́ тѧ а҆́гг҃ле бж҃їи, бг҃а вседержи́телѧ.</p>

<p><red>запѣ́въ і҆с҃ꙋ [м]: Г</red>дⷭ҇и і҆с҃е хрⷭ҇тѐ сн҃е бж҃їи, поми́лꙋй мѧ̀ грѣ́шнагѡ <red>[покло́н̾].</red></p>

<p><red>запѣ́въ і҆с҃ꙋ [ж]: Г</red>дⷭ҇и і҆с҃е хрⷭ҇тѐ сн҃е бж҃їи, поми́лꙋй мѧ̀ грѣ́шнꙋю <red>[покло́н̾].</red></p>

<p><red>Х</red>отѧ́и всѣ́мъ чл҃кѡмъ спасти́сѧ, ст҃ы́ѧ а҆́гг҃лы наста́вники и҆ просвѣти́тели, приста́вилъ є҆сѝ сло́ве чл҃кѡмъ, просвѣ ща́ѧ на́съ в̾ стра́хъ тво́й.</p>

<p><red>запѣ́въ. Т</red>мо́ю но́щи ѡ҆мрача́емаго, и҆ мгло́ю мра́ка покрыва́емаго страсте́й, свѣ́томъ покаѧ́нїѧ ѡ҆зари́ мѧ, наста́в ниче и҆ застꙋ́пниче и҆ храни́телю мо́й.</p>

<p><red>сла́ва. М</red>е́рзскихъ помышле́нїй во мнѣ̀ то́читъ, наводне́нїе ти́нное и҆ мꙋ́тное, и҆ ѿ́ бг҃а ѿлꙋча́етъ ᲂу҆́мъ мо́й, є҆́же посꙋ шѝ, ѽ застꙋ́пниче мо́й.</p>

<p><red>и҆ ны́нѣ, боⷢ҇. Т</red>ишина̀ є҆сѝ влⷣчце и҆ при ста́нище, волнꙋ́ющымсѧ в̾ пꙋчи́нѣ грѣ хо́вней. тѣ́м̾ притека́ю ко приста́нищꙋ тѝ, волнꙋ́емь пѣ́нами разли́чныхъ стра сте́й.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, а҆́гг҃ле хрⷭ҇то́въ храни́телю мо́й ст҃ы́и, ꙗ҆́ко всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>бⷭ҇номꙋ крꙋ́гꙋ верхо тво́рче гдⷭ҇и, и҆ цр҃кви зижди́телю, ты̀ менѐ ᲂу҆твердѝ в̾ любвѝ свое́й, жела́нїем̾ сы́и кра́й, и҆ вѣ́рнымъ ᲂу҆тверже́нїе, є҆ди́не чл҃колю́бче.</p>

<p><red>запѣ́в̾. З</red>емлена́гѡ и҆ ка́льнагѡ, и҆ пе́рс тнагѡ смѣше́нїѧ и҆мѣ́хъ и҆мѣ́нїе, тѣ́м̾ землѝ приложи́хсѧ. но ѽ застꙋ́пниче мо́й и҆ наста́вниче, и҆ и҆зба́вителю, ѡ҆братѝ жела́нїе моѐ к̾ нбⷭ҇нымъ.</p>

<p><red>запѣ́въ. В</red>ъ нощѝ и҆ во́ дни лꙋка́выми дѣ́лы мои́ми преѡгорчева́ю, и҆ ѡ҆скор блѧ́ю, и҆ раздража́ю тѧ̀, и҆ не хотѧ́ща тѧ̀, дале́че ѿ менѐ стоѧ́ти, побо́рника моего̀, сотворѧ́ю тѧ̀.</p>

<p><red>запѣ́в̾. С</red>ко́рбїю  и҆  ᲂу҆ны́нїю  вина́  ти  быва́ю, ꙗ҆́кѡ не пока́ѧненъ пребыва́ю и҆ неиспра́вленъ. но да́ждь ми пока́ѧтисѧ чи́стѣ, и҆ ра́достна твори́ти тѧ̀ храни́ телѧ моего̀.</p>

<p><red>сла́ва. З</red>рѧ̀ неви́димое бж҃їе лицѐ, на́ нб҃сѣхъ сѣдѧ́щагѡ, и҆ призира́юща на́ землю разꙋ́мнѡ, и҆ трѧсти́сѧ є҆́й тво рѧ́ща, молѝ спасти́ мѧ ст҃ы́и а҆́гг҃ле.</p>

<p><red>и҆ ны́нѣ, боⷢ҇. О</red>у҆́мъ и҆ смы́слъ и҆ сло́во, да́ръ бж҃їи прїѧ́хъ, ꙗ҆́кѡ да позна́въ да́телѧ, дѣ́лы почтꙋ̀ до́брыми. а҆́зъ же да́ръ страстьмѝ ѡ҆безче́стивъ, сп҃сꙋ доса ди́хъ, влⷣчце спаси́ мѧ.</p>

<p><red>сѣда́ленъ. гла́съ, в҃. Ѿ</red> любвѐ дш҃е́вныѧ вопїю́ ти храни́телю дꙋшѝ моеѧ̀, все ст҃ы́и мо́й а҆́гг҃ле, покры́й мѧ и҆ соблю дѝ, ѿ лꙋка́вагѡ ловле́нїѧ всегда̀, и҆ къ жи́зни наста́ви нбⷭ҇нѣй, вразꙋмлѧ́ѧ и҆ просвѣща́ѧ, и҆ ᲂу҆крѣплѧ́ѧ мѧ.</p>

<p><red>сла́ва, и҆ ны́нѣ, боⷢ҇. Б</red>цⷣе без̾невѣ́стнаѧ пречⷭ҇таѧ, ꙗ҆́же без̾сѣ́мене ро́ждьши всѣ́хъ влⷣкꙋ, того̀ со а҆́гг҃лѡмъ храни́ телемъ мои́мъ молѝ, и҆зба́витимисѧ всѧ́кагѡ недоꙋмѣ́нїѧ, и҆ да́ти ᲂу҆миле́ нїе и҆ свѣ́тъ дꙋшѝ мое́й, и҆ согрѣше́ нїемъ ѡ҆чище́нїе, ꙗ҆́же є҆ди́на в̾ско́рѣ застꙋпа́ющи.</p>

<p><red>пѣ́снь, д҃. і҆рмо́съ. Т</red>ы́ ми хрⷭ҇тѐ гдⷭ҇ь, ты́ же и҆ си́ла ми, ты́ ми бг҃ъ, ты́ ми ра́дованїе. не ѡ҆ста́вль нѣ́дра ѻ҆́ч҃а, но млⷭ҇тїю сѝ на́шꙋ нищетꙋ̀ посѣти́в̾, тѣ́м̾ съ проро́комъ а҆вва́кꙋмомъ зовꙋ̀, си́лѣ твое́й сла́ва чл҃колю́бче.</p>

<p><red>запѣ́в̾. Н</red>е помышлѧ́ю стра́шнагѡ сꙋди́ ща сп҃сова, въ не́мже хощꙋ̀ тре́петенъ пред̾ста́ти, и҆ да́ти сло́во ѡ҆ всѧ́комъ дѣ́лѣ же и҆ сло́вѣ, ни сме́рти ꙗ҆́же безвѣ́стна, во ᲂу҆мѣ̀ ни ма́лѡ прїе́млю, и҆ неиспра́вленъ є҆́смь. наста́вниче мо́й, не ѡ҆ста́ви менѐ.</p>

<p><red>запѣ́в̾. Б</red>езꙋ́мнѡ всѧ̀ ѕлѡ́бы и҆́змлада соверши́хъ, и҆ не преста́хъ тѧ застꙋ́пни ка моего̀ дѣ́лы неподо́бными ѡ҆скорб лѧ́ѧ, и҆ стꙋжа́ѧ всегда̀. но не разгнѣ́ вайсѧ, но пождѝ и҆ є҆щѐ, вразꙋмлѧ́ѧ и҆ просвѣща́ѧ и҆ ᲂу҆твержа́ѧ мѧ.</p>

<p><red>запѣ́въ. С</red>ло́ва бж҃їѧ долготерпѣ́нїю подо́бѧсѧ, прише́дша въ покаѧ́нїе при зва́ти всѧ̀ грѣ́шныѧ, и҆ ѡ҆жида́юща самово́льное и҆справле́нїе, и҆ не понꙋж да́юща. и҆ ты̀ наста́вниче мо́й, на мнѣ̀ претерпѣ́въ пребꙋ́ди.</p>

<p><red>сла́ва. Д</red>але́че ѿ́ бг҃а грѣ́хъ мѧ ѿри́нꙋ, и҆ дре́ва живо́тнагѡ и҆згна̀. но влⷣка мо́й і҆с҃ъ, прїѧ́тъ мѧ млⷭ҇тивнѡ, и҆ всели́ мѧ. а҆́зъ же толи́кꙋю ѿмета́ю є҆гѡ̀ бл҃гость, є҆ще́ же и҆ ѡ҆скорблѧ́ю тебѐ бж҃їи а҆́гг҃ле.</p>

<p><red>и҆ ны́нѣ, боⷢ҇. Ꙗ҆́</red>кѡ вои́стинꙋ гдⷭ҇ь воцр҃и́сѧ, црⷭ҇твїе неѿпа́дающее, и҆ ѡ҆бле че́сѧ ѱало́мски, и҆з̾ тебѐ бг҃омт҃и, въ кра́сное бл҃голѣ́пїе, пло́ть ст҃ꙋ́ю, є҆́юже сме́рть прїѧ́тъ, и҆ разрꙋшѝ є҆ѧ̀ црⷭ҇тво.</p>

<p><red>пѣ́снь, є҃. і҆рмо́съ. В</red>скꙋ́ю мѧ ѿри́нꙋ, ѿ лица̀ твоегѡ̀ свѣ́те незаходѧ́и, покры́ ла мѧ є҆́сть чюжа́ѧ тма̀ ѻ҆каѧ́ннаго. но ѡ҆брати́ мѧ, и҆ к̾ свѣ́тꙋ за́повѣдей тѝ, пꙋтѝ моѧ̀ напра́ви молю́тисѧ.</p>

<p><red>запѣ́въ. Т</red>ѧ̀ храни́телѧ стѧжа́въ спре бы́тна и҆ спрїѧ́тна, ст҃ы́и а҆́гг҃ле, соблю да́юща, и҆ спꙋтьше́ствꙋюща, спребыва́ю ща, и҆ спасе́ннаѧ пред̾лага́юща ми непре ста́ннѡ, ко́е проще́нїе прїимꙋ̀ неразꙋ́ менъ сы́и.</p>

<p><red>запѣ́въ. М</red>но́зѣмъ дерзнове́нїемъ пре сто́лꙋ пред̾стоѧ̀ вседержи́телѧ, и҆ слико вствꙋ́ѧ ᲂу҆ цр҃ѧ̀ тва́ри, мно́гимъ ми ѕлы́мъ пода́ти проще́нїе, защи́тителю мо́й помоли́сѧ.</p>

<p><red>запѣ́въ. М</red>ꙋ́ки всѧ̀ прови́дѧ и҆ мꙋче́нїѧ ждꙋ́щаѧ мѧ̀, и҆ ѡ҆слѣпле́нїе и҆ ᲂу҆дале́нїе моѐ, и҆ страсте́й ѡ҆мраче́нїе, ми́лꙋѧ сте не́ши, и҆ сѣ́тꙋеши и҆ дрѧ́хлꙋеши, печа́ лїю и҆спо́лненъ, и҆зба́вителю мо́й.</p>

<p><red>сла́ва. Н</red>и є҆ди́нагѡ часа̀, ни є҆ди́ныѧ черты̀, и҆ тѣ́хъ мнѣ́е, ѡ҆ста́вихъ тѧ̀, бл҃года́телѧ моего̀ и҆ храни́телѧ, ѡ҆ мнѣ̀ пора́доватисѧ и҆ возвесели́тисѧ и҆ взы гра́ти, грѣхмѝ всегда̀ смѣша́емь.</p>

<p><red>и҆ ны́нѣ, боⷢ҇. Н</red>о́во младѧ̀ въ тебѣ̀ ꙗ҆ви́сѧ, неизслѣ́димыи и҆ неѡбыме́н ныи, составле́й бе́здны, и҆ го́ры мѣ́ри ломъ поста́вль влⷣчце, ли́ки ѕвѣзда́мъ и҆счита́ѧ, и҆ ка́пли дождѧ̀, и҆ вѣ́трѡмъ дыха́нїѧ мѣ́рꙋ положѝ.</p>

<p><red>пѣ́снь, ѕ҃. і҆рмоⷭ҇. М</red>л҃твꙋ пролїю̀ ко́ гдⷭ҇ꙋ, и҆ томꙋ̀ возвѣщꙋ̀ печа́ль мою̀, ꙗ҆́кѡ ѕѡ́лъ дш҃а̀ моѧ̀ напо́лнисѧ, и҆ живо́тъ мо́й а҆́дꙋ прибли́жисѧ, и҆ молю́сѧ ꙗ҆́кѡ і҆ѡ́на, ѿ тлѝ бж҃е мо́й возведи́ мѧ.</p>

<p><red>запѣ́в̾. С</red>охранѧ́й ѡ҆полча́ѧсѧ ѡ҆́крестъ менѐ, и҆ нахо́ды востѧза́ѧ лꙋка́выхъ бѣсѡ́въ, и҆ тѣ́хъ ѕвѣри́наѧ напа́данїѧ, ꙗ҆́же на мѧ̀ напа́дающа всегда̀, не ѡ҆ста влѧ́й сохра́нниче мо́й, тебе́ бо и҆́мамъ те́пла застꙋ́пника.</p>

<p><red>запѣ́въ. П</red>речⷭ҇тое и҆ бл҃гоꙋха́нное мѵ́ро, не гнꙋша́йсѧ моеѧ̀ смра́дости, ни ѿстꙋпѝ ѿ менѐ до конца̀, но не ѿстꙋ́ пенъ ми бꙋ́ди храни́тель при́сныи. и҆ со́лнце бо мѣ́ста смра́днаѧ преходѧ̀, не ѡ҆сквернѧ́етсѧ.</p>

<p><red>запѣ́въ. К</red>а́пли слезотѡ́чныѧ и҆сточи́ ти, покрыва́ющаго вода́ми сло́ва превы́ спреннѧѧ своѧ̀, бл҃года́ть ми да́ти ᲂу҆молѝ застꙋ́пниче мо́й, ꙗ҆́ко да тѣ́ми ѡ҆чи́ститсѧ срⷣце моѐ, и҆ ᲂу҆́зритъ бг҃а.</p>

<p><red>запѣ́в̾. Б</red>еспло́тенъ, ꙗ҆́кѡ чи́стъ и҆ неве ще́ственъ, пред̾стоѧ̀ чи́стомꙋ и҆ невеще́ ственномꙋ, и҆ къ томꙋ̀ стѧжа́въ вели́ кое дерзнове́нїе и҆ присвое́нїе, того̀ ᲂу҆́бѡ молѝ прилѣ́жнѡ, дꙋ́шꙋ мою̀ спасе́нꙋ дарова́ти ми.</p>

<p><red>сла́ва. Д</red>а покры́етъ сра́мъ и҆ стꙋ́дъ, ме́р зскаѧ и҆ смра́днаѧ, и҆ те́мнаѧ ли́ца вра́жїѧ, є҆гда̀ ᲂу҆бо́гаѧ мѝ дш҃ѧ ѿ́тѣла разлꙋча́етсѧ. тꙋ́же да покры́етѣ, наста́ вниче мо́й, твоѝ пресщ҃е́ннїи крилѣ̀.</p>

<p><red>и҆ ны́нѣ. С</red>т҃ы́хъ ст҃ѣ́йши а҆́гг҃лъ, херꙋ ви́мъ и҆ серафи́мъ вы́шши, землере́т ныи ми ᲂу҆́мъ, земна́гѡ и҆ ве́щнагѡ жела́нїѧ превы́шши покажѝ, ѿ землѝ къ нбⷭ҇нѣй любвѝ возне́сши.</p>

<p><red>конда́к̾. гла́съ, д҃. ѽ</red> пред̾ста́телю нера́т ныи страстны́ѧ мѝ дꙋшѝ, и҆ храни́телю мо́й, и҆ наста́вниче мо́й, ѿ бѣ́дъ мѧ и҆зба́ви, не пре́зри мѧ̀ всест҃ы́и а҆́гг҃ле.</p>

<p><red>и҆́кос̾. П</red>омышлѧ́й ᲂу҆́бѡ дꙋшѐ моѧ̀ сме́р тныи ча́съ, и҆ храни́телѧ а҆́гг҃ла своего̀ со слеза́ми молѝ, да влⷣкꙋ за тѧ̀ ᲂу҆мо́ литъ, на стра́шнѣмъ и҆ бꙋ́дꙋщемъ сꙋ дѣ̀, до́ндеже не пости́гнетъ кончи́на, и҆ сме́рть го́рькаѧ, и҆ лю́тыи ѿвѣ́тъ, возопі́й всегда̀ гл҃ѧ, не пре́зри менѐ всест҃ы́и а҆́гг҃ле.</p>

<p><red>пѣ́снь, з҃. і҆рмо́съ. И҆́</red>же ѿ і҆юде́и доше́ дше ѻ҆́троцы в̾вавѷлѡ́нъ дре́вле, вѣ́рою ᲂу҆тверже́нїи, пла́мень пе́щныи попра́в ше глаго́люще, ѻ҆ц҃ъ на́шихъ бж҃е, бл҃го слове́нъ є҆сѝ.</p>

<p><red>запѣ́в̾. Т</red>мы̀ ѡ҆́крестъ напа́дающихъ на мѧ̀ разбо́йникъ неви́димыхъ, и҆́щꙋ щихъ дш҃ꙋ мою̀ и҆сто́ргнꙋти и҆ восхи́ти ти, ѻ҆́гненнымъ сѝ копїе́мъ ѿгонѧ́ѧ держа́внѡ, не ѡ҆ставлѧ́й помо́щниче мо́й.</p>

<p><red>запѣ́в̾. Е҆</red>гда̀ хо́щетъ мѝ сꙋди́ти сꙋдїѧ̀ и҆ бг҃ъ мо́й, и҆ ѡ҆сꙋди́ти мѧ̀, ѡ҆сꙋжде́н нагѡ внꙋ́треннимъ сꙋди́щемъ, пре́жде сꙋда̀ того̀, не забꙋ́ди раба̀ твоего̀, сохрани́телю мо́й.</p>

<p><red>запѣ́въ. З</red>е́млю и҆́мамъ ма́терь, и҆ ка́лъ ѻ҆ц҃а, пра́ѻ҆ц҃а же пе́рсть, и҆ си́хъ сро́д ство зе́млю ѡ҆ все́мъ зрю̀, но да́ждь мѝ застꙋ́пниче мо́й, воз̾зрѣ́ти когда̀ на нбⷭ҇нꙋю добро́тꙋ.</p>

<p><red>запѣ́въ. Ꙗ҆́</red>кѡ красе́нъ сы́и добро́тою, ꙗ҆́кѡ сла́докъ и҆ ве́селъ, и҆ солнцеѡбра́ зенъ ᲂу҆́мъ, свѣ́телъ пред̾ста́ни ми, ѡ҆скла́бленнымъ лице́мъ, и҆ весе́лымъ воз̾зрѣ́нїемъ, є҆гда̀ хощꙋ̀ ѿ землѝ взѧ́тисѧ, наста́вниче мо́й.</p>

<p><red>сла́ва. Б</red>л҃госе́рдїѧ ра́ди млⷭ҇ти и҆ чл҃колю́ бїѧ премно́жествомъ мно́гим̾, твои́хъ кри́лъ кро́вомъ, храни́телю мо́й, пок ры́и мѧ и҆сходѧ́ща ѿ́ тѣла, не ви́дѣти ме́рзскаѧ ли́ца бѣсо́вскаѧ.</p>

<p><red>и҆ ны́нѣ. Н</red>бⷭ҇наѧ врата̀, и҆ спасе́ннаѧ две́рь, лѣ́ствице мы́сленнаѧ, по не́й же бг҃ъ сни́де, и҆ чл҃къ взы́де въ нбⷭ҇ное црⷭ҇тво, є҆го́же сподо́би мѧ ᲂу҆лꙋчи́ти.</p>

<p><red>пѣ́снь, и҃. і҆рмоⷭ҇. С</red>е́дмь седми́цею пе́щь, халдѣ́йскїи мꙋчи́тель, бг҃очести́вымъ лю́тѣ разжжѐ. си́лою же лꙋ́чшею спасе́ ныхъ ви́дѣвъ, творцꙋ̀ и҆ и҆зба́вителю вопїѧ́ше, дѣ́ти бл҃гослови́те, сщ҃е́ннїи воспо́йте, лю́дїє и҆ превозноси́те є҆гѡ̀ во́ вѣки.</p>

<p><red>запѣ́въ. П</red>о́ бз҃ѣ тѧ̀ полꙋчи́хъ ѿ́ бг҃а застꙋ́пника, и҆ храни́телѧ и҆ помо́щ ника, и҆ возбра́нника прест҃ы́и а҆́гг҃ле. тѣ́мъ не преста́й молѧ́сѧ, пѣ́стꙋнст вꙋѧ и҆ наказꙋ́ѧ, и҆ ᲂу҆ча̀ подо́бнымъ разꙋ́мнѡ, и҆ просвѣща́ѧ ᲂу҆́мъ мо́й, до́ндеже мѧ̀ пред̾ста́виши хрⷭ҇тꙋ̀ спасе́на.</p>

<p><red>запѣ́въ. Е҆</red>гда̀ поста́вѧтсѧ престо́ли, и҆ кни́ги ра́згнꙋтсѧ, и҆ ве́тхїи де́ньми сѧ́детъ, и҆ сꙋ́дѧтсѧ чл҃цы, и҆ а҆́гг҃ли пред̾ ста́нꙋтъ, и҆ вострепе́щетъ землѧ̀, и҆ всѧ̀ потрѧсꙋ́тсѧ, тогда̀ твоѐ чл҃колю́бїе ꙗ҆́вль на мнѣ̀, и҆зба́ви мѧ̀ гее́ны, хрⷭ҇та̀ ᲂу҆моли́въ.</p>

<p><red>запѣ́въ. Н</red>ы́нѣ ꙗ҆́кѡ пче́лы со́тъ неви́ димо ѡ҆быдо́ша мѧ, бг҃оме́рзцыи бѣ́со ве и҆ ᲂу҆бі́ицы, ꙗ҆́кѡ хи́щнїи во́лцы, и҆ ꙗ҆́ко лꙋка́выѧ лиси́цы, ѡ҆́крⷭ҇тъ ᲂу҆страша́ юще, но покры́и мѧ сохра́нниче мо́й, ꙗ҆́коже покрыва́ет̾ ѻ҆ре́лъ птенцы̀ своѧ̀.</p>

<p><red>запѣ́в̾. Ѿ</red> ѻ҆́чїю сле́зы непреста́ннѡ те кꙋ́ща, неѡскꙋ́днѡ то́ки да́ждь ми, все го́ мѧ ѡ҆мыва́юща ѿ верхꙋ̀ и҆ до ногꙋ̀, ꙗ҆́кѡ па́че снѣ́га ᲂу҆бѣле́нꙋ ри́зꙋ, ѡ҆бле́к̾ покаѧ́нїемъ, въ черто́гъ бж҃їи вни́дꙋ, тѧ̀ почита́ѧ застꙋ́пника моего̀.</p>

<p><red>запѣ́в̾. Х</red>рⷭ҇то́въ хра́м̾ бы́вшее срⷣце моѐ, страстьмѝ, свине́й неразꙋ́мныхъ житїѐ соверши́хъ, но ᲂу҆крѣпи́ мѧ помо́щниче дш҃ѝ мое́й, ѡ҆чи́стити сїѐ, ѡ҆кропи́ти и҆ покади́ти вонѧ́ми и҆ мѵ́ромъ, мольбо́ю и҆ чистото́ю, да па́ки бꙋ́детъ хрⷭ҇тꙋ̀ хра́м̾ бл҃гоꙋха́ненъ.</p>

<p><red>сла́ва. Н</red>аста́вниче и҆ храни́телю, застꙋ́ пниче и҆ и҆зба́вителю мо́й, ненача́емыѧ мѝ дꙋшѝ блюсти́телю, є҆гда̀ трꙋ́бныи стра́шныи гла́съ хо́щетъ мѧ̀ воздви́г нꙋти на сꙋ́дъ, бли́зъ менѐ ста́ни тогда̀ ти́хъ и҆ ра́достенъ, наде́ждею спасе́нїѧ ѿє́млѧ мѝ стра́хъ.</p>

<p><red>и҆ ны́нѣ. П</red>ремно́гою бл҃гостїю тꙋ́не мѧ поми́лꙋй, млрⷭ҇дїѧ и҆сто́чникъ ро́ждьши: млⷭ҇ти бо досто́йнѡ не и҆́мамъ что́ ти принестѝ, бл҃ги́хъ бо мои́хъ ника́коже тре́бꙋеши, ꙗ҆́кѡ бл҃года́вца и҆ сп҃са мі́рꙋ, неизрече́ннѡ заче́нши ѡ҆бра́дованнаѧ.</p>

<p><red>пѣ́снь, ѳ҃. і҆рмо́съ. О</red>у҆страши́сѧ всѧ́къ слꙋ́хъ, неизрече́ннаго бж҃їѧ схожде́нїѧ, ꙗ҆́кѡ вы́шнїи во́лею сни́де да́же и҆ до́ плоти, ѿ дв҃ческаго бо чре́ва бы́въ ᲂу҆́бо чл҃къ. тѣ́мже тѧ̀ пречⷭ҇тꙋю бцⷣꙋ, вѣ́рнїи велича́емъ.</p>

<p><red>запѣ́въ [покло́н̾]. В</red>и́дѣти мѝ тѧ̀ ѡ҆дес нꙋ́ю страстны́ѧ ми дꙋшѝ пред̾стоѧ́ща, свѣ́тла и҆ ти́ха, застꙋ́пника и҆ сохра́н ника ми, є҆гда̀ и҆счеза́етъ ѿ менѐ дꙋ́хъ мо́й нꙋ́ждею, и҆ и҆́щꙋщыѧ мѧ ѡ҆бьѧ́ти, го́рькїѧ бѣ́сы ѿгонѧ́юща.</p>

<p><red>запѣ́в̾. Ꙗ҆́</red>кѡ ст҃ы́и бж҃їи слꙋга̀, творѧ́и є҆гѡ̀ бжⷭ҇твеннаѧ хотѣ́нїѧ, мно́гѡ бо гати́шисѧ к̾ немꙋ̀ дерзнове́нїемъ ст҃ы́и а҆́гг҃ле. тѣ́мъ те́плѣ ѡ҆ мнѣ̀ того̀ молѝ, ꙗ҆́кѡ да спасе́нъ тобо́ю, воспѣва́ю за стꙋпле́нїе и҆ покро́въ ти.</p>

<p><red>запѣ́въ. В</red>е́сь живо́тъ мо́й во мно́зѣ претеко́хъ сꙋетѣ̀, и҆ къ концꙋ̀ прибли́ жихсѧ, и҆ молю́ тѧ храни́телѧ моего̀, бꙋ́ди мѝ защи́титель, и҆ возбра́нникъ нера́тенъ, є҆гда̀ прехождꙋ̀ мыта́рства, лю́тагѡ мїроде́ржца.</p>

<p><red>запѣ́въ і҆с҃ꙋ [покло́н̾].</red></p>

<p><red>Ѡ҆</red>долѣ́й моемꙋ̀ ѕлꙋ̀, і҆с҃е є҆диноро́дныи пребла́же млрⷭ҇дїемъ сѝ, и҆ безчи́сленна гѡ мно́жества, твоего̀ беспло́тнагѡ слꙋгѝ, бжⷭ҇твеными мл҃твами, є҆го́ же мѝ приста́ви и҆́змлада, ꙗ҆́кѡ чл҃колю́ бецъ, храни́телѧ.</p>

<p><red>сла́ва. В</red>сю̀ мою̀ по́ бз҃ѣ спасе́нїѧ наде́ ждꙋ возложи́хъ на тѧ̀, храни́телѧ моего̀ и҆ вла́стелѧ, и҆ застꙋ́пника, ѻ҆́бщꙋю моли́твꙋ ѡ҆ мнѣ̀ ко хрⷭ҇тꙋ̀ сот ворѝ, съ моле́бники прїе́мъ а҆́гг҃льскїѧ ли́ки, и҆ съ застꙋ́пники.</p>

<p><red>и҆ нн҃ѣ. В</red>ознесѝ ро́гъ вѣ́рныхъ, и҆ низ̾ ложѝ ва́рварскаѧ шата́нїѧ бг҃ороди́тель нице мр҃і́е, неѡбори́мъ спаса́ющи се́й гра́дъ тво́й, въ не́мже вели́кое твоѐ и҆́мѧ, и҆ многосла́вное велича́етсѧ, и҆ вѣ́рнѡ сла́витсѧ всѣ́ми, влⷣчце чⷭ҇таѧ.</p>

<p><red>досто́йнѡ є҆́сть.</red></p>

<p><red>трⷭ҇то́е, и҆ по ѻ҆́ч҃е на́шъ. Г</red>дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ, а҆ми́нь <red>[покло́н̾].</red></p>

<p><red>тропа́рь: А҆́</red>гг҃льскимъ зра́комъ ...</p>

<p><red>сла́ва. конда́къ. ѽ</red> пред̾ста́телю ...</p>

<p><red>и҆ ны́нѣ, боⷢ҇. И҆́</red>же бл҃гослове́нꙋю ...</p>

<p><red>Г</red>дⷭ҇и поми́лꙋй, м҃ <red>[трѝ покло́на].</red></p>

<p><red>слава, и҆ ны́нѣ.</red></p>

<p><red>моли́тва, а҆́гг҃лꙋ храни́телю.</red></p>

<p><red>запѣ́въ [покло́н̾].</red></p>

<p><red>С</red>т҃ы́и а҆́гг҃ле пред̾стоѧ́и бѣ́дной мѝ дꙋшѝ, и҆ ѻ҆каѧ́нномꙋ мѝ животꙋ̀, не ѡ҆ста́ви менѐ грѣ́шнаго, нижѐ ѿстꙋпѝ ѿ менѐ за невоздержа́нїе моѐ. не да́ждь мѣ́ста лꙋка́вомꙋ бѣ́сꙋ, є҆́же ѡ҆долѣ́ти є҆мꙋ̀ мое́й не́мощи, сме́ртна гѡ сегѡ̀ тѣлесѐ. ᲂу҆крѣпѝ бѣ́дствꙋющꙋю и҆ хꙋдꙋ́ю мою̀ рꙋ́кꙋ, и҆ наста́ви мѧ на пꙋ́ть спасе́нїѧ. є҆́й ст҃ы́й а҆́гг҃ле бж҃їи, храни́телю и҆ покрови́телю го́рцѣй мое́й дꙋшѝ и҆ тѣлесѝ, всѧ́ ми простѝ, є҆ли́ко тѧ̀ ѡ҆скорби́хъ во всѧ̀ днѝ живота̀ моего̀. и҆ а҆́ще что̀ согрѣши́хъ во дне́шнїи де́нь, покры́и мѧ въ настоѧ́ щꙋю но́щь, и҆ сохрани́ мѧ ѿ всѧ́кагѡ и҆скꙋше́нїѧ проти́внагѡ, да ни въ ко́емъ грѣсѣ̀ прогнѣ́ваю бг҃а, и҆ моли́сѧ за мѧ̀ ко́ гдⷭ҇ꙋ, да ᲂу҆тверди́тъ мѧ въ стра́сѣ свое́мъ, и҆ досто́йна пока́жетъ мѧ раба̀, своеѧ̀ бл҃гости, а҆ми́нь <red>[покло́н̾ до землѝ].</red></p>

<p><red>Ч</red>естнѣ́йшꙋю херꙋви́мъ, и҆ сла́внѣйшꙋю вои́стинꙋ серафи́мъ, без̾ и҆стлѣ́нїѧ бг҃а сло́ва ро́ждьшꙋю, сꙋ́щꙋю бцⷣꙋ тѧ̀ вели ча́емъ <red>[покло́н̾].</red></p>

<p><red>С</red>ла́ва ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ <red>[покло́н̾].</red></p>

<p><red>И҆</red> ны́нѣ и҆ прⷭ҇нѡ и҆ во́ вѣки вѣко́мъ, а҆ми́нь <red>[покло́н̾].</red></p>

<p><red>Г</red>дⷭ҇и поми́лꙋй, гдⷭ҇и поми́лꙋй, гдⷭ҇и бл҃го словѝ <red>[покло́н̾].</red></p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ застꙋпле́ нїемъ ст҃а́гѡ а҆́гг҃ла храни́телѧ моегѡ̀, и҆ всѣ́хъ ст҃ы́хъ поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>