<document xmlns="http://www.ponomar.net/culiturgical">
<p>Т<red>ропа́рь, трїе́мъ ст҃лѧмъ:</red></p>

<p><red>пе́трꙋ, а҆леѯі́ю и҆ і҆ѡ́не. гла́съ, д҃.</red></p>

<p><red>П</red>ервопрⷭ҇то́льницы рꙋ́с̾стїи, и҆ и҆́стиннїи храни́телїе а҆пⷭ҇льскимъ преда́нїемъ. сто лпѝ непоколѣби́мїи, и҆ правосла́вїю на ста́вницы, пе́тре и҆ а҆леѯі́е и҆ і҆ѡ́но, влⷣкꙋ всѣ́хъ моли́те, ми́ръ вселе́ннѣй дарова́ ти, и҆ дш҃а́мъ на́шым̾ ве́лїю млⷭ҇ть <red>[двⷤа].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти дш҃ѧ на́шѧ.</p>

<p>К<red>ано́нъ. гла́съ, и҃. пѣ́снь, а҃. і҆рмоⷭ҇. В</red>о́дꙋ проше́дъ, ꙗ҆́кѡ по́ сꙋхꙋ, и҆з̾ є҆гѵ́петска ѕла̀ и҆збѣжа́въ, і҆и҃льтѧнинъ вопїѧ́ше, и҆зба́вителю бг҃ꙋ на́шемꙋ пое́мъ.</p>

<p><red>запѣ́въ: С</red>т҃і́и трїѐ ст҃лїе, пе́тре, а҆леѯі́е и҆ і҆ѡ́но, моли́те бг҃а ѡ҆ на́съ <red>[покло́н̾].</red></p>

<p><red>М</red>но́гими содержи́ми напа́стьми, къ ва́мъ прибѣга́емъ спасе́нїе полꙋчи́ти, ѽ вели́цыи трїѐ ст҃лїе, пе́тре и҆ а҆леѯі́е и҆ і҆ѡ́но, ѿ лю́тыѧ нꙋ́жды и҆ бѣ́дъ спаси́те на́съ.</p>

<p><red>С</red>трасте́й прило́зи, и҆ мно́гїѧ печа́ли и҆ бѣды̀ погꙋблѧ́ютъ мѝ дш҃ꙋ, ᲂу҆мири́те ст҃і́и ст҃лїе к̾ бг҃ꙋ ва́шими мл҃твами, и҆ ѿ печа́ли на весе́лїе преложи́те.</p>

<p><red>сла́ва. С</red>п҃са хрⷭ҇та̀ моли́те вели́цыи чюдо тво́рцы, и҆ и҆збра́ннїи, пе́тре и҆ а҆леѯі́е и҆ і҆ѡ́но, и҆зба́витисѧ на́мъ ѿ бѣ́дъ и҆ ско рбе́й, и҆ ва́рварскагѡ нахожде́нїѧ, ва́ши ми моли́твами.</p>

<p><red>и҆ ны́нѣ, боⷢ҇. В</red>ъ ско́рби ны̀ и҆ болѣ́зни сꙋ́ща, посѣще́нїѧ бжⷭ҇твенагѡ и҆ промы шле́нїѧ, є҆́же ѿ тебѐ сподо́би, ѽ бг҃о мт҃и влⷣчце.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и трїѐ ст҃лїе, пе́тре, а҆леѯі́е и҆ і҆ѡ́но, ꙗ҆́кѡ всѝ по́ бз҃ѣ къ ва́мъ прибѣ га́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>бⷭ҇номꙋ крꙋ́гꙋ верхо тво́рче гдⷭ҇и, и҆ цр҃кви зижди́телю, ты̀ менѐ ᲂу҆твердѝ в̾ любвѝ свое́й. жела́нїем̾ сы́и кра́й, и҆ вѣ́рнымъ ᲂу҆тверже́нїе, є҆ди́ не  чл҃колю́бче.</p>

<p><red>З</red>астꙋ́пницы и҆ покрови́телїе гра́дꙋ москвѣ̀, вы̀ є҆стѐ по́ бз҃ѣ, бж҃їи ᲂу҆го́д ницы, напра́вите на́съ, на приста́нище спасе́нїѧ, вы́ бо є҆стѐ вѣ́рнымъ ѡ҆граж де́нїе.</p>

<p><red>М</red>о́лимъ ва́съ ст҃і́и чюдотво́рцы, пе́тре и҆ а҆леѯі́е и҆ і҆ѡ́но, дш҃е́вное смꙋще́нїе, и҆ печа́ли бꙋ́рю разори́ти на́мъ. и҆ тишинꙋ̀ пода́ти, к̾ бг҃ꙋ ва́шими мл҃твами.</p>

<p><red>сла́ва. Б</red>л҃горо́днѣйшїи и҆ бл҃ги́мъ подра жа́телїе бы́вше, ѿ бг҃а чюдесы̀ ѡ҆богати́ вшесѧ. всѣ́мъ помога́йте, молѧ́щесѧ бг҃ꙋ, ва́съ прославлѧ́ющꙋ своѧ̀ ᲂу҆го́дни ки.</p>

<p><red>и҆ ны́нѣ, боⷢ҇. Л</red>ю́тыми недꙋ́ги, и҆ болѣ́з неными тѧ́жкими ва́рварскими нахо́ ды и҆стѧза́емымъ, дв҃о бцⷣе ты̀ на́мъ помозѝ, и҆ печа́ль на ра́дость преложѝ.</p>

<p><red>сѣда́ленъ. гла́съ, д҃. П</red>ростри́те своѝ дла́ ни ст҃і́и ѻ҆ц҃ы, ко всѣ́хъ влⷣцѣ, и҆́миже до́брѣ потрꙋди́стесѧ, и҆ бг҃ꙋ ᲂу҆годи́сте, и҆ тре́бꙋющымъ неѡ҆скꙋ́днѡ пода́сте. и҆ ᲂу҆стнѣ̀ своѝ на моли́твꙋ ѿве́рзите, и҆́миже бг҃а славосло́висте, и҆ лю́ди на бл҃горазꙋ́мїе наста́висте. ᲂу҆скори́те ᲂу҆́бѡ на́ помощь на́шꙋ. и҆ ѿ находѧ́щихъ на на́съ бѣ́дъ и҆ ѕо́лъ, и҆ всѧ́кїѧ нꙋ́жды и҆з ба́вите на́съ, ва́шими мл҃твами к̾ бг҃ꙋ.</p>

<p><red>сла́ва, и҆ ны́нѣ, боⷢ҇. Д</red>в҃о всенепоро́чнаѧ, ꙗ҆́же пресꙋ́щнагѡ бг҃а ро́ждьшаѧ, со ст҃ли тогѡ̀ непреста́ннѡ молѝ, ѡ҆ставле́ нїе согрѣше́нїемъ, и҆ и҆справле́нїе житїю̀ да́ти на́мъ пре́жде конца̀, и҆́же вѣ́рою и҆ любо́вїю пою́щымъ тѧ̀ по́долгꙋ, є҆ди́на всепѣ́таѧ.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и смо тре́нїѧ твоегѡ̀ та́инство, разꙋмѣ́хъ дѣ́ла твоѧ̀, и҆ просла́вихъ твоѐ бжⷭ҇тво̀.</p>

<p><red>С</red>трасте́й мои́хъ смꙋще́нїе, и҆ мно́гихъ бѣ́дъ нахожде́нїѧ бꙋ́рю, ᲂу҆ти́шити моли́тесѧ ст҃і́и ѻ҆ц҃ы к̾ бг҃ꙋ, ва́шими моли́твами.</p>

<p><red>М</red>лрⷭ҇дїѧ бе́зднꙋ простри́те на́мъ ст҃і́и ѻ҆ц҃ы, призыва́ющымъ ва́съ на́помощь. ꙗ҆́кѡ млрⷭ҇дагѡ бг҃а, и҆́мате послꙋ́шающа ва́ша моли́твы.</p>

<p><red>сла́ва. Н</red>аде́ждꙋ и҆мꙋ́ще ва́съ ст҃і́и ѻ҆ц҃ы, пе́тре и҆ а҆леѯі́е и҆ і҆ѡ́но, и҆ ꙗ҆́кѡ стѣ́нꙋ недви́жимꙋ к̾ бг҃ꙋ ва́ша мл҃твы, ѕѡ́лъ и҆ всѣ́хъ бѣ́дъ и҆збавлѧ́емсѧ.</p>

<p><red>и҆ ны́нѣ, боⷢ҇. И҆</red>сцѣлѝ чи́стаѧ дш҃е́вныѧ на́шѧ не́мощи, и҆ стрⷭ҇ти тѣле́сныѧ. пос пѣшѝ гжⷭ҇е здра́вїе пода́ти мл҃твами сѝ.</p>

<p><red>пѣ́снь, є҃. і҆рмо́съ. П</red>росвѣтѝ на́съ пове лѣ́нїемъ сѝ гдⷭ҇и, и҆ мы́шцею высо́кою, твоегѡ̀ ми́ра пода́ждь на́мъ, є҆ди́не чл҃колю́бче.</p>

<p><red>И҆</red>спо́лните ст҃і́и ѻ҆ц҃ы весе́лїѧ живо́тъ на́шъ, и҆збавлѧ́юще на́съ ва́рварскагѡ нахожде́нїѧ, и҆ межоꙋсо́бныѧ бра́ни.</p>

<p><red>И҆</red>зба́вите на́съ ѿ бѣ́дъ ст҃і́и чюдотво́ рцы, ꙗ҆́кѡ пред̾ста́телїе те́плїи. и҆ моли́ твеницы ѡ҆ дш҃а́хъ на́шихъ.</p>

<p><red>сла́ва. Р</red>аз̾рꙋши́те мглꙋ̀ прегрѣше́нїи мои́хъ, и҆ без̾мѣ́стныхъ дѣѧ́нїи. ва́ши ми к̾ бг҃ꙋ моли́твами.</p>

<p><red>и҆ ны́нѣ, боⷢ҇. Ꙗ҆́</red>кѡ стѣ́нꙋ нерꙋши́мꙋ, и҆ приста́нище стѧжа́хомъ, и҆ дш҃а́мъ тѧ̀ соверше́ное спасе́нїе, и҆ простра́нство в̾ ско́рбѣхъ. ѽ влⷣчце, ны́нѣ на́съ ѿ стра сте́й  и҆  бѣ́дъ  спасѝ.</p>

<p><red>пѣ́снь, ѕ҃. і҆рмо́с̾. М</red>л҃твꙋ пролїю̀ ко́ гдⷭ҇ꙋ, и҆ томꙋ̀ воз̾вѣщꙋ̀ печа́ль мою̀. ꙗ҆́кѡ ѕѡ́лъ дш҃ѧ моѧ̀ напо́лнисѧ, и҆ живо́тъ мо́й а҆́дꙋ прибли́жисѧ. и҆ молю́сѧ ꙗ҆́кѡ і҆ѡ́на, ѿ тлѝ бж҃е мо́й воз̾веди́ мѧ.</p>

<p><red>С</red>ме́рти  и҆  тлѝ  и҆  ва́рварскагѡ  плѣ не́нїѧ и҆зба́вите. и҆ ѻ҆́гненагѡ запале́ нїѧ сво́й гра́дъ сохрани́те, к̾ бг҃ꙋ ва́ши ми  моли́твами.</p>

<p><red>З</red>астꙋ́пники ва́съ свѣ́мы, и҆ тве́рдыѧ храни́тели гра́дꙋ на́шемꙋ трїѐ ст҃лїе. тѣ́мъ къ ва́мъ прибѣга́юще ми́лость прїе́млемъ, и҆ бѣ́дъ и҆збавлѧ́емсѧ.</p>

<p><red>сла́ва. Ꙗ҆́</red>кѡ стѣ́нꙋ и҆ приста́нище стѧ жа́хомъ ва́съ ст҃і́и чюдотво́рцы, и҆ про стра́нство в̾ ско́рбѣхъ. под̾тверже́нїе же и҆ спасе́нїе дш҃а́мъ на́шимъ.</p>

<p><red>и҆ ны́нѣ, боⷢ҇. З</red>астꙋ́ницꙋ тѧ животꙋ̀ свѣ́мъ, и҆ храни́тельницꙋ тве́рдꙋ дв҃це. напа́стей реша́щꙋ молвы̀, и҆ нало́ги бѣсо́въ ѿгонѧ́щꙋ. и҆ молю́сѧ всегда̀, страсте́й мѧ и҆зба́вити всенепоро́чнаѧ.</p>

<p><red>конда́къ. гла́съ, г҃. В</red>о ст҃лѣхъ бл҃гоче́с тнѡ пожи́сте, и҆ лю́ди к̾ бг҃оразꙋ́мїю на ста́висте. и҆ до́брѣ бг҃ꙋ ᲂу҆годи́сте. сегѡ̀ ра́ди ѿ негѡ̀ нетлѣ́нїемъ и҆ чюдесы̀ просла́вистесѧ, ꙗ҆́кѡ ᲂу҆ченицы̀ бж҃їѧ бл҃года́ти.</p>

<p><red>и҆́косъ. П</red>ервозва́ннаго намѣ́стницы, и҆ рꙋ́с̾стїи первопресто́льницы, трїѐ вели́ цыи, свѣти́льницы, пе́тре и҆ а҆леѯі́е и҆ і҆ѡ́но. трⷪ҇цѣ побо́рницы. правосла́вїю наста́вницы. в̾ ми́рѣ бл҃гоче́стнѡ пожи́ сте, и҆ ᲂу҆че́нїемъ свои́мъ вселе́ннꙋю про свѣти́сте. сегѡ̀ ра́ди црⷭ҇твїю нбⷭ҇номꙋ наслѣ́дницы бы́сте. нетлѣ́нїемъ и҆ чюде сы̀ просла́вистесѧ, ꙗ҆́кѡ ᲂу҆ченицы̀ бж҃їѧ бл҃года́ти.</p>

<p><red>пѣ́снь, з҃. і҆рмо́съ. И҆́</red>же ѿ і҆юде́и, доше́ дше ѻ҆́троцы в̾ вавило́нъ дре́вле, вѣ́рою ᲂу҆тверже́нїи, пла́мень пе́щныи попра́ вше гл҃юще, ѻ҆ц҃ъ на́шихъ бж҃е бл҃госло ве́нъ є҆сѝ.</p>

<p><red>Н</red>а́ше спасе́нїе, ꙗ҆́коже восхотѣ̀ сп҃се ᲂу҆стро́ити, прославлѧ́еши своѧ̀ ᲂу҆го́дни ки чюдесы̀, вопїю́щыѧ тѝ, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>В</red>оли́телѧ млⷭ҇ти, є҆го́же родѝ мт҃и, моли́те ст҃і́и трїѐ ст҃лїе, пе́тре и҆ а҆леѯі́е и҆ і҆ѡ́но, и҆зба́вити на́съ ѿ прегрѣше́нїи, и҆ бѣ́дъ и҆ ѕѡ́лъ, зовꙋ́щихъ, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>сла́ва. С</red>окро́вище спасе́нїѧ, и҆ и҆сто́ч никъ и҆сцѣле́нїѧ, наста́вницы покаѧ́ нїѧ, вы̀ є҆стѐ бж҃їи ᲂу҆го́дницы, вопїю́ щымъ, ѻ҆ц҃ъ на́шихъ бж҃е блгⷭ҇ве́нъ є҆сѝ.</p>

<p><red>и҆ ны́нѣ, боⷢ҇. С</red>окро́вище спасе́нїѧ, и҆ и҆сто́чникъ нетлѣ́нїѧ тебѐ ро́ждьшꙋю, и҆ сто́лпъ ᲂу҆тверже́нїѧ, и҆ две́рь покаѧ́нїѧ вопїю́щымъ показа̀, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>пѣ́снь, и҃. і҆рмо́съ. Ц</red>р҃ѧ нбⷭ҇нагѡ, є҆го́же пою́тъ вѡ́и а҆́гг҃льстїи. хвали́те и҆ пре возноси́те є҆гѡ̀ во́ вѣки.</p>

<p><red>П</red>о́мощи ва́шеѧ тре́бꙋющыѧ, непре́з рите ст҃і́и ѻ҆ц҃ы, и҆ наста́вницы право сла́вїѧ, пою́щыѧ и҆ превозносѧ́щыѧ хрⷭ҇та̀ во́ вѣки.</p>

<p><red>Н</red>еможе́нїе д́ш҃ъ на́шихъ и҆сцѣлѧ́ете, и҆ ѿ тѣле́сныхъ болѣ́зней воз̾ставлѧ́ете, вопїю́щихъ и҆ превозносѧ́щихъ хрⷭ҇та̀ во́ вѣки.</p>

<p><red>сла́ва. И҆</red>сцѣле́нїемъ бога́тство и҆сточа́е те, к̾ ва́мъ притека́ющымъ бж҃їимъ ᲂу҆го́дникѡмъ, и҆ вѣ́рнѡ пою́щымъ, и҆ превозносѧ́щымъ хрⷭ҇та̀ во́ вѣки.</p>

<p><red>и҆ ны́нѣ, боⷢ҇. Н</red>апа́стныѧ ты̀ прило́ги ѿгонѧ́еши, и҆ страстны́ѧ нахо́ды дв҃о. ꙗ҆́кѡ да тѧ̀ пое́мъ, и҆ превозно́симъ чи́стꙋю во́ вѣки.</p>

<p><red>пѣ́снь, ѳ҃. і҆рмо́съ. В</red>ои́стинꙋ бцⷣꙋ тѧ̀ и҆сповѣ́дающе, спасе́ннїи тобо́ю дв҃це чи́стаѧ, с̾ нбⷭ҇ными вѡ́и тѧ̀ велича́емъ.</p>

<p><red>Т</red>ече́нїѧ сле́зъ непре́зрите, мо́лим̾ ва́съ ст҃і́и ѻ҆ц҃ы пе́тре и҆ а҆леѯі́е и҆ і҆ѡ́но. и҆ всѣ́мъ ᲂу҆тѣше́нїе пода́ти блажа́щымъ ва́съ.</p>

<p><red>Р</red>а́дости срⷣца̀ на́шѧ и҆спо́лните, ва́шими къ бг҃ꙋ моли́твами ст҃і́и ѻ҆ц҃ы, и҆ застꙋ́ пницы те́плїи.</p>

<p><red>сла́ва. С</red>вѣти́льницы пресвѣ́тлїи, трⷪ҇цы побо́рницы, пе́тре и҆ а҆леѯі́е и҆ і҆ѡ́но, трꙋды̀ и҆ по́двиги ва́шими, мра́къ не вѣ́дѣнїѧ ѿгонѧ́шесѧ, бл҃говѣ́рнѡ ва́съ ᲂу҆блажа́ющихъ.</p>

<p><red>и҆ ны́нѣ, боⷢ҇. С</red>вѣ́та твоегѡ̀ зарѧ́ми просвѣтѝ дв҃о, мра́къ невѣ́дѣнїѧ ѿго нѧ́ющи, и҆ лю́тыхъ бѣ́дъ спаса́ющи, и҆́же бл҃говѣ́рнѡ бцⷣꙋ тѧ̀ и҆сповѣ́дающихъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ трїе́хъ ст҃лей, пе́тра, а҆леѯі́ѧ и҆ і҆ѡ́ны, и҆</p>

<p>всѣ́хъ ст҃ы́хъ, поми́лꙋй и҆ спасѝ</p>

<p>на́съ, ꙗ҆́кѡ бл҃гъ и҆</p>

<p>чл҃колю́бецъ.</p>

</document>