Т=ропа́рь , великомч҃нкꙋ дими́трїю .=

~Вели́ка ѡ҆брѣ́те в̾ бѣда́хъ тебѐ помо́щ ника вселе́ннаѧ стрⷭ҇тоте́рпче , пога́ныѧ побѣжда́юща . ꙗ҆́коже ᲂу҆́бѡ лі́евꙋ низ̾ ложѝ горды́ню , и҆ на по́двигъ ᲂу҆крѣпѝ не́стора . та́кѡ ст҃е дими́трїе хрⷭ҇та̀ бг҃а молѝ , дарова́ти на́мъ ве́лїю млⷭ҇ть =[два́жды].=

=сла́ва , и҆ ны́нѣ , боⷢ҇ . Т=ебѐ хода́таицꙋ спасе́нїѧ ро́да на́шегѡ , воспѣва́емъ бцⷣе дв҃о . пло́тїю бо є҆ю́же и҆з̾ тебѐ проше́дъ сн҃ъ тво́й и҆ бг҃ъ на́шъ , крⷭ҇тнꙋю прїе́мъ стра́сть . и҆зба́вилъ є҆́сть на́съ и҆з̾ и҆стлѣ́ нїѧ , ꙗ҆́кѡ чл҃колю́бецъ .

К=ано́нъ . гла́съ , д҃ . пѣ́снь , а҃ . і҆рмо́съ . М=о́рѧ чермна́гѡ пꙋчи́нꙋ , немо́крыми стопа́ми дре́вле ше́ствовавъ і҆и҃ль , крⷭ҇то ѡбра́зно мѡѷсе́ѡвыма рꙋка́ма , а҆мали́ ковꙋ си́лꙋ в̾ пꙋсты́ни побѣди́лъ є҆́сть .

=запѣ́в̾ : С=т҃ы́и сла́вныи великомч҃нче ди ми́трїе , молѝ бг҃а ѡ҆ на́съ =[покло́н̾].=

~Бжⷭ҇твенымъ мꙋче́нїѧ вѣнце́мъ ᲂу҆вѧзе́ сѧ по хрⷭ҇тѣ̀ , ликꙋ́еши блиста́нїи ѿ ѻ҆нꙋ́дными сїѧ́ѧ , и҆ просвѣще́нїѧ и҆спол нѧ́емь , великомꙋ́чениче досточю́дне .

~Ꙗ҆́кѡ сꙋ́ща и҆́стинѣ мч҃нка , и҆ да́же до́ крове подви́гшасѧ бл҃же́нне терпѣли́ внѡ . тве́рдо же противле́нїе к̾ мꙋчи́те лемъ показа́вша , тѧ̀ влⷣка прїѧ́това .

=сла́ва . З=ло́бы ѡ҆брѣта́телѧ низ̾ложи́лъ є҆сѝ на́землю дими́трїе , мч҃нческимъ си копїе́мъ ᲂу҆би́въ , бжⷭ҇твеною бл҃года́тїю , и҆́же па́че ᲂу҆ма̀ си́лою всебл҃же́нне ᲂу҆крѣ плѧ́емь .

=и҆ ны́нѣ , боⷢ҇ . Б=ез̾ мт҃ре ꙗ҆́коже бг҃ъ пе́рвѣе сы́и , бы́сть є҆́же по на́съ без̾ ѻ҆ц҃а и҆з̾ тебѐ бцⷣе всепѣ́таѧ , пло́ть прїе́мъ по соє҆дине́нїю , є҆́же па́че сло́ва и҆ ра́зꙋма .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и сла́вныи великомч҃нче дими́трїе , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́ше гѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . В=есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи , ты́ ми крѣ́ пость гдⷭ҇и , и҆ прибѣ́жище и҆ ᲂу҆твер же́нїе .

~Вмѣни́сѧ ꙗ҆́кѡ ни во что́же мꙋчи́те лево тобо́ю повелѣ́нїе , сло́во бо бж҃їе па́че всѣ́хъ страстоте́рпче поче́лъ є҆сѝ .

~Свѣ́щникъ свѣтови́денъ мꙋче́нїѧ в̾ сѣ́ни бы́лъ є҆сѝ , бжⷭ҇твенымъ свѣ́томъ сїѧ́ющь мч҃нче страстоте́рпче дими́трїе .

=сла́ва . И҆=сцѣле́нїемъ тѧ̀ и҆сто́чник̾ , сщ҃е́ нныи и҆ чю́дныи , гра́дъ тво́й и҆мѣ́ѧ , и҆ сокро́вище неподви́жно , всѧ́кагѡ весе́ лїѧ ѡ҆богати́сѧ .

=и҆ ны́нѣ , боⷢ҇ . И҆=сцѣлѧ́ѧ ѻ҆́бразъ и҆стлѣ́в шїи землены́хъ пречⷭ҇таѧ , ве́сь и҆з̾ тебѐ ѡ҆блачи́тсѧ , пребы́въ ꙗ҆́коже бѣ̀ чл҃ко лю́бецъ .

=сѣда́ленъ . гла́съ , д҃ . Ꙗ҆́=кѡ до́блѧ страда́ льца , и҆ во́ина крѣ́пка всецр҃ю́ющагѡ хрⷭ҇та̀ , взыва́емъ ѱало́мски : ра́дꙋисѧ мч҃нкѡмъ ᲂу҆краше́нїе и҆ лѣпота̀ . ра́дꙋ исѧ свѣ́тлаѧ цр҃кви ѕвѣздо̀ , и҆ стѣно̀ и҆ приста́нище прибѣга́ющымъ к̾ тебѣ̀ , великомч҃нче сла́вне дими́трїе . тѧ̀ пою́ щыѧ спаса́й ѿ всѧ́кагѡ вре́да чюжа́гѡ , и҆ ѡ҆ѕлобле́нїѧ и҆зба́ви .

=сла́ва , и҆ ны́нѣ , боⷢ҇ . О=у҆диви́сѧ і҆ѡ́сифъ па́че є҆сте́ственагѡ зрѧ̀ , внима́ше мы́с лїю рꙋно́внагѡ дождѧ̀ , въ без̾сѣ́мен нѣмъ зача́тїи твое́мъ бцⷣе , кꙋпинꙋ̀ ѻ҆гне́мъ неѡ҆пали́мꙋ , и҆ же́злъ а҆арѡ́нов̾ прозѧ́бшїи , и҆ послꙋшествꙋ́ѧ ꙗ҆́кѡ ѻ҆брꙋ́чникъ тво́й и҆ храни́тель , сщ҃е́нни кѡмъ вопїѧ́ше , дв҃аѧ ражда́етъ , и҆ по ржⷭ҇твѣ̀ дв҃ою па́ки пребꙋ́детъ .

=пѣ́снь , д҃ . і҆рмо́с̾ . В=оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ , ста̀ в̾ чинꙋ̀ свое́мъ , досто́йнѡ взыва́ю щи , сла́ва си́лѣ твое́й гдⷭ҇и .

~Побѣди́вша тѧ лжꙋ̀ нече́стїѧ , мч҃нче бж҃їи дими́трїе вы́шнїи ви́дѧ , сла́вою вѣнча̀ сла́вне , пою́ща , сла́ва си́лѣ твое́й гдⷭ҇и .

~На ле́сть побѣ́дꙋ воз̾ста́вивъ , побѣди́ телныи вѣне́цъ пра́веднѣ прїѧ́лъ є҆сѝ дими́трїе , зовы́и зижди́телю своемꙋ̀ , сла́ва си́лѣ твое́й гдⷭ҇и .

=сла́ва . Н=аправлѧ́емь дла́нїю живоно́с ною , къ приста́нищемъ дости́глъ є҆сѝ ти́химъ . и҆дѣ́же ны́нѣ ра́дꙋѧсѧ зове́ши дими́трїе , сла́ва си́лѣ твое́й гдⷭ҇и .

=и҆ ны́нѣ , боⷢ҇ . Ꙗ҆́=кѡ тва́рей всѣ́хъ чест нѣ́йши , мт҃и бг҃ꙋ бы́ти є҆ди́на сподо́ бисѧ . сего́ бо ро́ждьши , и҆ ми́ръ бл҃года́ тїю бг҃оразꙋ́мїѧ просвѣти́ла є҆сѝ .

=пѣ́снь , є҃ . і҆рмо́съ . Т=ы̀ гдⷭ҇и ми свѣ́тъ в̾ ми́ръ прише́лъ є҆сѝ , свѣ́тъ ст҃ы́и ѡ҆браща́ѧ и҆з̾ мра́чна невѣ́денїѧ , вѣ́рою воспѣва́ющыѧ тѧ .

~Ѻ҆́гнь любвѐ бжⷭ҇твеныѧ в̾ срⷣцы прїе́мъ , ѻ҆́гнь ᲂу҆гаси́лъ є҆сѝ без̾бо́жнагѡ и҆́доль скагѡ гнѣ́ва , всесла́вныи дими́трїе .

~И҆збавлѧ́ѧ на́съ ѿ бѣ́дъ ꙗ҆ви́сѧ дими́т рїе , моли́твами сѝ покрыва́ѧ , вѣ́рою и҆ любо́вїю восхвалѧ́ющихъ тѧ̀ .

=сла́ва . И҆́=же вѣ́рою к̾ твоемꙋ̀ прити́чꙋ щїи хра́мꙋ , дими́трїе . недꙋ́говъ и҆ стра сте́й дш҃етлѣ́нныхъ в̾ско́рѣ и҆змѣнѧ́ю тсѧ .

=и҆ ны́нѣ , боⷢ҇ . С=ло́во бж҃їе , и҆́же ѻ҆ц҃ꙋ є҆диносꙋ́щное , тво́й быва́етъ бг҃омт҃и па́че ᲂу҆ма́ же и҆ сло́ва сн҃ъ , тебѣ̀ є҆дино сꙋ́щенъ .

=пѣ́снь , ѕ҃ . і҆рмо́съ . П=ожрꙋ́ти со́ гласомъ хвале́нїѧ гдⷭ҇и , цр҃кви вопїе́тъ ти , ѿ бѣ со́вскїѧ кро́ви ѡ҆чи́щшисѧ , млⷭ҇тїю ѿ ре́бръ и҆сте́кшею ти кро́вїю .

~Согла́снѡ соше́дшесѧ пое́мъ сла́внꙋю и҆ свѣтоно́снꙋю твою̀ па́мѧть , чюде́съ по́лнꙋю и҆ дарова́нїи ст҃а́гѡ и҆ честна́гѡ всебл҃же́нне дх҃а =[два́жды].=

=сла́ва . Р=азрѣши́ ми плени́цы согрѣше́ нїи молба́ми си . ꙗ҆́кѡ бо непобѣди́мъ мч҃нкъ дерзнове́нїе и҆́маши ко влⷣцѣ , бꙋ́ди ми прибѣ́жище и҆ покро́въ дими́ трїе .

=и҆ ны́нѣ , боⷢ҇ . Ч=и́стꙋ тѧ посредѣ̀ те́рнїѧ ѡ҆брѣ́тъ ꙗ҆́кѡ пречⷭ҇тыи крѵ́нъ , и҆ ᲂу҆до́л ныи цвѣ́тъ ѽ бг҃омт҃и жени́хъ , во ᲂу҆тро́бꙋ твою̀ всели́сѧ .

=конда́къ . гла́съ , в҃ . К=рове́й твои́хъ стрꙋ ѧ́ми дими́трїе , цр҃ковь бг҃ъ ѡ҆багри́лъ є҆́сть , да́выи ти держа́вꙋ непобѣди́мꙋю . и҆ сохранѧ́й гра́дъ тво́й невреди́мъ , томꙋ́ бо є҆сѝ ᲂу҆твержде́нїе .

=и҆́косъ . С=егѡ̀ вели́кагѡ воспое́мъ соше́д шесѧ вѣ́рою , ꙗ҆́кѡ ѻ҆рꙋ́жника хрⷭ҇то́ва и҆ мч҃нка дими́трїѧ , въ пѣ́снехъ и҆ пѣ́ нїихъ , взыва́юще влⷣцѣ и҆ зижди́телю вселе́нныѧ , и҆зба́ви на́съ трꙋ́са и҆ нꙋ́ж ды чл҃колю́бче мл҃твами бцⷣы и҆ всѣ́хъ ст҃ы́хъ мч҃нкъ твои́хъ . на тѧ́ бо всѝ ᲂу҆пова́емъ , и҆зба́витисѧ бѣ́дъ и҆ скорбе́й , ты́ бо є҆сѝ на́мъ ᲂу҆твержде́нїе .

=пѣ́снь , з҃ . і҆рмо́съ . В=пещѝ а҆враа́мскїѧ си дѣ́ти перси́дстѣй , любо́вїю бл҃говѣ́рїѧ па́че не́жели пла́менемъ ѡ҆палѧ́еми взыва́хꙋ , бл҃гослове́нъ є҆сѝ въ цр҃кви сла́вы твоеѧ̀ гдⷭ҇и .

~Преꙋкра́шенъ бжⷭ҇твеною сла́вою и҆ бл҃го да́тїю , мч҃нче страстоте́рпче , сїѧ́еши свѣтови́днѡ , и҆ просвѣща́еши зовꙋ́ щыѧ , бл҃гослове́нъ є҆сѝ в̾ цр҃кви сла́вы твоеѧ̀ гдⷭ҇и =[два́жды].=

=сла́ва . Ꙗ҆́=кѡ багрѧни́цею ᲂу҆кра́шенъ свое́ю кро́вїю , и҆мы́и вмѣ́сто ски́петра сла́вне крⷭ҇тъ , со хрⷭ҇то́мъ црⷭ҇твꙋеши ны́нѣ . бл҃гослове́нъ є҆сѝ зовы́и в̾ цр҃кви сла́вы твоеѧ̀ гдⷭ҇и .

=и҆ ны́нѣ , боⷢ҇ . П=репросла́вленаѧ , просвѣ ще́наѧ мт҃и дв҃о , всѧ̀ чтꙋ́щыѧ тѧ всеи́стинꙋю бцⷣꙋ ѡ҆градѝ . бл҃гослове́на ты̀ в̾ жена́хъ пренепоро́чнаѧ влⷣчце .

=пѣ́снь , и҃ . і҆рмо́съ . Р=ꙋ́цѣ распросте́ръ данїи́лъ , льво́ва зїѧ́нїѧ в̾ ро́вѣ затчѐ , ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ , и҆́же бл҃гоче́стїѧ люби́ тели ѻ҆́троцы взыва́юще , бл҃гослови́те всѧ̀ дѣ́ла гдⷭ҇нѧ гдⷭ҇а .

~Ѡ҆черни́лъ є҆сѝ ве́сь вра́жїи гнѣ́въ сла́в не и҆ боре́нїѧ , неѿє́млемою си́лою хрⷭ҇та̀ ѡ҆блече́нъ , и҆ побѣдоно́сец̾ бы́въ мч҃нче , вопїѧ́ше , блгⷭ҇ви́те всѧ̀ дѣ́ла гдⷭ҇нѧ гдⷭ҇а .

~Мч҃нкъ бл҃гостоѧ́нїе показа́въ , и҆́хъ же бл҃гозва́нїе мч҃нче наслѣ́дова . ба́нею ѡ҆мы́всѧ ст҃о́ю , ꙗ҆́же вторы́ми не ѡ҆скве рнѧ́етсѧ грѣхо́вными прило́ги . копїе́м̾ бодо́мъ зовы́и , бл҃гослови́те всѧ̀ дѣ́ла гдⷭ҇нѧ гдⷭ҇а .

=сла́ва . Ч=юде́съ твои́хъ мно́жество , и҆́же па́че ᲂу҆ма̀ дарова́нїѧ , и҆́хъ же ти подадѐ хрⷭ҇то́съ , всѣ́мъ показа́лъ є҆сѝ сла́вне . и҆ бл҃года́ть и҆сцѣле́нїемъ и҆́же па́че сло́ва , ꙗ҆́вѣ твою̀ бл҃года́ть проповѣ́даетъ на́мъ , вопїю́щымъ , бл҃гослови́те всѧ̀ дѣ́ла гдⷭ҇нѧ гдⷭ҇а .

=и҆ ны́нѣ , боⷢ҇ . Е҆=ди́нꙋ во всѣ́хъ родѣ́хъ дв҃ꙋ мт҃рь , и҆ бцⷣꙋ чⷭ҇тꙋю пѣсносло́вимъ , та́ бо спасе́нїю на́шемꙋ хода́таица , ꙗ҆́кѡ ми́рꙋ и҆зба́вителѧ сло́во ро́ждьши . є҆мꙋ́же вопїе́мъ , бл҃гослови́те всѧ̀ дѣ́ла гдⷭ҇нѧ гдⷭ҇а .

=пѣ́снь , ѳ҃ . і҆рмоⷭ҇ . К=а́мень нерꙋкосѣ́чныѧ горы̀ , ѿ несѣко́мыѧ тѧ дв҃цы краеꙋго́ льныи ѿсѣче́сѧ хрⷭ҇то́съ , совокꙋпи́въ разстоѧ́щаѧсѧ є҆стества̀ . тѣ́мъ веселѧ́ щесѧ , тѧ̀ бцⷣе велича́емъ .

~Раздерѝ соꙋ́зы прегрѣше́нїи , тѧ̀ пою́ щымъ страстоте́рпче , и҆ ᲂу҆ста́ви стра сте́мъ прило́ги . молвꙋ̀ разорѝ є҆ресе́мъ , и҆ напа́стей ᲂу҆ти́ши бꙋ́рю , моли́твами свои́ми .

~И҆́же вѣне́цъ сла́вы и҆ нбⷭ҇нагѡ црⷭ҇твїѧ полꙋчи́въ , пою́щыѧ тѧ сегѡ̀ ᲂу҆лꙋчи́ти молѝ , мч҃нче дими́трїе , живода́вца гдⷭ҇а и҆ цр҃ѧ си́лъ .

=сла́ва . Н=апра́ви къ стезѧ́мъ пра́вымъ нбⷭ҇нагѡ црⷭ҇твїѧ , сщ҃е́нное твоѐ ста́до вѣнцено́сче . и҆ наста́ви на па́жить спа се́нꙋю , на мѣ́сто вѣ́чное .

=и҆ ны́нѣ , боⷢ҇ . Ꙗ҆́=кѡ ко́рене и҆сто́чникъ , и҆ винꙋ̀ нетлѣ́нїѧ тѧ̀ дв҃о , всѝ вѣ́рнїи надѣ́ющесѧ хвала́ми почита́емъ , ты́ бо соста́вное на́мъ без̾сме́ртїе и҆сточи́ла є҆сѝ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречи́стыѧ твоеѧ̀ мт҃ре , и҆ ст҃а́

гѡ сла́внагѡ великомꙋ́ченика

дими́трїѧ , и҆ всѣ́хъ ст҃ы́хъ ,

поми́лꙋй и҆ спасѝ на́съ ,

ꙗ҆́кѡ бл҃гъ и҆ чл҃ко

лю́бецъ .

