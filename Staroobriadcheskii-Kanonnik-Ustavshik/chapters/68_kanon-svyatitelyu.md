Т=ропа́рь , ст҃лю . гла́съ , д҃ .=

~Пра́вило вѣ́рѣ и҆ ѻ҆́бразъ кро́тости , воз̾держа́нїю ᲂу҆чи́телѧ , ꙗ҆ви́ тѧ гдⷭ҇ь ста́дꙋ своемꙋ̀ , ꙗ҆́же веще́мъ и҆́стина . сегѡ̀ ра́ди стѧжа́въ смире́нїемъ высѡ́каѧ , и҆ нището́ю бога́таѧ , ѻ҆́ч҃е на́шъ ст҃лю =і҆мⷬ҇къ ,= молѝ хрⷭ҇та̀ бг҃а спасти́сѧ дш҃а́мъ на́шимъ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннагѡ , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на , ви́дѧ потоплѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́в̾ : С=т҃лю хрⷭ҇то́въ =і҆мⷬ҇къ ,= молѝ бг҃а ѡ҆ на́съ =[покло́н̾].=

~Съ вы́шними ли́ки ꙗ҆́кѡ ст҃ль , ꙗ҆́кѡ бж҃їй слꙋжи́тель пред̾стоѧ̀ , ѡ҆ на́съ прилѣ́жнѡ моли́сѧ , полꙋчи́ти на́мъ вѣ́чныхъ бл҃гъ мл҃твами твои́ми .

~И҆збра́нъ бы́въ гдⷭ҇ви слꙋжи́ти чⷭ҇тно́мꙋ є҆ѵⷢ҇а́лїю , бл҃же́нне =і҆мⷬ҇къ ,= во бл҃горазꙋ́мїи лю́ди , ᲂу҆че́нїи премꙋ́дрыми ѻ҆́ч҃е воз̾ра сти́лъ є҆сѝ .

=сла́ва . Р=а́зꙋмомъ бж҃їимъ ѡ҆бога́щьсѧ , сло́во живо́тное ѿ срⷣца и҆сточи́лъ є҆сѝ , напоѧ́ѧ дш҃ѧ ѡ҆лѧдѣ́вшаѧ страстьмѝ , премꙋ́дре ст҃лю бж҃їи =і҆мⷬ҇къ ,= бг҃обл҃же́нне .

=и҆ ны́нѣ , боⷢ҇ . С=щ҃е́нныи ли́къ прⷪ҇рческїи проѧвлѧ́ше и҆здале́ча , хотѧ́щꙋю тѧ̀ бж҃їю и҆́стиннꙋю роди́тельницꙋ чⷭ҇таѧ , вы́шшꙋю херꙋви́мъ и҆ всеѧ̀ тва́ри .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃лю хрⷭ҇то́въ =і҆мⷬ҇къ ,= ꙗ҆́кѡ всѝ по́ бз҃ѣ къ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ сѝ бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~И҆ска́паѧ бжⷭ҇твенꙋю сла́дость , и҆з̾ᲂу҆стнꙋ̀ твое́ю ѻ҆́ч҃е , и҆ го́рькагѡ без̾бо́жїѧ и҆зсꙋ ши́лъ є҆сѝ ка́пли , напои́въ бл҃гочести́ выхъ питїѧ̀ , бж҃їѧгѡ ра́зꙋма бл҃же́нне .

~Бж҃їимъ сꙋдо́мъ произбра́нъ бы́въ , ст҃ль показа́сѧ , без̾кро́вьны же́ртвы бг҃ови приносѧ̀ , пожре́нномꙋ на́съ ра́ди , ѻ҆́ч҃е ст҃лю =і҆мⷬ҇къ .=

=сла́ва . Г=ро́бъ и҆дѣ́же лежи́тъ честно́е тѣ́ло твоѐ , бл҃гоꙋха́нїѧ и҆сточа́етъ ꙗ҆́кѡ ра́й бж҃їи , ѡ҆бл҃гоꙋха́ѧ вѣ́рныхъ , ст҃лю пресла́вне и҆ всече́стне =і҆мⷬ҇къ .=

=и҆ ны́нѣ , боⷢ҇ . Р=азꙋмѣ́ти ржⷭ҇тва̀ твоегѡ̀ чⷭ҇таѧ , неи҆зрече́нныѧ глꙋбины̀ , недоꙋ мѣ́етъ ᲂу҆́мъ чл҃чь , бг҃ъ бо себѐ смирѝ щедро́тъ ра́ди во́ чревѣ твое́мъ , всего́ мѧ ѡ҆бновѝ .

=сѣда́ленъ . гла́съ , д҃ . П=равовѣ́рнѡ прпⷣбне цр҃квь хрⷭ҇то́вꙋ ᲂу҆па́слъ є҆сѝ . є҆рети́ческїѧ ѿгна́лъ є҆сѝ го́рькїѧ пле́велы , в̾ вы́ш нихъ водворѧ́ешисѧ бл҃же́нне .

=сла́ва , и҆ нн҃ѣ , боⷢ҇ . С=ло́во ѻ҆́ч҃ее хрⷭ҇та̀ бг҃а на́шегѡ , и҆з̾ тебѐ вопло́щшеесѧ разꙋ мѣ́хомъ бцⷣе дв҃о , є҆ди́на чⷭ҇таѧ и҆ є҆ди́на бл҃гослове́наѧ , є҆го́же ра́ди непреста́ннѡ тебѐ воспѣва́юще велича́емъ .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~Ты̀ и҆спо́лнен̾ ст҃а́гѡ дх҃а , сщ҃е́нныи ѻ҆́ч҃е , =і҆мⷬ҇къ ,= лꙋка́выѧ дꙋ́хи ѿ чл҃къ ѿгна́лъ є҆сѝ , вѣ́рны же дх҃о́вными ᲂу҆че́нїи свои́ми сотвори́лъ є҆сѝ .

~Е҆ди́ницꙋ несозда́ннꙋ бг҃осло́вилъ є҆сѝ , тремѝ ли́цы раздѣлѧ́емꙋ , непресѣко́мꙋ и҆ несмѣ́снꙋ , просвѣща́ѧ бл҃гочести́выхъ сщ҃е́нными бг҃осло́вїи твои́ми .

=сла́ва . О=у҆мертви́въ пе́рвїе плотьска́ѧ мꙋдрова́нїѧ , воз̾держа́нїемъ и҆ трꙋды̀ , ст҃ль бжⷭ҇твенъ показа́сѧ , и҆ пред̾стоѧ́тель трⷪ҇цѣ всесщ҃е́ненъ .

=и҆ ны́нѣ , боⷢ҇ . К=лѧ́тва разори́сѧ пра́баб нѧѧ , тобо́ю бг҃омт҃и . ты́ бо на́мъ пре чи́стаѧ и҆сто́чника породѝ ст҃ы́ни , при сносꙋ́щнагѡ живота̀ .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́в нагѡ и҆зима́юща .

~Бж҃їѧ бжⷭ҇твенѣ сверша́ѧ , и҆ чистѣ́й шимъ по́мысломъ чи́стымъ прикаса́ѧ сѧ , непоро́ченъ ꙗ҆ви́сѧ , слꙋжа̀ бг҃ови , ꙗ҆́кѡ бж҃їй ст҃ль сщ҃е́ннѣйшїи .

~И҆́дольстїи ᲂу҆го́дницы , бы́ша ᲂу҆го́дницы бг҃ꙋ , твои́ми ᲂу҆че́нїи чⷭ҇тны́ми . и҆́хже ѿ недосто́йныхъ и҆зима́ѧ , досто́инъ ꙗ҆ви́ сѧ ᲂу҆го́дникъ бг҃ꙋ вседержи́телю .

=сла́ва . Б=л҃года́тїю при́званъ бы́въ , разрꙋ ши́лъ є҆сѝ без̾бо́жїѧ и҆́дольскаѧ , ѡ҆дож де́нїемъ слове́съ твои́хъ прпⷣбне . ѡ҆лѧде нѣ́вшаѧ срⷣца̀ плодоно́сна содѣ́лалъ є҆сѝ , бж҃їею бл҃года́тїю .

=и҆ ны́нѣ , боⷢ҇ . П=о ржⷭ҇твѣ́ ти стра́ннѣмъ пребыла̀ є҆сѝ дв҃ою , ꙗ҆́коже пре́жде , бг҃ъ бо бѣ̀ рожде́исѧ , и҆ претворѧ́ѧ всѧ̀ во́лею , без̾мꙋ́жнаѧ мр҃і́е бг҃оневѣ́стнаѧ .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воз̾двиза́ема зрѧ̀ , напа́стей бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й много млⷭ҇тиве .

~Ꙗ҆зы́къ тво́й дх҃омъ и҆з̾ѡ҆щре́нъ разꙋ́ мнѡ , ꙗ҆́кѡ тро́сть скоропи́сца , написа̀ в̾ срⷣца̀ бл҃гочести́выхъ , сло́во бл҃года́тное всесщ҃е́нне ѻ҆́ч҃е , бж҃їимъ манове́нїемъ .

~Бжⷭ҇твенымъ поꙋча́ѧсѧ , ꙗ҆́кѡ входѧ̀ в̾ мы́сленнаѧ , ст҃а́ѧ ст҃ы́хъ вѣ́рныхъ сове рша́еши дх҃омъ , трⷪ҇ческою заре́ю , сщ҃е́н ныи ѻ҆́ч҃е всесоверше́ннѣйшїи =і҆мⷬ҇къ .=

=сла́ва . С=трꙋѧ́ми велѣ́нїй твои́хъ , загра ди́въ мꙋ́тнаѧ нечести́выхъ велѣ́нїѧ , ꙗ҆́кѡ рѣка̀ показа́сѧ ми́рнаѧ , бл҃гоче́с тїѧ напоѧ́ѧ составле́нїѧ вѣ́рныхъ , ст҃лю всече́стне .

=и҆ ны́нѣ , боⷢ҇ . С=ло́во во́чревѣ твое́мъ все ли́сѧ без̾ сѣ́мене , и҆ чл҃къ ꙗ҆ви́сѧ совер ше́нъ , ѡ҆бновлѧ́ѧ є҆стество̀ бг҃олѣ́пнѡ , ꙗ҆́коже са́мъ вѣ́сть є҆ди́н̾ , бг҃опрїѧ́тнаѧ ѻ҆трокови́це всенепоро́чнаѧ .

=конда́къ . гла́съ , в҃ . Б=жⷭ҇твеныи гро́мъ , трꙋба̀ дх҃о́внаѧ , вѣ́рѣ насади́телю , и҆ ѿсѣка́телю є҆ресе́мъ , трⷪ҇цѣ ᲂу҆го́дниче вели́кїи ст҃лю , =і҆мⷬ҇къ ,= со а҆́гг҃лы пред̾стоѧ̀ , прⷭ҇нѡ молѝ непреста́ннѡ ѡ҆ всѣ́хъ на́съ .

=и҆́косъ . Л=ѣ́ностїю ѡ҆каѧ́нныи а҆́зъ ѿпа до́хъ , и҆ въ сме́рть ᲂу҆снꙋ́хъ . но ꙗ҆́кѡ па́стырь до́бръ воз̾дви́гни мѧ ѻ҆́ч҃е , и҆ стра́сти моѧ̀ ᲂу҆спѝ , и҆́же ѕлѣ̀ мꙋ́чащыѧ мѧ , ꙗ҆́кѡ да воста́въ , чи́стѣ воспою̀ твоѐ светоно́сное торжество̀ , є҆́же влⷣка вселе́ннѣй просла́ви досто́йнѡ , ꙗ҆́кѡ раба̀ вѣ́рнѣйша , и҆ ꙗ҆́кѡ ᲂу҆чи́телѧ пре мꙋ́дра , ꙗ҆́кѡ дрꙋ́га и҆ таи́нника , и҆ ꙗ҆́кѡ строи́телѧ свои́мъ преда́нїемъ , и҆́хъ же до́брѣ сохрани́лъ є҆сѝ , пома́занїе нескве́ рно , =і҆мⷬ҇къ ,= премꙋ́дре , прⷭ҇нѡ молѝ непре ста́ннѡ ѡ҆ всѣ́хъ на́съ .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбнымъ дѣ́ темъ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́нъ бг҃ъ ѻ҆ц҃ъ на́шихъ .

~Просвѣща́емь дх҃о́вною бл҃года́тїю , є҆́же къ бжⷭ҇твеномꙋ манове́нїю причаще́нїи , свѣтода́тельнаѧ бы́сть ѕвѣзда̀ , просвѣ ща́ѧ мꙋ́дре пою́щихъ , бл҃гослове́нъ бг҃ъ ѻ҆ц҃ъ на́шихъ .

~Ст҃ѣ́йша цр҃квь бы́въ , ѡ҆зарѧ́ема добро дѣ́тельными дѣѧ́нїи , живꙋ́щꙋ и҆мѣ́лъ є҆сѝ в̾ тебѣ̀ сщ҃е́ннѡ трⷪ҇цꙋ несозда́ннꙋю , вопїѧ̀ , бл҃гослове́нъ бг҃ъ ѻ҆ц҃ъ на́шихъ .

=сла́ва . Д=рема́нїе ѿ ѻ҆́чїю ѿри́нꙋв̾ , бжⷭ҇тве ными бодростьмѝ , бж҃їѧ сїѧ́нїѧ прїѧ́т̾ ѿ а҆́гг҃ла свѣ́та , сто́лпъ и҆ подпо́ръ вѣ́р нымъ , ст҃лѧ и҆́стинна соверша́юща тѧ .

=и҆ ны́нѣ , боⷢ҇ . С=ѣдѧ́и в̾ нѣ́дрѣхъ роди́ телѧ неѡпи́санъ , в̾ нѣ́дрѣхъ твои́хъ пречи́стаѧ ны́нѣ сѣди́тъ ѡ҆пи́санъ , твои́мъ ѡ҆бложе́нъ ѻ҆́бразомъ , за спа се́нїе а҆да́мле ѡ҆пи́санъ бы́въ .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~Го́рдаго ѕмі́ѧ , смире́нїемъ свои́мъ сми ри́лъ є҆сѝ бл҃же́нне , воз̾выша́емь къ бг҃ꙋ чи́стыми твои́ми ра́зꙋмы . тѣ́мже тѧ чте́мъ хрⷭ҇та̀ превозносѧ́ще во́ вѣки .

~Воплоще́ннѡ сло́во бг҃осло́вилъ є҆сѝ , и҆ лю́ди ѿ рабо́тныѧ льстѝ спа́слъ є҆сѝ , ѿгонѧ́ѧ и҆́дольскаѧ нече́стїѧ , ѻ҆́ч҃е ст҃лю , =і҆мⷬ҇къ ,= премꙋ́дре и҆ бг҃оно́се .

=сла́ва . Ж=итїѐ своѐ влⷣцѣ твоемꙋ̀ и҆мѣ́ѧ подо́бно , и҆ сло́во житїю̀ и҆мѣ́ѧ подо́бѧ щеесѧ , и҆спо́лнь бы́въ дне́й дх҃о́вныхъ ѻ҆́ч҃е , в̾ вы́шнѧѧ пре́йде поко́ища .

=и҆ ны́нѣ , боⷢ҇ . И҆=зба́вльшесѧ пе́рвыѧ клѧ́ твы твои́мъ ржⷭ҇тво́мъ , пребл҃гослове́н наѧ ѻ҆трокови́це бг҃ора́дованнаѧ , гла́съ гаврїи́лъ воз̾сыла́емъ тѝ , ра́дꙋисѧ вина̀ всѣ́хъ спасе́нїю .

=пѣ́снь , ѳ҃ . і҆рмо́съ . Б=г҃а чл҃кѡмъ неꙋдо́бь ви́дети , на́нь же несмѣ́ютъ чи́ни а҆́гг҃ль стїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же вели ча́юще , с̾ нбⷭ҇ными вѡ́и тѧ̀ велича́емъ .

~Въ зе́млю кро́ткихъ ты̀ всели́лсѧ є҆сѝ ст҃лю , кро́токъ и҆ неѕло́бивъ бы́въ , с̾ вы́шними совокꙋплѧ́ѧсѧ во́инствы , ве́сь ᲂу҆кра́шенъ добродѣ́тельными свѣ тлостьмѝ , и҆ свѣ́томъ добродѣ́телей преѡдѣ́ѧнъ .

~Зри́ши бж҃їѧ , и҆ а҆́гг҃льскїѧ свѣ́тлости , патрїа́рхъ , и҆ мч҃нкъ , и҆ а҆пⷭ҇льскїѧ красо ты̀ , молѧ̀ с̾ ни́ми чл҃колю́бца , ѡ҆ставле́ нїе грѣхо́въ и҆ житїю̀ и҆справле́нїе , даро ва́ти на́мъ прпⷣбне хва́лѧщымъ тѧ .

=сла́ва . Ꙗ҆́=вѣ прⷭ҇то́лъ пе́рвїе ᲂу҆краси́лъ є҆сѝ свѣ́тлѡ , всѣ́хъ пред̾сѣдѧ́щихъ градо́въ . въ не́мъ же по́живъ ꙗ҆́кѡ а҆́гг҃лъ , и҆ ст҃льствомъ сегѡ̀ ᲂу҆краси́въ , пома́завъ ѡ҆ст҃и́лъ є҆сѝ , совершѝ лю́ди бг҃омꙋ́дры .

=и҆ ны́нѣ , боⷢ҇ . Ꙗ҆́=коже ка́плѧ нбⷭ҇наѧ , во твоѐ чре́во дв҃це до́ждь сни́де , и҆ и҆з̾сꙋ шѝ пото́ки ле́стныѧ . ѡ҆дожди́лъ є҆́сть нетлѣ́нїе всѣ́мъ чл҃кѡмъ , и҆ и҆збавле́нїе тобо́ю бг҃ора́дованнаѧ дарова́сѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ и҆́же во ст҃ы́хъ ѻ҆ц҃а на́шегѡ =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

