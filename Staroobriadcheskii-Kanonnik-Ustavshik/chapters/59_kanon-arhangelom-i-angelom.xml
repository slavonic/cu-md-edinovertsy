<document xmlns="http://www.ponomar.net/culiturgical">
<p>Т<red>ропа́рь, а҆рха́гг҃лѡмъ и҆ а҆́гг҃лѡмъ.</red></p>

<p><red>Н</red>бⷭ҇ныхъ во́инствъ а҆рхистрати́зи, мо́лимъ ва́съ мы̀ недосто́йнїи, ꙗ҆́кѡ да ва́шими моли́твами покры́ете на́съ кро́вомъ крилꙋ̀, невеще́ственныѧ ва́шеѧ сла́вы, сохранѧ́юще на́съ молѧ́щихсѧ прилѣ́жнѡ, и҆ вопїю́щихъ, ѿ бѣ́дъ и҆зба́вите на́съ, ꙗ҆́кѡ чинонача́льницы вы́шнимъ си́ламъ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннагѡ, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. П</red>ѣ́снь воз̾сле́мъ лю́дїе чюдотво́рцꙋ бг҃ꙋ, свобо́ждьшемꙋ і҆и҃лѧ ѿ рабо́ты, пѣ́снь побѣ́днꙋю пою́ща и҆ вопїю́ща, воспое́мъ тебѣ̀ є҆ди́номꙋ влⷣцѣ.</p>

<p><red>запѣ́в̾: С</red>т҃і́и а҆рха́гг҃ли и҆ а҆́гг҃ли, моли́те бг҃а ѡ҆ на́съ <red>[покло́н̾].</red></p>

<p><red>В</red>сѝ воспое́м̾ лю́дїе, всѧ̀ направлѧ́ющꙋю невеще́ственыѧ ли́ки вы́шнѧгѡ чино нача́лїѧ, трⷪ҇цꙋ несозда́ннꙋю, пою́ще, ст҃ъ, ст҃ъ, ст҃ъ є҆сѝ, бж҃е вседержи́телю.</p>

<p><red>П</red>оложи́лъ є҆сѝ тва́ремъ нача́ток̾, сꙋще ство̀ беспло́тное, тво́рче а҆́гг҃лѡмъ, пре чⷭ҇тыи тво́й прⷭ҇то́лъ ѡ҆крꙋжа́юща, зва́ти ти, ст҃ъ, ст҃ъ, ст҃ъ є҆сѝ, бж҃е вседержи́ телю.</p>

<p><red>сла́ва. Р</red>а́дꙋисѧ гаврїи́ле, бж҃їѧ вопло ще́нїѧ воз̾вѣсти́телю. миха́иле же чино́мъ невеще́ственымъ пред̾ста́телю, непреста́ннѡ зовꙋ́ще, ст҃ъ, ст҃ъ, ст҃ъ є҆сѝ, бж҃е вседержи́телю.</p>

<p><red>и҆ ны́нѣ, боⷢ҇. Т</red>репе́щꙋ та́инства хрⷭ҇тѐ твоегѡ̀ схожде́нїѧ, ꙗ҆́кѡ и҆́же є҆стест во́мъ бг҃ъ, прїѧ́лъ є҆сѝ ѿдв҃ы роди́тисѧ, ꙗ҆́кѡ чл҃къ, да спасе́ши ми́ра, ѿ рабо́ты сопроти́внагѡ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и а҆рха́гг҃ли и҆ а҆́гг҃ли, ꙗ҆́кѡ всѝ по́ бз҃ѣ к̾ва́мъ прибѣга́ем̾, вы́ бо мо́ли те ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. С</red>тра́хъ тво́й гдⷭ҇и вса дѝ в̾ срⷣца̀ ра́бъ твои́хъ, и҆ бꙋ́ди на́мъ ᲂу҆тверже́нїе, вои́стинꙋ тѧ̀ призыва́ю щымъ.</p>

<p><red>К</red>рѣ́постїю ᲂу҆ста́вилъ є҆сѝ без̾сме́ртне си́льныѧ, соверша́ющихъ прест҃о́е твоѐ хотѣ́нїе, тебѣ̀ в̾ вы́шнихъ всегда̀ пред̾ стоѧ́щихъ.</p>

<p><red>Х</red>ода́таи твоегѡ̀ вочл҃ченїѧ, и҆ чⷭ҇тна́гѡ воста́нїѧ, а҆́гг҃льскїѧ чинонача́льники хрⷭ҇тѐ, за ны̀ прїимѝ молѧ́щихсѧ.</p>

<p><red>сла́ва. А҆́</red>гг҃лы приста́вил̾ є҆сѝ храни́тели чл҃кѡмъ, ꙗ҆́кѡ бл҃гоꙋтро́бенъ. слꙋжи́ тели же показа̀ хрⷭ҇тѐ спасе́нїю, твои́мъ ᲂу҆го́дникѡмъ.</p>

<p><red>и҆ ны́нѣ, боⷢ҇. Н</red>еи҆зрече́ннѡ ро́ждьши бг҃оневѣ́сто сп҃са и҆ гдⷭ҇а, и҆зба́вльшаго на́съ ѿ тлѝ, и҆́же тѧ вои́стинꙋ призы ва́ющихъ.</p>

<p><red>сѣда́лен̾. гла́съ, и҃. Н</red>бⷭ҇ныхъ нача́льниче, и҆ первостоѧ́телю высокопрⷭ҇то́льныхъ и҆ стра́шных̾, бжⷭ҇твеныѧ сла́вы, миха́иле а҆рхистрати́же, а҆́гг҃лѡмъ чинонача́ль ниче, со всѣ́ми беспло́тными, є҆мꙋ́же слꙋ́жиши влⷣцѣ, ѡ҆ всѣ́мъ ми́рѣ непре ста́ннѡ моли́сѧ, и҆ и҆спросѝ ѡ҆ставле́нїе грѣхо́въ, и҆ млⷭ҇ть и҆ бл҃года́ть ѡ҆брѣстѝ в̾де́нь сꙋ́дныи.</p>

<p><red>сла́ва, и҆ ны́нѣ, боⷢ҇. В</red>ъ пꙋчи́нꙋ лю́тѣ впа́дъ ᲂу҆ны́нїѧ, ѿ мно́жества лꙋка́вых̾ и҆ без̾зако́нныхъ ми дѣ́лъ, прїидо́хъ в̾ недоꙋмѣ́нїе, и҆ ѿча́ѧнїемъ ны́нѣ ѡ҆де ржꙋ́сѧ, влⷣчце бцⷣе ты́ мѧ спасѝ, ты́ ми помозѝ, грѣ́шнымъ бо ты̀ є҆сѝ ѡ҆чище́ нїе, и҆ чистота̀ спасе́наѧ.</p>

<p><red>пѣ́снь, д҃. і҆рмо́съ. В</red>сѣ́дъ на конѧ̀, на а҆пⷭ҇лы твоѧ̀ гдⷭ҇и, и҆ прїѧ́тъ рꙋка́ма си ᲂу҆зды̀ и҆́хъ, и҆ спасе́нїе бы́сть є҆жде́нїе твоѐ. вѣ́рою вопїю́щымъ тѝ, сла́ва си́лѣ твое́й гдⷭ҇и.</p>

<p><red>В</red>сѣ́де на а҆́гг҃лы ꙗ҆́коже на конѧ̀ чл҃ко лю́бче, и҆ прїѧ́тъ рꙋко́ю си брозды̀ и҆́хъ, и҆ спасе́нїе бы́сть є҆жде́нїе твоѐ, вѣ́рно ти вопїю́щымъ, сла́ва си́лѣ твое́й гдⷭ҇и.</p>

<p><red>П</red>окрыва́етъ а҆́гг҃лы, добродѣ́тель твоѧ̀ без̾сме́ртне, и҆ земны́ѧ и҆сполнѧ́етъ концы̀, твоегѡ̀ сла́внагѡ без̾нача́льне бжⷭ҇твенагѡ хвале́нїѧ, с̾ни́ми же тебѣ̀ вопїе́мъ, сла́ва си́лѣ твое́й гдⷭ҇и.</p>

<p><red>сла́ва. И҆</red>зы́де ще́дре на спасе́нїе лю́демъ свои́мъ хрⷭ҇тѐ, созыва́еши же дрꙋ́ги си́ лы своѧ̀. и҆ весе́лїе бы́сть во спасе́нїи твое́мъ без̾ве́щнымъ, вопїю́щымъ, сла́ ва си́лѣ твое́й гдⷭ҇и.</p>

<p><red>и҆ ны́нѣ, боⷢ҇. Д</red>в҃а и҆ мт҃и па́че є҆стества̀ ꙗ҆ви́сѧ пречⷭ҇таѧ. ꙗ҆́кѡ бг҃а того́ же и҆ чл҃ка хрⷭ҇та̀ родѝ, ѿ а҆́гг҃лъ хвали́магѡ. люде́й твои́хъ печа́ль преложѝ на ра́дость, моли́твами сѝ.</p>

<p><red>пѣ́снь, є҃. і҆рмо́съ. Ѿ</red> ́нощи невѣ́денїѧ, по дш҃етлѣ́ннꙋ пꙋтѝ прⷭ҇нѡ блꙋдѧ́щагѡ, свѣ́томъ бг҃оразꙋ́мїѧ твоегѡ̀ гдⷭ҇и, наставлѧ́ѧ мѧ на стезю̀ заповѣде́й твои́хъ напра́ви.</p>

<p><red>Н</red>евозвра́тнымъ жела́нїемъ всегда̀, к̾ высотѣ̀ хрⷭ҇тѐ носи́ми. кра́йнее всѣ́хъ жела́нїе, а҆́гг҃льскїѧ си́лы непреста́ннѡ сла́вѧтъ.</p>

<p><red>Т</red>ы̀ разꙋ́мныѧ по сꙋществꙋ̀, нетлѣ́н ныѧ бл҃года́тїю твое́ю хрⷭ҇тѐ поста́вилъ є҆сѝ,  пѣвцы̀  твоемꙋ̀  вели́чествїю, а҆́гг҃лы твоѧ̀ по ѻ҆́бразꙋ содѣ́лавъ непо сти́жиме.</p>

<p><red>сла́ва. Т</red>ы̀ непрекло́нны на го́ршаѧ, к̾ тебѣ̀ приближе́нїемъ хрⷭ҇тѐ, сохрани́лъ є҆сѝ своѧ̀ слꙋгѝ. и҆сто́чникъ бо бл҃гости ты̀ є҆сѝ, бл҃готворѧ̀ досто́йно тѝ слꙋжа́ щымъ.</p>

<p><red>и҆ ны́нѣ, боⷢ҇. О</red>у҆мерщве́нꙋю мѝ дш҃ꙋ страстьмѝ ме́рзскими, всенепоро́чнаѧ ѡ҆живѝ, животꙋ̀ храни́телѧ ро́ждьши. и҆ к̾ стезѝ вѣ́чнѣй, и҆ бл҃же́нномꙋ житїю̀ ᲂу҆стремѝ.</p>

<p><red>пѣ́снь, ѕ҃. і҆рмо́съ. І҆</red>ѡ́нꙋ въ ки́тѣ гдⷭ҇и є҆ди́нагѡ всели́лъ є҆сѝ, мене́ же свѧ́зан наго во мре́жахъ вра́жїѧхъ спасѝ, ꙗ҆́кѡ ѿ тлѝ тогѡ̀ спа́слъ є҆сѝ.</p>

<p><red>Б</red>г҃олѣ́пнѡ ѿ несꙋ́щества гдⷭ҇и, сло́вомъ приве́лъ є҆сѝ сꙋ́щества нбⷭ҇ныхъ без̾сме́р тне во́инствъ, свѣтови́дны си́хъ содѣ́ ловаѧ <red>[два́жды].</red></p>

<p><red>сла́ва. С</red>лꙋжи́тели честні́и бж҃їѧ хвале́ нїѧ бы́сте беспло́тнїи, гра́ждане нбⷭ҇нїи, и҆ бжⷭ҇твенаѧ вои́стинꙋ ски́нїѧ, творцꙋ̀ досто́йнѡ слꙋжа́ще.</p>

<p><red>и҆ ны́нѣ, боⷢ҇. В</red>сепѣ́таѧ свѣ́та поро́ждь ши, всѣ́мъ свѣ́тъ даю́щагѡ. тмꙋ̀ мои́х̾ прегрѣше́нїи чⷭ҇таѧ ѿженѝ, мт҃рьними ти к̾ немꙋ̀ моли́твами.</p>

<p><red>конда́къ. гла́съ, в҃. А҆</red>рхистрати́зи бж҃їи, и҆ слꙋгѝ бжⷭ҇твеныѧ сла́вы, а҆́гг҃лѡмъ нача́льницы, и҆ наста́вницы чл҃кѡмъ,  поле́знаѧ на́м̾ проси́те, и҆ ве́лїѧ млⷭ҇ти, ꙗ҆́кѡ беспло́тнымъ а҆рхистрати́зи.</p>

<p><red>и҆́косъ. Р</red>е́клъ є҆сѝ чл҃колю́бче въ писа́ нїихъ твои́хъ, мно́жествꙋ ра́доватисѧ а҆́гг҃лъ, ѡ҆ чл҃цѣ є҆ди́номъ ка́ющемсѧ без̾сме́ртне. тѣ́мъ и҆ мы̀ въ без̾зако́ нїихъ сꙋ́щїи, без̾грѣ́шне є҆ди́не срⷣце вѣ́дче, тѧ̀ моли́ти всегда̀ дерза́емъ, ꙗ҆́кѡ бл҃гоꙋтро́бна, ᲂу҆ще́дрити на́съ, и҆ посла́ти недосто́йным̾ ᲂу҆миле́нїе влⷣко, и҆ пода́ти на́мъ проще́нїе грѣхо́въ. ѡ҆ всѣ́хъ бо на́съ мо́лѧтсѧ тебѣ̀, и҆́же беспло́тнымъ а҆рхистрати́зи.</p>

<p><red>пѣ́снь, з҃. і҆рмо́съ. Д</red>ѣ́ти є҆вре́йскїѧ в̾ пе щѝ, попра́вше и҆ пла́мень дерзнꙋ́вше, и҆ на́ росꙋ ѻ҆́гнь прело́жше вопїѧ́хꙋ, бл҃го слове́нъ є҆сѝ гдⷭ҇и бж҃е во́ вѣки.</p>

<p><red>С</red>вѣ́тъ ꙗ҆ви́лъ є҆сѝ ще́дре, а҆́гг҃лъ твои́хъ невеще́ственое сꙋщество̀, неи҆зрече́нна гѡ свѣ́та и҆сполнѧ́емы, непреста́ннѡ зовꙋ́ща, бл҃гослове́нъ є҆сѝ гдⷭ҇и бж҃е во́ вѣки.</p>

<p><red>Е҆</red>мꙋ́же пред̾стоѧ́тъ непреста́ннѡ, слꙋ жа́ще, тмы̀ а҆́гг҃льскїѧ, лица́ же зрѣ́ти нетерпѧ́тъ бжⷭ҇тва̀, бл҃гослове́нъ є҆сѝ зовꙋ́ще бж҃е во́ вѣки.</p>

<p><red>сла́ва. С</red>ло́вомъ твои́мъ и҆поста́снымъ гдⷭ҇и, а҆́гг҃льское є҆стество̀ содѣ́лалъ є҆сѝ. ѡ҆ст҃и́въ же бжⷭ҇твенымъ дх҃омъ, трⷪ҇цꙋ тѧ бг҃осло́вѧще пѣ́ти, бл҃гослове́нъ є҆сѝ гдⷭ҇и бж҃е во́ вѣки.</p>

<p><red>и҆ ны́нѣ, трⷪ҇чен̾. Т</red>рѝ ᲂу҆́бѡ зрѧ́ще сꙋ́ща соста́вы, неѡ҆пи́санное сла́вимъ сꙋще ство̀, ѻ҆ц҃а и҆ сло́ва с̾ дх҃омъ, вопїю́ще, бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ.</p>

<p><red>пѣ́снь, и҃. і҆рмо́съ. П</red>роѧвле́ннагѡ на горѣ̀ ст҃ѣ́й, и҆ въ кꙋпинѣ̀ ѻ҆́гненнѣй, дв҃ческꙋю мѡѷсе́ѡви та́йнꙋ ꙗ҆́вльшагѡ, гдⷭ҇а по́йте и҆ превозноси́те є҆гѡ̀ во́ вѣки.</p>

<p><red>А҆́</red>гг҃льскомꙋ поревнꙋ́емъ житїю̀, и҆ ра́зꙋмъ впери́мъ къ высотѣ̀, и҆ с̾ ни́ми невеще́ственѡ воспое́мъ гдⷭ҇а, и҆ превоз но́симъ во́ вѣки.</p>

<p><red>Л</red>ико́вственицы ли́ка нбⷭ҇нагѡ, и҆́же престо́лъ ѡ҆бстоѧ́ще сла́вы, ѡ҆́ бз҃ѣ всегда̀ ѡ҆браща́еми а҆́гг҃ли, пою́тъ и҆ сла восло́вѧтъ во всѧ̀ вѣ́ки.</p>

<p><red>сла́ва. Н</red>евеще́ствена ѻ҆гнѧ̀ творѧ́щей пла́мы, на высотѣ̀ непреста́ннѡ слꙋжа́ щихъ, и҆ а҆́гг҃лы дх҃и ꙗ҆влѧ́ющей, трⷪ҇цѣ покланѧ́емсѧ <red>[покло́н̾],</red> и҆ славосло́вим̾ во всѧ̀ вѣ́ки.</p>

<p><red>и҆ ны́нѣ, боⷢ҇. И҆́</red>же воꙋтро́бꙋ все́льшасѧ дв҃ыѧ, и҆ ѿ сеѧ̀ стра́шно и҆ вы́ше сло́ва, дре́внѧгѡ а҆да́ма назда́вша гдⷭ҇а, пое́мъ и҆ славосло́вимъ во́ вѣки.</p>

<p><red>пѣ́снь, ѳ҃. і҆рмоⷭ҇. О</red>у҆ста́въ пре́йде є҆стест ва̀, содѣ́телѧ заче́нши тва́ри, и҆ две́рь спасе́нїѧ ми́рови бы́сть, тѣ́мъ тѧ̀ бцⷣе непреста́ннѡ велича́емъ.</p>

<p><red>Т</red>ѧ̀ неи҆зрече́ннѡ совокꙋпи́вшагѡ нбⷭ҇нымъ хрⷭ҇тѐ земна́ѧ, и҆ є҆ди́нꙋ цр҃ковь соверши́вша а҆́гг҃лѡмъ и҆ чл҃кѡмъ, непре ста́ннѡ велича́емъ.</p>

<p><red>А҆́</red>гг҃ли и҆ а҆рха́гг҃ли, прⷭ҇то́ли, вла́сти же и҆ гдⷭ҇ьствїѧ, нача́ла и҆ си́лы, херꙋви́ми и҆ серафи́ми, съ бцⷣею ѡ҆ ми́рѣ моли́тесѧ.</p>

<p><red>сла́ва, трⷪ҇ченъ. Т</red>ѧ̀ трⷪ҇це сла́вимъ, ꙗ҆́же ѿ небы́тїѧ всѧ̀ сотвори́вшꙋю, и҆ чи́ны а҆́гг҃льскїѧ ᲂу҆краси́вшꙋ, и҆ бжⷭ҇твеными зарѧ́ми просвѣти́вшꙋ концы̀.</p>

<p><red>и҆ ны́нѣ, боⷢ҇. Р</red>а́дꙋисѧ ст҃а́ѧ бг҃оневѣ́ сто, ра́дꙋисѧ свѣ́тъ ми́рови ро́ждьши вѣ́рнымъ. ра́дꙋисѧ стѣно̀ и҆ покро́ве всѣ́хъ на́съ. бг҃а ꙗ҆́кѡ бл҃года́телѧ, за ны̀ непреста́ннѡ молѝ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ тѝ мт҃ре, застꙋпле́нїемъ честны́хъ нбⷭ҇ныхъ си́лъ беспло́тныхъ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>