<document xmlns="http://www.ponomar.net/culiturgical">
<p>Т<red>ропа́рь, проро́кꙋ мѡѷсе́ю. гла́съ, в҃.</red></p>

<p><red>П</red>роро́ка твоегѡ̀ гдⷭ҇и, мѡѷсе́ѧ па́мѧть пра́зднꙋюще, тогѡ̀ ра́ди мо́лимъ тѧ, спасѝ  дш҃ѧ  на́шѧ  <red>[два́жды].</red></p>

<p><red>сла́ва, и҆ ны́нѣ, боⷢ҇. В</red>сѧ̀ па́че смы́сла, всѧ̀ пресла́внаѧ твоѧ̀ бцⷣе та́инства, чистото́ю запечатлѣ́нна, и҆ дв҃ьствомъ храни́ма, мт҃и разꙋмѣ́сѧ нело́жна, бг҃а ро́ждьши и҆́стиннагѡ, того̀ молѝ спа сти́сѧ  дш҃а́мъ  на́шымъ.</p>

<p>К<red>анонъ. гла́съ, д҃. пѣ́снь, а҃. і҆рмо́съ. М</red>о́рѧ чермна́гѡ пꙋчи́нꙋ, немо́крыми стопа́ми дре́вле ше́ствовавъ і҆и҃ль, крⷭ҇то ѡ҆бра́зно мѡѷсе́ѡвыма рꙋка́ма, а҆мали́ ковꙋ си́лꙋ в̾ пꙋсты́ни побѣди́лъ є҆́сть.</p>

<p><red>запѣ́въ: С</red>ты́и проро́че мѡѷсе́е, молѝ бг҃а ѡ҆ на́съ <red>[покло́н̾].</red></p>

<p><red>М</red>ѡѷсе́й в̾ проро́цѣхъ, да восхва́литсѧ пе́рвѣе, ꙗ҆́кѡ пред̾ бг҃омъ бесѣ́довавъ пе́рвѣе ꙗ҆́вѣ, лице́мъ к̾ лицꙋ̀. не в̾ гада́ нїих̾ рече́нїи, но ꙗ҆́кѡ в̾ зерца́лѣ пло́ти  ви́дѣвъ  тогѡ̀.</p>

<p><red>Ꙗ҆́</red>кѡ бжⷭ҇твена собо́рꙋ вожда̀, и҆ и҆зба́ вителѧ тѧ̀ ро́дꙋ твоемꙋ̀ і҆и҃лю, мѡѷсе́е бг҃ови́дче да́ст̾ бг҃ъ, ѻ҆ц҃е́ви ꙗ҆́коже помо ли́сѧ, провозвѣща́ющꙋ твоѐ рожде́нїе.</p>

<p><red>сла́ва. П</red>ремꙋ́дрости тѧ̀ сокро́вище ѡ҆бре то́ша, сро́дныѧ добродѣ́тели, сокрове́но ра́зꙋмомъ бж҃їимъ, ꙗ҆́коже в̾ ковче́зѣ бг҃ови́дче мѡѷсе́е. тѣ́мъ тѧ̀ воспита́ѧ царе́во, и҆ бжⷭ҇твеное промышле́нїе.</p>

<p><red>и҆ нн҃ѣ, боⷢ҇. О</red>у҆жасе́сѧ мѡѷсе́й, ви́дѣвъ пресла́вное пе́рвое видѣ́нїе, кꙋпинѣ̀ и҆ пла́меню стра́шнѡ смѣше́нїе. бг҃а ѿ дв҃ы мт҃ре, проѡ҆бразꙋ́ѧ нетлѣ́нна. є҆го́же минꙋ́въ времена̀, ви́дѣ пло́тїю.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и прⷪ҇ро́че мѡѷсе́е, ꙗ҆́кѡ всѝ по́ бз҃ѣ к̾тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмоⷭ҇. Л</red>ꙋ́къ си́льных̾ и҆знемо́ же, а҆ не́мощнїи препоѧ́сашасѧ си́лою. сегѡ̀ ра́ди воз̾весели́сѧ, ѡ҆́гдⷭ҇ѣ срⷣце моѐ.</p>

<p><red>В</red>сего̀ неи҆зрече́ннагѡ ра́зꙋма, и҆спо́лне на бг҃ови́дче, дх҃ъ ст҃ы́и а҆́гг҃лѡмъ, дре́в нимъ наꙋчи́ тѧ ра́зꙋмꙋ ꙗ҆́снѡ.</p>

<p><red>Н</red>осѧ̀ и҆здале́ча бжⷭ҇твеныѧ зарѝ, бг҃о зна́меньми ᲂу҆диви́лъ є҆сѝ є҆гѵ́пта. пре творѧ́ѧ соста́вомъ пресла́вное є҆стества̀ премꙋ́дре.</p>

<p><red>сла́ва. З</red>аре́ю кра́сныѧ добро́ты твоеѧ̀, и҆́же ѿ бжⷭ҇твеныѧ зарѝ свѣ́тлое сїѧ́нїе, и҆ к̾ бжⷭ҇твенѣй несы́тнѡ всѧ̀ привлечѐ, ѿ промышле́нїѧ зарѝ.</p>

<p><red>и҆ ны́нѣ, боⷢ҇. В</red>зѧ́тсѧ стра́шнымъ видѣ́ нїемъ, ко ᲂу҆жа́сномꙋ смотре́нїю премꙋ́ дре. но воз̾гласѝ гла́съ гдⷭ҇нь, рожде́н нагѡ  ѿ  дв҃ы  пло́тїю.</p>

<p><red>сѣда́ленъ. гла́съ, д҃. П</red>роро́къ всѣ́хъ тѧ̀ пе́рвагѡ ꙗ҆́кѡ сꙋ́ща, бл҃гоче́стнѡ вѣ́ дꙋще, восхвалѧ́емъ вѣ́рнїи. пе́рвѣе бо бг҃а ви́дѣлъ є҆сѝ, ꙗ҆́коже мо́щно бѧ́ше чл҃кꙋ  ви́дѣти.</p>

<p><red>сла́ва, и҆ ны́нѣ, боⷢ҇. П</red>речⷭ҇тѣи рꙋ́цѣ своѝ дв҃о мт҃и, просте́рши, покры́й ᲂу҆пова́ю щыѧ на тѧ̀. и҆ сн҃ꙋ твоемꙋ̀ зовꙋ́щи, всѣ́мъ пода́ждь хрⷭ҇тѐ млⷭ҇ти твоѧ̀.</p>

<p><red>пѣ́снь, д҃. і҆рмо́с̾. В</red>оз̾дви́же на тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ, ста̀ в̾ чинꙋ̀ свое́мъ, досто́йнѡ взыва́ю щи, сла́ва си́лѣ твое́й гдⷭ҇и.</p>

<p><red>Г</red>ꙋгна́нїю ѧ҆зы́ка и҆ гла́са твоегѡ̀, ᲂу҆ѧсни́вшꙋсѧ бжⷭ҇твенымъ промышле́ нїемъ бг҃ови́дче, виті́ѧ та́йнамъ бж҃їимъ, ꙗ҆ви́лсѧ є҆сѝ гл҃ы. и҆ ра́нами ᲂу҆ѧзви́лъ є҆сѝ є҆гѵ́пта.</p>

<p><red>К</red>о́ль пресла́внѡ зва́нїе твоѐ ѽ бг҃ови́ дче. ко́ль стра́шна дѣ́ла твои́хъ чюде́съ. ꙗ҆ви́босѧ сы́и тебѣ̀ бг҃ъ, и҆ сла́вою воз не́съ тѧ̀, і҆и҃леви спаси́телѧ посла̀.</p>

<p><red>сла́ва. В</red>сѧ́къ пе́рвенецъ поби́лъ є҆сѝ є҆гѵ́пет̾скїи, ꙗ҆́коже хрⷭ҇то́съ бѣсо́мъ ᲂу҆ме ртвѝ держа́вꙋ. ѻ҆́бразъ бо бꙋ́дꙋщемꙋ, ꙗ҆́же с̾ тобо́ю дѣ́йствꙋемаѧ, и҆́стинным̾ ве́щемъ  бы́ша.</p>

<p><red>и҆ ны́нѣ, боⷢ҇. Н</red>еприближа́йсѧ сѣ́мо, мѡѷсе́й ᲂу҆слы́шавъ, бж҃їю гла́сꙋ возопи́ вшꙋ, и҆з̾ пла́мене кꙋпины̀. ст҃о бо мѣ́ сто в̾лѣ́потꙋ пронаписа̀, пло́тїю роди́ тисѧ  хрⷭ҇тꙋ̀  бг҃ꙋ.</p>

<p><red>пѣ́снь, є҃. і҆рмо́съ. Т</red>ы̀ гдⷭ҇и ми свѣ́тъ в̾ ми́ръ прише́лъ є҆сѝ, свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ, вѣ́рою воспѣва́ющыѧ  тѧ.</p>

<p><red>О</red>у҆дарѧ́еши чермно́е, и҆ твори́ши раздѣ ле́нїѧ мно́гаѧ, жезло́мъ свои́мъ ѽ бг҃ови́дче. да пока́жеши си́мъ крⷭ҇та̀, бжⷭ҇твенꙋю  си́лꙋ.</p>

<p><red>Ѽ</red> дерзнове́нїе любе́знѡ, ѽ простоты̀ дш҃и чи́сты. а҆́ще позна́ мѧ па́че всѣ́хъ, к̾ бг҃ꙋ бг҃ови́децъ речѐ, разꙋ́мнѡ ꙗ҆ви́ мисѧ.</p>

<p><red>сла́ва. К</red>а́менемъ покры́всѧ, не ви́дѣ бж҃їѧ лица̀ ꙗ҆́коже ᲂу҆тае́на  ѽ  бг҃о ви́дче. воплоще́нїе же позна́лъ є҆сѝ сло́ва  ꙗ҆́кѡ  за́днѧѧ.</p>

<p><red>и҆ ны́нѣ, боⷢ҇. В</red>ше́лъ є҆сѝ чю́вственѣ во́ мракъ, и҆ навы́клъ є҆сѝ не и҆зрече́ннаѧ ѽ бг҃ови́дче, ꙗ҆́кѡ хо́щетъ дв҃аѧ бг҃а пло́тїю  роди́ти  на  землѝ.</p>

<p><red>пѣ́снь, ѕ҃. і҆рмо́съ. П</red>ожрꙋ́ти со́ гласомъ хвале́нїѧ гдⷭ҇и, цр҃кви вопїе́тъ ти, ѿ бѣсо́вскїѧ кро́ви ѡ҆чи́щшисѧ, млⷭ҇тїю ѿ ре́бръ  и҆сте́кшею  ти  кро́вїю.</p>

<p><red>В</red>о́инство стѧжа́въ бж҃їе і҆и҃ль си́льно, се́дмь ѕло́бѣ ханане́йскїѧ ꙗ҆зы́ки, погꙋби́лъ є҆сѝ. лю́демъ твои́мъ в̾ наслѣ́ дїе да́въ зе́млю и҆́хъ.</p>

<p><red>Н</red>е и҆з̾гл҃аннѡ в̾ше́дъ во́ мракъ бжⷭ҇тве ныи мѡѷсе́й, и҆дѣ́же бг҃ъ бѧ́ше зовы́и тѧ̀. пи́санныѧ скрижа́ли пе́рстомъ є҆гѡ̀ зако́нныѧ, прїѧ́лъ є҆сѝ ꙗ҆́кѡ вели́къ ᲂу҆го́дникъ  є҆гѡ̀.</p>

<p><red>сла́ва. С</red>та̀ послꙋ́шати бг҃ъ гла́са бг҃о ви́дца мѡѷсе́ѧ, пред̾лице́мъ лю́дїи ꙗ҆́вѣ. да пока́жет̾ стра́шное со сла́вою свое́ю, та́инство  є҆гѡ̀.</p>

<p><red>и҆ ны́нѣ, боⷢ҇. М</red>а́нїемъ бжⷭ҇твенымъ тѧ̀, пред̾написꙋ́етъ мѡѷсе́й сла́вныи ковче́г̾ бцⷣе. зарѧ́ми дх҃а всю́дꙋ, ꙗ҆́кѡ зла́томъ покрове́нъ  в̾  сла́вꙋ  бж҃їю.</p>

<p><red>конда́къ. гла́съ, в҃. Л</red>и́къ прⷪ҇ро́ческїи, съ мѡѷсе́ѡмъ, и҆ а҆арѡ́номъ, весе́лїемъ дне́сь весели́тсѧ, ꙗ҆́кѡ коне́цъ проро́че ствїѧ и҆́хъ на на́съ и҆спо́лнисѧ. дне́сь сїѧ́етъ крⷭ҇тъ, и҆́мъ же на́съ спа́слъ є҆сѝ. тѣ́хъ моли́твами хрⷭ҇тѐ бж҃е поми́лꙋй на́съ.</p>

<p><red>пѣ́снь, з҃. і҆рмо́съ. В</red>ъ пещѝ а҆враа́мскїѧ си дѣ́ти перси́дстѣй, любо́вїю бл҃говѣ́ рїѧ па́че не́жели пла́менемъ ѡ҆палѧ́еми взыва́хꙋ, бл҃гослове́нъ є҆сѝ въ цр҃кви сла́вы  твоеѧ̀  гдⷭ҇и.</p>

<p><red>В</red>ъ бг҃овидѣ́нїихъ не и҆зглаго́ланныхъ, бжⷭ҇твеныи писа́тель бы́въ, всемꙋ́дро стныи ви́дъ ты̀ и҆ сѣ́ни сло́вомъ ᲂу҆хи́ тривъ посредѣ̀ древодѣ́ли, веселе́ила содѣ́ла  бг҃ови́дче  мѡѷсе́е.</p>

<p><red>С</red>щ҃е́ньствовати дерзнꙋ́въ кор̾ре́й с̾ тобо́ю, ꙗ҆ви́сѧ низ̾ше́дъ во а҆́дъ жи́въ. всѐ цѣ́ло бг҃ꙋ тебѣ̀, честно́е мѡѷсе́е хранѧ́щꙋ, црⷭ҇твїѧ и҆ сщ҃е́ньства в̾кꙋ́пѣ.</p>

<p><red>сла́ва. В</red>оево́дствꙋющꙋ тебѣ̀ і҆юде́йскомꙋ ꙗ҆зы́кꙋ дре́вле мѡѷсе́е ꙗ҆ви́сѧ миха́илъ кн҃зь нбⷭ҇ныи, и҆ тѣ́ла твоегѡ̀ бжⷭ҇тве ныи храни́тель. ѕлонача́льника бо в̾прекѝ  гл҃юща  си́це  посрамѝ.</p>

<p><red>и҆ ны́нѣ, боⷢ҇. А҆</red>арѡ́новъ тѧ̀ бжⷭ҇твеныи же́злъ прозѧ́бнꙋ ти показа̀,  всѣ́мъ бцⷣе разрѣше́нїе грѣхо́мъ. ѡ҆чище́нїе бо землены́мъ бы́сть. ꙗ҆́коже поропта́в шимъ на́ бг҃а, ѻ҆́но стра́шное преще́нїе.</p>

<p><red>пѣ́снь, и҃. і҆рмо́съ. Р</red>ꙋ́цѣ распросте́ръ данїи́лъ, льво́ва зїѧ́нїѧ в̾ ро́вѣ затчѐ, ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ, и҆́же бл҃гоче́стїѧ люби́ тели ѻ҆́троцы взыва́юще, бл҃гослови́те всѧ̀  дѣ́ла  гдⷭ҇нѧ  гдⷭ҇а.</p>

<p><red>О</red>у҆го́дникъ вои́стинꙋ бж҃їи, ꙗ҆́кѡ кро́токъ ᲂу҆слы́шанъ є҆сѝ, и҆ дѣ́лы бы́лъ є҆сѝ. тѣ́мъ позна́нъ бы́сть тебѣ̀ гдⷭ҇ь, па́че всѣ́хъ прⷪ҇ркъ мѡѷсе́е, и҆ все́льсѧ в̾тѧ̀ вѣ́рнѡ пѣ́ти наꙋчѝ. бл҃гослови́те всѧ̀  дѣ́ла  гдⷭ҇нѧ  гдⷭ҇а.</p>

<p><red>Ꙗ҆́</red>кѡ таи́нникъ бж҃їи, и҆ слꙋжи́тель и҆ цр҃ь і҆и҃левъ, мѡѷсе́е бг҃ови́дче ꙗ҆́вльсѧ. хрⷭ҇та̀ проповѣ́далъ є҆сѝ прїитѝ пло́тїю, прописа́въ є҆гѡ̀ в̾ себѣ̀ стра́шное и҆ бжⷭ҇твеное прише́ствїе. є҆го́же и҆ ѻ҆́бразъ ѡ҆дш҃евле́нъ ꙗ҆ви́лсѧ є҆сѝ ꙗ҆́вѣ, и҆ прⷪ҇ро́къ вѣ́ренъ.</p>

<p><red>сла́ва. С</red>ло́ва проро́чествїемъ лю́ди, и҆ зако́на повелѣ́ньми, наста́вилъ є҆сѝ вѣ́рнѡ. зна́меньми и҆ чюдесы̀ напра́ вивъ, и҆ чюде́съ показа́нїи. ѿ́ бг҃а бо про́званъ бы́въ бг҃ови́децъ мѡѷсе́е, приложи́лсѧ є҆сѝ ко ѻ҆ц҃е́мъ свои́мъ со сла́вою  мно́гою.</p>

<p><red>и҆ ны́нѣ, боⷢ҇. Н</red>и кто́ же пред̾ ᲂу҆слы́ша пре́жде тебѐ бг҃ови́дче сла́вне, мѡѷсе́е ᲂу҆го́дниче хрⷭ҇то́въ. занѐ всѧ̀ и҆з̾ре́клъ є҆сѝ, дв҃ыѧ смотре́нїѧ прописꙋ́ющыѧ тоѧ̀ бжⷭ҇твеное ржⷭ҇тво̀. в̾ пла́мени бо кꙋ пины̀ ви́дѣлъ є҆сѝ зра́къ неви́димъ.</p>

<p><red>пѣ́снь, ѳ҃. і҆рмо́съ. К</red>а́мень нерꙋкосѣ́ч ныѧ горы̀, ѿ несѣко́мыѧ тѧ дв҃цы краеꙋго́льныи ѿсѣче́сѧ хрⷭ҇то́съ, совокꙋ пи́въ раз̾стоѧ́щаѧсѧ є҆стества̀. тѣ́мъ веселѧ́щесѧ, тѧ̀ бцⷣе велича́емъ.</p>

<p><red>Б</red>ы́лъ є҆сѝ бг҃ови́дче самови́децъ гдⷭ҇нь, и҆ по сме́рти неводны́мъ тече́нїемъ ꙗ҆́кѡ в̾ка́менѣ пе́рвѣе, но в̾ чл҃честѣй пло́ти хрⷭ҇та̀ ви́дѣвъ, ѡ҆блиста́юща бжⷭ҇тво́мъ.</p>

<p><red>Г</red>ора̀ фавѡ́рскаѧ просла́висѧ, па́че сина́йскїѧ бога́тно, и҆дѣ́же мѡѷсе́й ѿ ме́ртвыхъ, и҆ фезви́тѧнинъ ѿ стра́нъ живꙋ́щихъ, хрⷭ҇та̀ со а҆пⷭ҇лы зрѧ́хꙋ, пре ѡ҆бразꙋ́ема ꙗ҆́кѡ вои́стинꙋ бг҃а.</p>

<p><red>сла́ва. С</red>паси́ мѧ млⷭ҇тивною сѝ моль бо́ю, и҆ мл҃твъ дерзнове́нїемъ, ꙗ҆́коже і҆и҃лѧ ѿ бѣ́дъ мѡѷсе́е бг҃ови́дче, и҆ лю́тыхъ и҆ нꙋ́жныхъ, хрⷭ҇тїѧ́нѡмъ и҆спо лне́нїе, ѿ всѧ́кого вре́да ꙗ҆́кѡ пою́щихъ тѧ̀.</p>

<p><red>и҆ ны́нѣ, боⷢ҇. Р</red>ꙋ́чкꙋ тѧ̀ зла́тꙋ и҆ скри жа́ль, и҆ бжⷭ҇твенꙋю трапе́зꙋ дв҃о, пе́рвее мѡѷсе́й написа́въ, ꙗ҆́вѣ показова́ше бг҃а роди́тисѧ и҆з̾ тебѐ. є҆го́же ви́дѣвше пло́тїю, вѣ́рнѡ пѣ́снь скончева́емъ тѝ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ проро́ка мѡѷсе́ѧ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>