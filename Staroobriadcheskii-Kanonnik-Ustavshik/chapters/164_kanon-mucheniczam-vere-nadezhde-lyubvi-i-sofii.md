Т=ропа́рь мч҃нцамъ , вѣ́ре , наде́жде ,=

=любвѝ и҆ мт҃ри и҆́хъ со́фїи . гла́съ , а҃ .=

~А҆́гницы слове́сныѧ а҆́гнцꙋ и҆ па́стырю приведо́стесѧ мꙋче́нїемъ , ко хрⷭ҇тꙋ̀ тече́нїе сконча́вше и҆ вѣ́рꙋ соблю́дше . тѣ́мже дне́сь ра́достною дш҃е́ю совер ша́ем̾ досточю́днїи ст҃ꙋ́ю ва́шꙋ па́мѧть , хрⷭ҇та̀ велича́юще =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́н̾ . гла́съ , а҃ . пѣ́снь , а҃ . і҆рмоⷭ҇ . Т=воѧ̀ побѣди́тельнаѧ десни́ца , бг҃олѣ́пнѡ въ крѣ́пости просла́висѧ . та́бо без̾сме́ртне всемогꙋ́щаѧ проти́вныѧ сотрѐ , і҆и҃льтѧ нѡмъ пꙋ́ть глꙋбины̀ ѡ҆бно́вльши .

=запѣ́въ : С=т҃і́и мч҃нцы , моли́те бг҃а ѡ҆ на́съ =[покло́н̾].=

~Преми́рныѧ тѝ хрⷭ҇тѐ , и҆ неи҆зрече́нныѧ премꙋ́дрости сїѧ́нїе , да́рꙋй мѝ влⷣко , ра́ди бл҃госла́вныѧ и҆ ст҃ы́ѧ твоеѧ̀ мꙋ́че ницы , ꙗ҆́кѡ да воспою̀ є҆ѧ̀ порожде́нїѧ .

~И҆менова́нїе тѝ ꙗ҆́вѣ , житїе́мъ бг҃омꙋ́д раѧ ᲂу҆краси́сѧ . ве́сь бо проводи́ла є҆сѝ живо́тъ сво́й премꙋ́дростнымъ жела́ нїемъ , сла́внаѧ со́фїѧ мꙋ́дрости бл҃го да́ть восїѧ́вши .

~Тво́й пребл҃же́нныи пло́дъ , пребжⷭ҇тве ныѧ трⷪ҇цы число́мъ , ᲂу҆краша́емь стра да́льчески . затꙋ̀ са́мꙋю восїѧ̀ премꙋ́драѧ со́фїѧ , премꙋ́дрости бжⷭ҇твенѣй тезо и҆мени́таѧ .

=сла́ва . Т=ѣ́ло и҆ дш҃ꙋ добродѣ́тельми ѡ҆чи́стивше , дв҃ыѧ ѻ҆трокови́цы , трїѐ тебѣ̀ приведо́шасѧ , мч҃нчески разꙋ́мно мꙋ женихꙋ̀ хрⷭ҇тꙋ̀ , вѣ́ра с̾ наде́ждею и҆ любы̀ всесла́внаѧ .

=и҆ ны́нѣ , боⷢ҇ . В=сего́ ми зра́ка прїе́мъ , и҆́же зра́комъ бж҃їимъ дре́вле сы́и , всего̀ ѡ҆бновѝ , в̾ твое́мъ чре́вѣ всели́всѧ пре чи́стаѧ бг҃олѣ́пнѡ . тѣ́мже бцⷣꙋ вѣ́рнѡ тѧ̀ сла́вимъ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и мч҃нцы , ꙗ҆́кѡ всѝ по́ бз҃ѣ к̾ ва́мъ прибѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Е҆=ди́не свѣ́дыи зем ны́хъ сꙋщество̀ немощно́е , и҆ млⷭ҇тивно внѐ ѡ҆болкі́исѧ , препоѧ́ши мѧ с̾вы́ше си́лою , воспѣва́ти ти ст҃ы́и , цр҃кви дш҃е́ внаѧ , неи҆зрече́нныѧ сла́вы ти чл҃ко лю́бче .

~Гла́са послꙋ́шавше хрⷭ҇то́ва , зовꙋ́ща к̾ без̾сме́ртномꙋ и҆ нестра́стнꙋ житїю̀ , по слѣ́доваша вѣнцено́сицы дв҃ы и҆ мч҃нцы вопи́ти тебѣ̀ . ст҃ъ є҆сѝ цр҃кви дш҃е́внаѧ , неи҆зрече́нныѧ ти сла́вы чл҃колю́бче .

~Крѣ́пость дарова́выи хрⷭ҇то́съ , ста́вшим̾ на сꙋди́щи мч҃нчески ва́мъ ꙗ҆́кѡ ѡ҆бѣ ща́сѧ . и҆ бг҃одх҃нове́нныѧ мꙋ́дрости и҆спо́лни , и҆ свѣ́тлы ꙗ҆вѝ побѣдоно́сныѧ мч҃нцы , дв҃ьственою сїѧ́юща бл҃года́тїю .

~Притꙋпи́сте ᲂу҆́мъ вра́жїи дв҃ы велича́ вагѡ , и҆ тогѡ̀ горды́ню низ̾ложи́сте . великомꙋ́дренѡ подви́гшесѧ , и҆ пре́жде хва́лѧщагосѧ потреби́ти мо́ре , тече́ нїемъ кро́вьнымъ ᲂу҆дави́ли є҆стѐ .

=сла́ва . П=ремꙋ́дрости вы́шнїѧ хрⷭ҇то́вы , бо га́тно насы́тившесѧ и҆з̾бра́нныѧ , со́фїѧ и҆ бл҃гоꙋ́мныѧ дще́ри трѝ . посрами́ша мꙋ́чащихъ шата́нїе , и҆ ꙗ҆́рость неᲂу҆дер жи́мꙋю . витꙋ́юще бжⷭ҇твенаѧ ᲂу҆че́нїѧ .

=и҆ ны́нѣ , боⷢ҇ . С=т҃ы́мъ ст҃а́гѡ хрⷭ҇та̀ поро дила̀ є҆сѝ , ст҃а́ѧ чи́стое селе́нїе , на ст҃ы́хъ почива́ющагѡ . є҆мꙋ́ же вопїе́мъ , ст҃ъ є҆сѝ цр҃кви дш҃е́внаѧ , пречⷭ҇тыѧ ти сла́вы чл҃колю́бче .

=сѣда́лен̾ . гла́съ , а҃ . С=о́фїѧ , чⷭ҇тны́ѧ сщ҃е́н ныѧ лѣ́торасли , вѣ́ра , и҆ наде́жда , и҆ любы̀ ꙗ҆́вльшесѧ , мꙋ́дрость ѡ҆бъюро́диша є҆́ллинскꙋю , бл҃года́тїю . страда́вше , и҆ по бѣдоно́сны ꙗ҆ви́вшесѧ , вѣнцы̀ нетлѣ́н ными ѿ всѣ́хъ влⷣки ᲂу҆вѧзо́шасѧ .

=сла́ва , и҆ ны́нѣ , боⷢ҇ . М=оли́твы свои́хъ ра́бъ прїимѝ бцⷣе , и҆ и҆зба́ви на́съ ѿ всѧ́кїѧ бѣды̀ ꙗ҆́кѡ родила̀ є҆сѝ хрⷭ҇та̀ сп҃са , и҆зба́вителѧ дш҃а́мъ на́шимъ .

=пѣ́снь , д҃ . і҆рмо́съ . Г=о́рꙋ тѧ бл҃года́тїю бж҃їею присѣ́ннꙋ , прозорли́выма а҆вва́ кꙋмъ ᲂу҆смотри́въ ѻ҆чи́ма , и҆з̾ тебѐ и҆зы́ ти і҆и҃леви , провоз̾глаша́ше ст҃а́гѡ , на спасе́нїе на́ше и҆ ѡ҆бновле́нїе .

~Оу҆крѣ́пльшесѧ бж҃їею бл҃года́тїю , добро побѣ́дныѧ , вѣ́ра , любы̀ , наде́жда , мꙋ чи́тельскаѧ преще́нїѧ мꙋ́жески посра ми́ша . и҆ ѻ҆гне́мъ всесожига́еми премꙋ́д рыѧ , и҆ невѣ́стникꙋ хрⷭ҇тꙋ̀ приводи́ми .

~Воз̾мо́гше крⷭ҇тнымъ всеѡ҆рꙋ́жїемъ , и҆ вѣ́рою ѡ҆гради́вшесѧ , вѣ́ра , любы̀ , и҆ наде́жда , мꙋче́нїѧ крѣ́пкѡ ра́ны стер пѣ́ша ст҃і́и . да́же до́ крове ко грѣхꙋ̀ проти́вльшесѧ .

~Си́лою и҆ любо́вїю трⷪ҇цы ᲂу҆крѣплѧ́еми , вѣ́ра , любы̀ , и҆ наде́жда , трⷪ҇цы честнѣ́й дв҃ы равночи́сленїи . страсте́мъ лю́тость раз̾жже́нїѧ претерпѣ́ша , бжⷭ҇твенїи и҆ бг҃опрїѧ́тнїи .

~Посрами́ша ѻ҆трокови́цы млады́ѧ , льсти́ваго , крⷭ҇то́мъ ѡ҆гра́ждьшесѧ . высо́ кꙋю горды́ню на́ землю низ̾верго́ша свѣ́тлѡ , безꙋ́мнѣ хва́лѧщасѧ , вселе́н нꙋю всю̀ прїѧ́ти .

=сла́ва . С=вѣщѝ тричи́сленыѧ премꙋ́дро сти сїѧ́юща , вѣ́ра , любы̀ , и҆ наде́жда , трⷪ҇ческими просвѣще́ньми ꙗ҆́вѣ ᲂу҆крѣп лѧ́еми , свѣ́тлѡ цр҃кви просвѣща́ютъ , к̾ спасе́нїю на́шемꙋ и҆ застꙋпле́нїю .

=и҆ ны́нѣ , боⷢ҇ . С=т҃ы́мъ ст҃а́ѧ бцⷣе препѣ́ таѧ , ча́ѧнїе ꙗ҆зы́кѡмъ , и҆ спасе́нїе вѣ́рнымъ . и҆з̾ тебѐ восїѧ̀ и҆зба́витель , и҆ жизнода́вецъ и҆ гдⷭ҇ь на спасе́нїе на́мъ пою́щымъ тѧ̀ .

=пѣ́снь , є҃ . і҆рмо́съ . П=росвѣще́й сїѧ́нїемъ прише́ствїѧ твоегѡ̀ хрⷭ҇тѐ , и҆҆ ѡ҆свѣще́и крⷭ҇то́мъ си мирскі́ѧ концы̀ , срⷣца̀ про свѣтѝ свѣ́томъ твоегѡ̀ бг҃оразꙋ́мїѧ , правовѣ́рнѡ хва́лѧщымъ тѧ̀ .

~Терпѣ́нїемъ ра́зꙋма ра́ны под̾и҆ма́хꙋ , премꙋ́дрости бжⷭ҇твеныѧ гл҃юще та́йны . держа́щагѡ посрами́сте тридв҃ы бг҃оно́с ныѧ , вѣ́рою , и҆ є҆стество́мъ свѧза́еми .

~Ра́дꙋетсѧ пра́баба , ви́дѧщи побѣж да́ема лꙋка́вагѡ , и҆з̾ є҆де́ма дре́вле и҆з̾гна́вшагѡ ю҆̀ , жена́ми бг҃омꙋ́дрыми , наде́ждею , вѣ́рою , и҆ любо́вїю , со́фїины наꙋче́нїи .

=сла́ва . Ꙗ҆=дови́тагѡ мꙋчи́телева ласка́ нїѧ и҆з̾бѣ́гше , и҆ мч҃нчески во́лею ко́зни претерпѣ́ша , честны́ѧ ѻ҆трокови́цы , твоеѧ̀ любы̀ ᲂу҆ѧ́з̾вльшесѧ хрⷭ҇тѐ , бжⷭ҇тве нымъ раче́нїемъ .

=и҆ нн҃ѣ , боⷢ҇ . В=еселѧ́тсѧ нбⷭ҇ныѧ си́лы , ви́ дѧще тѧ̀ , ра́дꙋютсѧ с̾ ни́ми земле́ныхъ собо́рища . и҆́бо прижи́тїемъ совокꙋпи́ шасѧ твои́мъ дв҃о бцⷣе , тѣ́мъ тѧ досто́йнѡ сла́вимъ .

=пѣ́снь , ѕ҃ . і҆рмо́съ . Ѡ҆=бы́де на́съ послѣ́д нѧѧ бе́здна , нѣ́сть и҆҆збавлѧ́ѧи , в̾мѣ ни́хомсѧ ꙗ҆́кѡ ѻ҆вча̀ назаколе́нїе , спасѝ лю́ди своѧ̀ бж҃е на́шъ . ты́ бо крѣ́пость немощны́мъ и҆҆ и҆҆справле́нїе .

~Ра́дꙋющесѧ в̾ твоѝ влⷣко пречи́стѣи дла́ ни , воз̾ложи́ша наде́жды ѻ҆трокови́цы . трⷪ҇цы коли́чествомъ и҆ число́мъ , почте ны̀ и҆ похвалѧ́емы .

~Свѣтѧ́щесѧ дв҃ьственою добро́тою . и҆ вѣнцы̀ мч҃нческими ᲂу҆краси́шасѧ . и҆ сла́вою сꙋгꙋ́бою ны́нѣ досто́йнѡ ᲂу҆вѧзо́шасѧ , ѿ хрⷭ҇та̀ жизнода́вца и҆ всеще́дрителѧ .

=сла́ва . П=риведе́на бы́ша влⷣко в̾ цр҃ковь твою̀ всѣ́хъ цр҃ю , дв҃ьственаѧ сокро́вища честна́ѧ , ѡ҆бщи́тисѧ црⷭ҇твїю твоемꙋ̀ . ты́ бо тѣ́мъ и҆ свѣ́тъ є҆сѝ и҆ весе́лїе .

=и҆ нн҃ѣ , боⷢ҇ . Р=а́дꙋютсѧ ѡ҆ тебѣ̀ дв҃о пре пѣ́таѧ , ро́да на́шегѡ пра́дѣди , є҆де́ма воспрїе́мше тобо́ю , є҆го́же престꙋпле́ нїемъ погꙋби́ша . ты́ бо пречⷭ҇таѧ пре́ жде ржⷭ҇тва̀ и҆ по ржⷭ҇твѣ̀ є҆сѝ .

=конда́къ . гла́съ , а҃ . А҆́=гницы слове́снїи , а҆́гницꙋ и҆ па́стырю бесѣ́довати сподо́би стесѧ . ѻ҆́гневи лю́томꙋ и҆ мꙋ́камъ пре́дани бы́сте , и҆ ꙗ҆ви́стесѧ а҆́гг҃лѡмъ равноче́стни . тѣ́мъ всѝ , сщ҃е́ннꙋю ва́шꙋ па́мѧть пра́зднꙋемъ , въ весе́лїи срⷣца дв҃ы бг҃омꙋ́дрыѧ .

=пѣ́снь , з҃ . і҆рмо́съ . Т=ебѐ мы́сленнꙋю бцⷣе пе́щь , раз̾смотрѧ́емъ вѣ́рнїи , ꙗ҆́коже бо ѻ҆́троки спасѐ трѝ превозноша́емыи , ми́ръ ѡ҆бнови́лъ є҆́сть , во́чревѣ твое́мъ соверше́нъ , восхвалѧ́емыи ѻ҆ц҃е́мъ бг҃ъ и҆҆ препросла́вленъ .

~Трисїѧ́нною є҆ди́ною бл҃года́тїю , ѡ҆зарѧ́ еми ꙗ҆́вѣ дв҃ы , бѣсо́вскꙋю разрꙋши́ша тмꙋ̀ . свѣ́та трисо́бствена бг҃осло́вѧще и҆ пою́ще , хвали́мыи ѻ҆ц҃е́мъ бж҃е бл҃го слове́нъ є҆сѝ .

~На́ нб҃сѣхъ свѣщѝ и҆мꙋ́ще свѣщено́с ныѧ дꙋ́ши , со а҆́гг҃лы ве́село ны́нѣ лико ствꙋ́ете . сла́вы присносꙋ́щныѧ наслаж да́ющесѧ и҆ пою́ще , восхвалѧ́емыи ѻ҆ц҃е́мъ бж҃е бл҃гослове́нъ є҆сѝ .

=сла́ва . Т=ерпѣли́во ꙗ҆́кѡ ѻ҆́троцы проти вле́нїе показа́вше , ѻ҆́гнь попра́ша мꙋ́ жески . тѣ́хъ бо равночи́сленыи нра́въ стѧжа́ша , тождемꙋ́дренѡ бг҃омꙋ́дрыѧ , прехва́льнагѡ пою́ще бг҃а и҆ препросла́ вленагѡ .

=и҆ ны́нѣ , боⷢ҇ . Д=ае́ши чи́стаѧ ѡ҆ставле́нїе согрѣше́нїемъ пою́щымъ тѧ̀ вѣ́рнѡ , и҆збавлѧ́ющи ѿ напа́стей , и҆ всѧ́когѡ ѡ҆бстоѧ́нїѧ . тебе́ бо ны́нѣ стѧжа́хомъ прибѣ́жище бг҃оневѣ́стнаѧ , ꙗ҆́кѡ воспѣ́ тагѡ ѻ҆ц҃е́мъ бг҃а рꙋка́ма носи́вшаѧ .

=пѣ́снь , и҃ . і҆рмо́съ . В=пещѝ дѣ́ти і҆и҃левы , ꙗ҆́коже в̾горни́лѣ добро́тою бл҃гоче́стїѧ , чистѣ́е зла́та блеща́хꙋсѧ гл҃юще , бл҃го слови́те всѧ̀ дѣ́ла гдⷭ҇нѧ гдⷭ҇а , по́йте и҆҆ превозноси́те є҆гѡ̀ во́ вѣки .

~Трѝ дв҃ы бг҃освѣ́тлыѧ , вѣ́ра , наде́жда , и҆ любы̀ добро́тою бл҃говѣ́рїѧ , чистѣ́йше зла́та блеща́хꙋсѧ , гл҃юще , бл҃гослови́те всѧ̀ дѣ́ла гдⷭ҇а , по́йте и҆ превозноси́те є҆гѡ̀ во́ вѣки .

~Сїѧ́ющыѧ , и҆ свѣтѧ́щыѧсѧ страда́нїем̾ ꙗ҆́вѣ бы́вшїѧ дв҃ы , вѣ́рнїи воспое́мъ гл҃юще , бл҃гослови́те всѧ̀ дѣ́ла гдⷭ҇а , по́й те и҆ превозноси́те є҆гѡ̀ во́ вѣки .

=сла́ва . И҆=сцѣле́нїи пото́ки ѡ҆би́льно нескꙋ́днѣ и҆ бога́тнѡ , ра́ки страстоте́р пицъ и҆сточа́ютъ всегда̀ , вѣ́рою зовꙋ́ щымъ , бл҃гослови́те всѧ̀ дѣ́ла гдⷭ҇а , по́й те и҆ превозноси́те є҆гѡ̀ во́ вѣки .

=и҆ ны́нѣ , боⷢ҇ . З=емлѧ̀ ст҃а́ѧ бы́сть чⷭ҇таѧ , живоно́сныи кла́съ ро́ждьшаѧ , присно сꙋ́щагѡ живота̀ хода́таѧ хрⷭ҇та̀ . є҆мꙋ́же всѝ зове́м̾ , бл҃гослови́те всѧ̀ дѣ́ла гдⷭ҇а , по́йте и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмоⷭ҇ . Ѻ҆́=бразъ чⷭ҇тагѡ ржⷭ҇тва̀ твоегѡ̀ , распала́емꙋ кꙋпинꙋ̀ , ꙗ҆вѝ не ѡ҆пали́мꙋ . и҆҆ нн҃ѣ на на́съ напа́стей сви рѣ́пѣющꙋю ᲂу҆гаси́ти мо́лимсѧ пе́щь , да тѧ̀ бцⷣе непреста́ннѡ велича́емъ .

~Свѣ́томъ трисїѧ́ннымъ и҆сполнѧ́еми , и҆ сїѧ́нїѧ бжⷭ҇твенагѡ нн҃ѣ насыща́ющесѧ , тезои҆мени́тыѧ добродѣ́телемъ , и҆ тож деи҆ме́нны любвѐ , наде́жди , и҆ вѣ́ры , наде́ждею и҆ любо́вїю на́съ и҆ вѣ́рою ᲂу҆тверди́те .

~Да вы́шнѧѧ крѣ́пость ны́нѣ ᲂу҆кроти́т̾ , ѡ҆держа́щагѡ волне́нїѧ є҆рети́ческагѡ , ѡ҆ страстоте́рпицы непобѣди́мїи , и҆ по да́стъ вѣ́рнымъ соедине́нїе . проси́те мо́ лимъ непреста́ннѡ , добродв҃ьственїи .

=сла́ва . Н=о́щь житїѧ̀ всемꙋ́дрыѧ преше́ дше , де́нь постиго́сте невече́рнїи . мꙋ́че нически веселѧ́щесѧ , и҆ дв҃ьственѡ хва́ лѧщесѧ бл҃года́тїю , и҆ бж҃їѧ црⷭ҇твїѧ , нетлѣ́ннагѡ сподоблѧ́еми .

=и҆ ны́нѣ , боⷢ҇ . ѽ= ка́кѡ дв҃аѧ родѝ при сносꙋ́щное сло́во и҆ ѵ҆поста́сно , сїѧ́нїѧ ѻ҆́ч҃а сли́чїѧ , на́шего бл҃года́телѧ и҆ гдⷭ҇а , и҆з̾ неѧ̀ вопло́щьшасѧ . є҆го́ же досто́й нѡ велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ мч҃нцъ , со́фїи и҆ ча́дъ є҆ѧ̀ вѣ́ры ,

любвѐ и҆ наде́жди , и҆ всѣ́хъ

ст҃ы́хъ , поми́лꙋй и҆ спасѝ

на́съ , ꙗ҆́кѡ бл҃гъ и҆

чл҃колю́бецъ .

