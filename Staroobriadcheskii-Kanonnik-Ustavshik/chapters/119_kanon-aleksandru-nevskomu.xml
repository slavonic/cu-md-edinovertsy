<document xmlns="http://www.ponomar.net/culiturgical">
<p>Т<red>ропа́рь, а҆леѯа́ндрꙋ не́вскомꙋ. гла́съ, д҃.</red></p>

<p><red>Ꙗ҆́</red>кѡ бл҃гочести́вагѡ ко́рене, пречⷭ҇тна́ѧ ѿ́расль бы́сть бл҃же́нне а҆леѯа́ндре, ꙗ҆ви́ бо тѧ хрⷭ҇то́съ рꙋ́сстѣй землѝ но́ваго чюдотво́рца, ꙗ҆́кѡ нѣ́кое сокро́вище пре сла́внѡ и҆ бг҃опрїѧ́тнѡ. тѣ́мъ дне́сь со ше́дшесѧ вѣ́рою и҆ любо́вїю, во ѱл҃мѣ́хъ и҆ пѣ́нїихъ ра́дꙋющесѧ сла́вимъ гдⷭ҇а, да́вшагѡ тѝ бл҃года́ть и҆сцѣле́нїемъ. є҆го́же молѝ сохрани́ти гра́дъ се́й, и҆ держа́вѣ сро́дникъ твои́хъ, є҆́же бг҃оꙋго́днѣ бы́ти, и҆ сыново́мъ рꙋ́сским̾ спасти́сѧ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, д҃. пѣ́снь, а҃. і҆рмо́съ. М</red>о́рѧ чермна́гѡ пꙋчи́нꙋ, немо́крыми стопа́ми дре́вле ше́ствовавъ і҆и҃ль, крⷭ҇то ѡбра́зно мѡѷсе́ѡвыма рꙋка́ма, а҆мали́ ковꙋ си́лꙋ в̾ пꙋсты́ни побѣди́лъ є҆́сть.</p>

<p><red>запѣ́въ: С</red>т҃ы́и бл҃говѣ́рныи вели́кїи кн҃же а҆леѯа́ндре, молѝ бг҃а ѡ҆ на́съ <red>[покло́н̾].</red></p>

<p><red>П</red>рїи́мша въ свое́мъ срⷣцы бл҃же, твою̀ бл҃года́ть дх҃о́внꙋю тве́рдѡ, премꙋ́драго повелѣ́нїѧ, и҆ въ дш҃ѧ бл҃гочести́выхъ вложи́вшагѡ, похвала́ми да́ждь ᲂу҆бла жи́ти,  а҆леѯа́ндра  пресла́внагѡ.</p>

<p><red>С</red>вѣти́льниче многосвѣ́тлыи рꙋ́сскїѧ землѝ, чюдесы̀ ꙗ҆́коже сл҃нце второ́е сїѧ́ѧ, всѣ́хъ на́съ помина́й, соверша́ю щихъ па́мѧть твою̀ а҆леѯа́ндре бл҃же́нне.</p>

<p><red>сла́ва. Ц</red>р҃кви бы́сть хрⷭ҇то́вѣ красота̀ бл҃же́нне, пѣ́нїемъ бо сїю̀ ᲂу҆краси́лъ є҆сѝ пресла́вне. и҆ ны́нѣ мо́лимъ тѧ, сво бодѝ на́съ, ѿ всѧ́кїѧ бра́ни бори́телѧ, пою́щихъ  тѧ  а҆леѯа́ндре.</p>

<p><red>и҆ нн҃ѣ, боⷢ҇. Р</red>а́дꙋисѧ бл҃года́ти и҆сто́чни че, ра́дꙋисѧ лѣ́ствице и҆ две́рь нбⷭ҇наѧ, ра́дꙋисѧ свѣти́льниче, и҆ рꙋ́чко злата́ѧ, и҆ горо̀ несѣко́маѧ дв҃о, ꙗ҆́же жизно да́вца  хрⷭ҇та̀  ми́рови  ро́ждьши.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и бл҃говѣ́рныи вели́кїи кн҃же а҆леѯа́н дре, ꙗ҆́кѡ всѝ по́ бз҃ѣ къ тебѣ̀ прибѣ га́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. В</red>есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи, ты́ ми крѣ́ пость гдⷭ҇и, и҆ прибе́жище и҆ ᲂу҆тверже́нїе.</p>

<p><red>В</red>ъ ве́сь ми́ръ про́йде сла́ва чюде́съ твои́хъ бл҃же́нне, и҆́ми же просвѣтѝ все ле́ннꙋю, ѿ всѣ́хъ напа́стей и҆збавлѧ́ѧ при́снѡ.</p>

<p><red>Б</red>л҃гочести́ваго и҆ вѣнцено́снаго а҆леѯа́н дра, соше́дшесѧ по достоѧ́нїю восхва́ лимъ, ꙗ҆́кѡ чюде́съ пода́телѧ ѡ҆би́льна го, и҆ гдⷭ҇ви молѧ́щасѧ ѡ҆ всѣ́хъ на́съ.</p>

<p><red>сла́ва. И҆</red>сто́чникъ чюде́съ гро́бъ тво́й ꙗ҆ви́сѧ неи҆зчерпа́емыи, ѿ него́ же рѣ́ ки и҆сцѣле́ней и҆злива́еши, и҆́же вѣ́рнѡ па́мѧть твою̀ творѧ́щымъ бл҃же́нне.</p>

<p><red>и҆ ны́нѣ, боⷢ҇. Т</red>ы̀ є҆ди́на на землѝ, прее сте́ственымъ бл҃ги́мъ хода́таица мт҃и бж҃їѧ бы́сть, тѣ́мъ ти ра́дꙋисѧ зове́м̾.</p>

<p><red>сѣда́ленъ. гла́съ, и҃. Ꙗ҆́</red>кѡ ѕвѣзда̀ мно госвѣ́тлаѧ, ѿ восто́ка произше́дъ, ꙗ҆ви́лсѧ є҆сѝ свѣ́тлагѡ ра́ди житїѧ̀ твоегѡ̀, и҆ чистоты̀ дш҃е́вныѧ и҆ тѣле́ сныѧ сосꙋ́дъ ст҃о́мꙋ дх҃ꙋ. и҆ сегѡ̀ ра́ди по ᲂу҆спе́нїи твое́мъ ѿ мно́гъ лѣ́тъ во́ гробѣ нетлѣ́нны ѡ҆брѣто́шасѧ ст҃ы́ѧ ти мо́щи, ѿ ни́хже и҆сточа́еши рѣ́ки чюде́съ и҆сцѣле́нїи, вѣ́рнѡ зовꙋ́щымъ ти, ра́дꙋисѧ бл҃говѣ́рныи вели́кїи кн҃же а҆леѯа́ндре.</p>

<p><red>сла́ва, и҆ нн҃ѣ, боⷢ҇. Ꙗ҆́</red>кѡ всенепоро́чнаѧ невѣ́сто творцꙋ̀, ꙗ҆́ко неи҆скꙋсомꙋ́жнаѧ мт҃и и҆зба́вителѧ прїѧ́телище, ꙗ҆́кѡ сꙋ́щи ᲂу҆тѣ́шителѧ всепѣ́таѧ, без̾зако́ нїю мѧ сꙋ́ща скве́рно жили́ще, и҆ бѣсо́мъ и҆гра́лище въ ра́зꙋмѣ бы́вша, потщи́сѧ и҆ си́хъ ѕлодѣ́йствїѧ мѧ и҆зба́вити, свѣ́тло жили́ще добродѣ́ тельми содѣ́лавши, свѣтода́тельнаѧ и҆ нетлѣ́ннаѧ, разженѝ ѻ҆́блакъ страсте́й, и҆ вы́шнѧгѡ прича́стїѧ сподо́би, и҆ свѣ́ тꙋ  невече́рнемꙋ  моли́твами  сѝ.</p>

<p><red>пѣ́снь, д҃. і҆рмоⷭ҇. В</red>оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ, ста̀ в̾ чинꙋ̀ свое́мъ, досто́йнѡ взыва́ ющи,  сла́ва  си́лѣ  твое́й  гдⷭ҇и.</p>

<p><red>К</red>то̀ любо́вь твою̀ и҆ млⷭ҇ть ко всѣ́мъ чл҃кѡмъ, па́че же к̾ ни́щымъ и҆згл҃етъ; и҆ по сме́рти ᲂу҆́бѡ ꙗ҆́кѡ жи́въ просте́рлъ є҆сѝ рꙋ́кꙋ свою̀, и҆ прїѧ́тъ ѿ ст҃лѧ сви́ токъ  грѣхо́въ  проще́нїѧ.</p>

<p><red>Д</red>не́сь дн҃ь ст҃а́гѡ пра́зднественыи, мно́ гихъ созыва́етъ на весе́лїе дх҃о́вное и҆ трапе́зꙋ, и҆ пи́щꙋ нетлѣ́нныѧ жи́зни, бжⷭ҇твенагѡ  наслажде́нїѧ.</p>

<p><red>сла́ва. К</red>ъ бжⷭ҇твеномꙋ свѣ́тꙋ ны́нѣ пре ста́висѧ, свѣ́та сн҃ъ возлю́бленъ бы́въ. въ ра́дости и҆ красотѣ̀ съ ли́ки а҆́гг҃льски ми, ны́нѣ ра́достно ликꙋ́еши бл҃же́нне.</p>

<p><red>и҆ ны́нѣ, боⷢ҇. С</red>вѣ́та твоегѡ̀ блиста́нь ми, ѡ҆зарѝ ѻ҆трокови́це всенепоро́чнаѧ, є҆́же въ нощѝ страсте́й и҆скꙋше́нїи ѡ҆дер жи́мое срⷣце моѐ, пра́вды сл҃нце свѣ́тъ воз̾сїѧ́вшаѧ.</p>

<p><red>пѣ́снь, є҃. і҆рмо́съ. Т</red>ы̀ гдⷭ҇и ми свѣ́тъ в̾ ми́ръ прише́лъ є҆сѝ, свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ, вѣ́рою воспѣва́ющыѧ  тѧ.</p>

<p><red>Д</red>осточю́днаѧ и҆ пресла́внаѧ па́мѧть твоѧ̀, восїѧ̀ в̾ рꙋ́сстѣй землѝ бл҃же́нне, и҆ ра́достнѡ вѣ́рныхъ весели́тъ собо́ры.</p>

<p><red>Ѿ</red>верзо́шасѧ тебѣ̀ две́ри є҆де́мскїѧ, и҆ несказа́ненъ свѣ́тъ и҆ трисїѧ́ненъ восїѧ̀ бл҃же́нне, въ неподви́жимѣмъ црⷭ҇твїи нбⷭ҇нѣмъ, и҆ пра́ведныхъ весе́лїе прїѧ́тъ ра́дꙋѧсѧ.</p>

<p><red>сла́ва. Н</red>н҃ѣ а҆леѯа́ндръ вели́кїи, си́рым̾, и҆ вдови́цамъ млⷭ҇тивыи печа́льникъ, ѻ҆те́ чествїе своѐ и҆ всѧ̀ вкꙋ́пѣ ꙗ҆́вѣ созыва́ етъ, прїиди́те собра́вшесѧ, ꙗ҆́кѡ ѻ҆́бще мꙋ застꙋ́пникꙋ свѣ́тло торжествꙋ́емъ.</p>

<p><red>и҆ ны́нѣ, боⷢ҇. С</red>ы́и во́ зрацѣ бж҃їи пре бжⷭ҇твеныи всели́сѧ в̾ чре́во твоѐ, в̾ зра́к̾ мо́й ѡ҆блече́сѧ гдⷭ҇ь пренепоро́чнаѧ.</p>

<p><red>пѣ́снь, ѕ҃. і҆рмо́съ. П</red>ожрꙋ́ти со́ гласомъ хвале́нїѧ гдⷭ҇и, цр҃кви вопїе́тъ ти, ѿ бѣсо́вскїѧ кро́ви ѡ҆чи́щшисѧ, млⷭ҇тїю ѿ ре́бръ  и҆сте́кшею  ти  кро́вїю.</p>

<p><red>Т</red>воѧ̀ ст҃а́ѧ па́мѧть а҆леѯа́ндре, вселе́н нꙋю весели́тъ, созыва́ющи вѣ́рныѧ въ честны́и хра́мъ тво́й, въ не́мже ны́нѣ ра́достїю совокꙋ́пльшесѧ, тѧ̀ мо́лимъ, ꙗ҆зы́ческагѡ наше́ствїѧ и҆зба́ви лю́ди своѧ̀  пресла́вне.</p>

<p><red>В</red>есе́лїѧ дне́сь всѧ̀ и҆спо́лнисѧ рꙋ́сскаѧ зе млѧ̀, въ нарочи́тыи дн҃ь пра́здника пре сла́внагѡ чюдотво́рца, а҆леѯа́ндра бл҃же́н нагѡ, соблюда́етъ бо ѻ҆те́чество своѐ вы́нꙋ  не  навѣ́тнѡ.</p>

<p><red>сла́ва. С</red>и́рымъ и҆ вдови́цамъ застꙋ́пни ка, и҆ в̾ бѣда́хъ непобори́маго помо́щ ника, пѣ́сньми а҆леѯа́ндра ᲂу҆блажи́мъ сла́вѧще, пра́зднꙋющихъ бо па́мѧть є҆гѡ̀ ве́селѡ, ѿ бѣ́дъ и҆збавлѧ́етъ и҆ скорбе́й.</p>

<p><red>и҆ ны́нѣ, боⷢ҇. С</red>т҃ы́и і҆с҃ъ всели́сѧ во ᲂу҆тро́бꙋ твою̀, и҆́же во ст҃ы́хъ дв҃о почи ва́ѧи, и҆ прославлѧ́ѧ и҆́же вѣ́рою и҆́стин ною, сегѡ̀ ѻ҆трокови́це сла́вѧщихъ.</p>

<p><red>конда́къ. гла́съ, и҃. Ꙗ҆́</red>кѡ ѕвѣздꙋ́ тѧ воз̾сїѧ́вшꙋ рꙋ́сстѣй землѝ дне́сь почте́мъ. всю́ бо странꙋ̀ сїю̀ чюдесы̀ и҆ добро́тою ѡ҆богати́в̾, просвѣща́еши вѣ́ рою чтꙋ́щихъ па́мѧть твою̀ а҆леѯа́ндре бл҃же́нне. тѣ́мъ вопїе́мъ ти лю́дїе твоѝ сꙋ́ще, молѝ хрⷭ҇та̀ бг҃а спастѝ ѻ҆те́чествїе твоѐ, и҆ держа́вꙋ рꙋ́сскихъ кн҃зе́й, и҆ всѣ́хъ притека́ющихъ къ ра́цѣ моще́й твои́хъ, и҆ вѣ́рнѡ вопїю́щихъ ти, ра́дꙋ исѧ  гра́дꙋ  на́шемꙋ  застꙋпле́нїе.</p>

<p><red>и҆́косъ. В</red>е́лїи чюдотво́рецъ ꙗ҆ви́сѧ рꙋ́сс тѣй землѝ бл҃же́нныи а҆леѯа́ндръ, неви́ димѡ хрⷭ҇то́вы лю́ди посѣща́ѧ, и҆ и҆сцѣ ле́нїѧ подава́ѧ бога́тно, всѣ́мъ ѿ дш҃и приходѧ́щымъ, и҆ согла́снѡ вопїю́щымъ си́це, ра́дꙋисѧ сто́лпе пресвѣ́тлыи, про свѣща́ѧ на́съ чюде́съ свѣтлостьмѝ. ра́ дꙋисѧ велехва́льнагѡ кралѧ̀ побѣди́ выи посо́бїемъ бж҃їимъ. ра́дꙋисѧ свобо ди́выи гра́дъ пско́въ ѿ невѣ́рныхъ. ра́дꙋисѧ ри́мскаѧ ᲂу҆че́нїѧ презрѣ́выи, и҆ пре́лесть и҆́хъ ни во что́же вмѣни́въ. ра́дꙋисѧ ꙗ҆́кѡ воспрїѧ́лъ є҆сѝ в̾ тлѣ́н ныхъ мѣ́стѡ нетлѣ́ннаѧ. ра́дꙋисѧ свѣ́ та непристꙋ́пнагѡ зри́телю. ра́дꙋисѧ ꙗ҆́кѡ ликꙋ́еши со а҆́гг҃лы. ра́дꙋисѧ ѻ҆́бла че росны́и, вѣ́рныхъ мы́сли ѡ҆роша́ѧи. ра́дꙋисѧ те́мныхъ страсте́й прогони́те лю. ра́дꙋисѧ рꙋ́сской землѝ застꙋ́пниче. ра́дꙋисѧ  гра́дꙋ  на́шемꙋ  застꙋпле́нїе.</p>

<p><red>пѣ́снь, з҃. і҆рмо́съ. В</red>пещѝ а҆враа́мскїѧ си дѣ́ти перси́дстѣй, любо́вїю бл҃говѣ́рїѧ па́че не́жели пла́менемъ ѡ҆палѧ́еми взыва́хꙋ, бл҃гослове́нъ є҆сѝ въ цр҃кви сла́вы  твоеѧ̀  гдⷭ҇и.</p>

<p><red>Д</red>не́сь цр҃кви хрⷭ҇то́ва пра́зднꙋющи, а҆ле ѯа́ндрово торжество̀ бы́вшее ѡ҆́ бз҃ѣ, соше́дшимсѧ вои́стинꙋ и҆сточа́етъ и҆сцѣле́нїе, прилѣ́жнѡ молѧ́щымсѧ и҆ любо́вїю пою́щымъ є҆гѡ̀.</p>

<p><red>В</red>о всѣ́хъ страна́хъ произы́де вѣща́нїе, ꙗ҆́кѡ на́шемꙋ гра́дꙋ ꙗ҆ви́сѧ чюдотво́рец̾ пресла́венъ, и҆сточа́ѧ и҆сцѣле́ней мно́же ство, всѣ́мъ просѧ́щымъ те́плѣ.</p>

<p><red>сла́ва. Д</red>не́сь весе́лїѧ и҆сполнѧ́етсѧ хра́м̾ бг҃а на́шегѡ, въ не́мже лежа́тъ чⷭ҇тны́ѧ мо́щи бл҃же́ннагѡ. и҆ всѝ притека́ющїи ѡ҆блобыза́ютъ со́ страхомъ ст҃ꙋ́ю ра́кꙋ пресла́внагѡ, и҆ прїе́млютъ и҆сцѣле́нїе.</p>

<p><red>и҆ нн҃ѣ, боⷢ҇. В</red>ы́шнѧгѡ ѡ҆сщ҃е́нное бж҃їе селе́нїе, ра́дꙋисѧ. тобо́ю бо даде́сѧ ра́до сть бцⷣе вопїю́щым̾ ти, бл҃гослове́на ты̀ в̾ жена́хъ пренепоро́чнаѧ влⷣчце.</p>

<p><red>пѣ́снь, и҃. і҆рмо́съ. Р</red>ꙋ́цѣ распросте́ръ данїи́лъ, льво́ва зїѧ́нїѧ в̾ ро́вѣ затчѐ, ѻ҆́гненꙋю же си́лꙋ ᲂу҆гаси́ша добродѣ́ телїю поѧ́савшесѧ, и҆́же бл҃гоче́стїѧ лю би́тели ѻ҆́троцы взыва́юще, бл҃госло ви́те  всѧ̀  дѣ́ла  гдⷭ҇нѧ  гдⷭ҇а.</p>

<p><red>А҆́</red>гг҃льстїи чи́ни хва́лѧтъ тѧ пресла́вне, и҆ чл҃честїи ро́ди пою́тъ непреста́ннѡ, творѧ́ще вѣ́рнѡ па́мѧть твою̀, а҆леѯа́ ндре  великоимени́те.</p>

<p><red>Т</red>ебѐ в̾ чюдесѣ́хъ сла́вна, рꙋ́сскимъ стра на́мъ показа̀ бг҃ъ а҆леѯа́ндре, ᲂу҆краси́ тѧ нбⷭ҇ными дармѝ, тогѡ̀ молѝ поми́ ловати  всѣ́хъ  на́съ.</p>

<p><red>сла́ва. П</red>обѣдоистинноимени́тъ, вои́с тинꙋ вѣ́рнымъ лю́демъ в̾ бѣда́хъ, крѣ́ покъ помо́щникъ ꙗ҆ви́сѧ, а҆леѯа́ндре бл҃же́нне.</p>

<p><red>и҆ ны́нѣ, боⷢ҇. С</red>щ҃е́нныи тѧ проро́къ, бл҃гоѡ҆бра́знѡ проповѣ́да, две́рь и҆ го́рꙋ и҆ сѣ́нь и҆ зе́млю ст҃ꙋ́ю, и҆ ѻ҆́блак̾ свѣ́та. и҆з̾ него́ же во тмѣ̀ сꙋ́щымъ, восїѧ̀ сл҃нце, дв҃о, є҆ди́нъ свѣтода́вецъ.</p>

<p><red>пѣ́снь, ѳ҃. і҆рмоⷭ҇. К</red>а́мень нерꙋкосѣ́чныѧ горы̀, ѿ несѣко́мыѧ тѧ дв҃цы краеꙋго́ льныи ѿсѣче́сѧ хрⷭ҇то́съ, совокꙋпи́въ раз̾стоѧ́щаѧсѧ є҆стества̀. тѣ́мъ веселѧ́ щесѧ,  тѧ̀  бцⷣе  велича́емъ.</p>

<p><red>К</red>расе́нъ тѣ́ломъ и҆ дш҃е́ю, и҆ бл҃гоче́с тїемъ сїѧ́ѧ сла́вне бжⷭ҇твенагѡ ра́зꙋма, ѻ҆рга́нъ бы́сть ст҃а́гѡ дх҃а. и҆ по сме́рти ᲂу҆́бѡ к̾ без̾сме́ртной жи́зни, и҆ нескон ча́емомꙋ бл҃же́нствꙋ, прише́лъ є҆сѝ ра́дꙋ ѧсѧ  а҆леѯа́ндре  бг҃омꙋ́дре.</p>

<p><red>Ꙗ҆́</red>кѡ свѣтоза́рное бл҃же́нне сл҃нце воз̾ сїѧ́въ ѿ за́пада, и҆ всю̀ зарѧ́ми бл҃го че́стїѧ рꙋ́сскꙋю зе́млю просвѣти́лъ є҆сѝ, и҆ ѿгна́лъ є҆сѝ тмꙋ̀ глꙋбо́кꙋю є҆рети́че ствꙋющихъ,  а҆леѯа́ндре  пресла́вне.</p>

<p><red>сла́ва. Т</red>воѐ ст҃о́е преставле́нїе дне́сь свѣ́ тлѡ пра́зднꙋемъ. и҆спо́лни ра́дости и҆ весе́лїѧ восхвалѧ́ющихъ тѧ, а҆леѯа́ндре великоимени́те.</p>

<p><red>и҆ ны́нѣ, боⷢ҇. С</red>вѣ́томъ мѧ твоегѡ̀ ми лосе́рдїѧ, и҆́же во тмѣ̀ неразꙋ́мїѧ лежа́ щагѡ ѡ҆зарѝ, є҆ди́на свѣтода́вца ро́ж дьшаѧ, и҆зба́вителѧ и҆ бг҃а, и҆́же ст҃ы́хъ вѣнча́вшагѡ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ бл҃говѣ́рнагѡ вели́каго кн҃зѧ а҆леѯа́ндра не́вскаго, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>