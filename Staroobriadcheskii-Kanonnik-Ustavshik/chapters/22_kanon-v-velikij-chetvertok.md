Т=ропа́рь , в̾ вели́кїй четверто́к̾ . глаⷭ҇ , и҃ .=

~Е҆гда̀ сла́внїи ᲂу҆ченицы̀ , на ᲂу҆мове́нїи ве́чери просвѣща́хꙋсѧ , тогда̀ і҆ю́да ѕло чести́выи , сребролю́бїѧ недꙋ́гомъ ѡ҆мра ча́шесѧ , и҆ без̾зако́ннымъ сꙋдїѧ́мъ , тебѐ пра́веднаго сꙋдїю̀ предае́тъ . ви́ждь и҆мѣ́нїемъ люби́телю , и҆́же си́хъ ра́ди несы́тство стѧжа́вша , и҆ ᲂу҆давле́нїю вда́вшасѧ . бѣжѝ несы́тыѧ дꙋшѝ , ꙗ҆́же ᲂу҆чи́телю такова́ѧ содѣ́ѧвшїѧ , и҆́же ѡ҆ всѣ́хъ бл҃гі́и гдⷭ҇и сла́ва тебѣ̀ =[два́жды]. сла́ва , и҆ ны́нѣ , то́йже .=

К=ано́нъ . гла́съ , ѕ҃ . пѣ́снь , а҃ . і҆рмо́съ . С=ѣ́ченымъ пресѣ́чено бы́сть , мо́ре черм но́е , волна́ми пита́емаѧ же , и҆зсшѐ глꙋбина̀ . та́же кꙋ́пно без̾ѡ҆рꙋ́жнымъ бы́вши проше́ствїе , и҆҆ всеѡ҆рꙋ́жнымъ гро́бъ . пѣ́снь же бг҃ꙋ , кра́снаѧ воспѣва́ шесѧ , сла́вно бо просла́висѧ хрⷭ҇то́съ бг҃ъ на́шъ .

=запѣ́въ : С=ла́ва тебѣ̀ бж҃е на́шъ , сла́ва тебѣ̀ =[покло́н̾].=

~Всевино́внаѧ и҆ пода́тельнаѧ животꙋ̀ , без̾чи́сленаѧ мꙋ́дрость бж҃їѧ , созда̀ хра́мъ себѣ̀ , ѿ чⷭ҇тыѧ и҆ неи҆скꙋсомꙋ́ж ныѧ мт҃ре . в̾ цр҃квь бо тѣле́снѡ ѡ҆бо́л ксѧ . сла́вно бо просла́висѧ хрⷭ҇то́съ бг҃ъ на́шъ .

~Та́йнѡ ᲂу҆ча́ше дрꙋ́ги своѧ̀ , дш҃епита́е мꙋю ᲂу҆гото́ваетъ трапе́зꙋ . без̾сме́ртїѧ вои́стинꙋ мꙋ́дрость бж҃їѧ , и҆ че́рплетъ ча́шꙋ вѣ́рнымъ . тѣ́мъ пристꙋ́пимъ бл҃гоче́стнѡ , и҆ возопїе́мъ , сла́вно бо просла́висѧ хрⷭ҇то́съ бг҃ъ на́шъ .

~Оу҆слы́шимъ всѝ вѣ́рнїи , созыва́ющꙋ с̾ высо́кимъ проповѣ́данїемъ , несозда́н нꙋю и҆ соесте́ственꙋю премꙋ́дрость бж҃їю , вопїе́тъ бо вкꙋси́те , и҆ ᲂу҆разꙋмѣ́вше ꙗ҆́ко бл҃гъ а҆́зъ є҆́смь , возопі́йте , сла́вно бо просла́висѧ хрⷭ҇то́съ бг҃ъ на́шъ .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Г=дⷭ҇ь сы́и всѣ́мъ , и҆҆ зижди́тель бг҃ъ , за созда́нныхъ без̾ стра́стныи ѡ҆бнища́въ , себѐ соедини́въ . и҆҆ па́сха є҆ю́же хотѧ́ше ᲂу҆́мрети , са́мъ себѐ предѝ пожрѐ . ꙗ҆ди́те вопїѧ̀ тѣ́ло моѐ , и҆҆ вѣ́рою ᲂу҆тверди́тесѧ .

~И҆з̾ба́вительною всего̀ ро́да чл҃ча , свое́ю , бл҃же своѧ̀ ᲂу҆ченикѝ напои́лъ є҆сѝ , весе́ лїѧ ча́шею и҆ напо́лнивъ ю҆̀ . са́мъ бо себѐ сщ҃еннодѣ́йствоваше , пі́ите вопїѧ̀ кро́вь мою̀ , и҆ вѣ́рою ᲂу҆тверди́тесѧ .

~Безꙋ́менъ мꙋ́жъ и҆́же в̾ ва́съ преда́тель , ᲂу҆ченико́мъ си проре́къ сп҃се неѕло́бивъ , не и҆́мате бо разꙋмѣ́ти всѝ є҆гѡ̀ . и҆ та́кѡ безꙋ́менъ сы́и не и҆́мать ра́зꙋма . ѻ҆ба́че во мнѣ̀ пребꙋ́дите , и҆ вѣ́рою ᲂу҆тверди́тесѧ .

=сѣда́льны . гла́съ , а҃ . И҆́=же є҆зе́ра и҆ и҆сто́ чники и҆ морѧ̀ сотвори́выи , смире́нїю на́съ наказꙋ́ѧ и҆зрѧ́дномꙋ . ле́нтїемъ препоѧ́савсѧ , ᲂу҆ченико́мъ но́зѣ ᲂу҆мы̀ , смирѧ́ѧсѧ премно́жествомъ бл҃гоꙋтро́ бїѧ , и҆ воз̾выша́ѧ на́съ ѿ пропасте́й ѕло́бы , є҆ди́нъ чл҃колю́бецъ .

=сла́ва . С=мирѧ́ѧсѧ за млрⷭ҇дїе , но́зѣ ᲂу҆мы́лъ є҆сѝ ᲂу҆ченико́мъ сѝ гдⷭ҇и , и҆ к̾ те че́нїю бжⷭ҇твеномꙋ си́хъ напра́вилъ є҆сѝ . неповинꙋ́жесѧ пе́тръ ᲂу҆мы́тисѧ , ѻ҆ба́че бжⷭ҇твеномꙋ повинꙋ́сѧ повелѣ́нїю , ѡ҆мы ва́емь быва́етъ , и҆ к̾ тебѣ̀ прилѣ́жнѡ молѧ́сѧ , дарова́ти на́мъ ве́лїю млⷭ҇ть .

=и҆ ны́нѣ . Ꙗ҆=ды́и влⷣко со ᲂу҆ченикѝ свои́ ми , та́йнѡ показа́лъ є҆сѝ прест҃ꙋ́ю свою̀ сме́рть , є҆ѧ́же ра́ди ѿ тлѝ и҆зба́вихо мсѧ , и҆́же бжⷭ҇твеныѧ твоѧ̀ стра́сти чтꙋ́щїи .

=пѣ́снь , д҃ . і҆рмо́съ . П=рови́дѧ проро́къ та́йны твоеѧ̀ неи҆зрече́нныѧ хрⷭ҇тѐ , про воз̾глаша́ше . положѝ тве́рдꙋ любо́вь крѣ́пости ѻ҆́ч҃е ще́дрыи . є҆диноро́днаго бо ти сн҃а бл҃гі́и , ѡ҆чи́стника в̾ ми́ръ посла́лъ є҆сѝ .

~На́ страсть и҆́же всѣ́мъ и҆з̾ а҆да́ма и҆сто чи́вшꙋюсѧ без̾стра́стныи хрⷭ҇тѐ грѧды́и дрꙋго́мъ свои́мъ ре́клъ є҆сѝ , съ ва́ми па́схꙋ сїю̀ снѣ́сти вожделѣ́хъ , поне́же є҆диноро́днагѡ мѧ ны́нѣ ѡ҆чище́нїе , ѻ҆ц҃ъ въ ми́ръ посла́лъ є҆́сть .

~Прїи́мъ ча́шꙋ , ᲂу҆ченико́мъ вопїѧ́ше без̾сме́ртне , ѿ плода̀ ло́знагѡ є҆го́же пи́въ , ᲂу҆́же к̾ томꙋ̀ не пїю̀ с̾ ва́ми . є҆ди норо́днаго бо мѧ̀ ны́нѣ ѡ҆чи́стника , ѻ҆ц҃ъ въ ми́ръ посла́лъ є҆́сть .

~Пи́во но́во па́че словесѐ , во црⷭ҇твїи мое́мъ речѐ хрⷭ҇то́съ дрꙋго́мъ предѝ и҆спїю̀ , и҆́же ᲂу҆́бѡ бг҃о́мъ бг҃ъ є҆́смь ва́шъ речѐ . є҆диноро́днаго бо мѧ̀ ѡ҆чище́нїе , ѻ҆ц҃ъ в̾ ми́ръ посла́лъ є҆́сть .

=пѣ́снь , є҃ . і҆рмо́съ . С=ою́зомъ любвѐ свѧ зꙋ́еми а҆пⷭ҇ли , владꙋ́щемꙋ всѣ́ми себѐ хрⷭ҇тꙋ̀ преда́вше , красны̀ но́ги ᲂу҆мыва́хꙋ , бл҃говѣствꙋ́юще всѣ́мъ ми́ръ .

~И҆́же неѡ҆держи́мꙋю держа́щаѧ превы́ спренюю на воздꙋ́сѣ во́дꙋ , и҆ ꙗ҆́же бе́з дны ѡ҆бꙋздава́ющаѧ и҆ морѧ̀ востѧзꙋ́ю щаѧ бж҃їѧ премꙋ́дрость , во́дꙋ во ᲂу҆мы ва́льницꙋ влива́етъ , но́ги же ᲂу҆мыва́ет̾ рабо́мъ сѝ влⷣка .

~Оу҆ченико́мъ показꙋ́етъ смире́нїѧ ѻ҆́бразъ влⷣка , и҆́же ѻ҆́блаки ѡ҆блага́ѧи нб҃о , препоѧсꙋ́етсѧ ле́нтїѡмъ . и҆ прекло нѧ́етъ колѣ́на , рабо́м̾ ᲂу҆мыва́ти но́зѣ . є҆мꙋ́же в̾ рꙋцѣ̀ дыха́нїе всѣ́хъ сꙋ́щихъ .

=пѣ́снь , ѕ҃ . і҆рмо́съ . Б=е́здна послѣ́днѧѧ грѣхо́въ ѡ҆бы́де мѧ , и҆҆ волне́нїѧ ᲂу҆́же нетерпѧ̀ , ꙗ҆́кѡ і҆ѡ́на ко влⷣцѣ вопїю́ ти , и҆з̾ тли́ мѧ воз̾ведѝ .

~Гдⷭ҇а глаша́ете мѧ ѽ ᲂу҆чн҃цы̀ и҆ ᲂу҆чи́те лѧ , є҆́смь бо сп҃съ , вопїѧ́ше . тѣ́мже по до́битесѧ ѻ҆́бразꙋ , ꙗ҆́коже мѧ ви́дѣсте .

~Скве́рны кто̀ не и҆мѣ́ѧ , ѡ҆мы́ти нетре́ бꙋетъ но́гꙋ . чи́сти ѽ ᲂу҆ченицы̀ вы̀ є҆стѐ , но не всѝ . часо́мъ бо є҆ди́нѣмъ є҆ди́нъ ѿ ва́съ бѣ́ситсѧ .

=конда́къ . глаⷭ҇ , в҃ . Х=лѣ́бъ прїе́мъ в̾ рꙋ́цѣ преда́тель , сокрове́ннѡ ты́ѧ прости ра́етъ , и҆ прїе́млетъ цѣ́нꙋ созда́вшагѡ свои́ма рꙋка́ма чл҃ка . и҆ не и҆спра́вленъ пребы́сть , і҆ю́да ра́бъ и҆ льсте́цъ .

=и҆́кос̾ . К=ъ та́йнѣй трапе́зѣ со́ страхомъ прибли́жившесѧ всѝ , чи́стыми дш҃а́ми хлѣ́бъ воспрїи́мемъ , пребыва́юще со ᲂу҆чи́телемъ , да ᲂу҆ви́димъ , ка́кѡ ᲂу҆мы ва́етъ но́ги ᲂу҆ченико́мъ , и҆ да сотво ри́мъ ꙗ҆́коже ви́димъ дрꙋ́гъ дрꙋ́гꙋ пока рѧ́ющесѧ , и҆ дрꙋ́гъ дрꙋ́гꙋ но́зѣ ᲂу҆мы ва́юще . хрⷭ҇то́съ бо та́кѡ повелѣ̀ свои́мъ ᲂу҆ченико́мъ , си́це твори́те . но непослꙋ́ ша і҆ю́да ра́бъ и҆ льсте́цъ .

=пѣ́снь , з҃ . і҆рмо́съ . Ѻ҆́=троцы в̾вавѷло́нѣ , пе́щи пла́менны не ᲂу҆боѧ́шасѧ . но посредѝ ѻ҆гнѧ̀ в̾ве́ржени , прохлажда́еми взыва́хꙋ , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

~Покива́ѧ главо́ю і҆ю́да , ѕлѣ̀ прозрѧ̀ под виза́шесѧ , подо́бна вре́мене и҆скі́и пре да́ти , сꙋдїю̀ на ѡ҆сꙋжде́нїе . и҆́же всѣ́хъ є҆́сть гдⷭ҇ь и҆ бг҃ъ ѻ҆ц҃ъ на́шихъ .

~Са́мъ хрⷭ҇то́съ дрꙋго́мъ сѝ вопїѧ́ше , є҆ди́нъ ѿ ва́съ преда́стъ мѧ . и҆ весе́лїе забы́вше , ско́рбїю и҆ стра́хомъ ѡ҆держи́ ми бѧ́хꙋ . кто̀ се́й є҆́сть скажѝ гл҃юще , гдⷭ҇и бж҃е ѻ҆ц҃ъ на́шихъ .

~И҆́же со мно́ю рꙋ́кꙋ сѝ в̾ соли́ло вложи́ выи де́рзостїю , томꙋ̀ ѻ҆ба́че добро́ бы вра́тъ жите́йскихъ николи́же проитѝ . се́же ре́къ ꙗ҆влѧ́ше преда́телѧ своегѡ̀ . бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=пѣ́снь , и҃ . і҆рмо́съ . П=о зако́нѣ ѻ҆́ч҃и пребл҃же́ннїи в̾ вавѷло́нѣ ю҆́нїи , бѣдꙋ̀ прїе́млюще царю́ющаго небрего́ша , пове лѣ́нїѧ безꙋ́мнагѡ и҆ совокꙋпле́ннїи , в̾ не́мже неи҆звари́шасѧ ѻ҆гнѝ , держа́ще мꙋ досто́йнѡ воз̾сыла́хꙋ пѣ́снь , гдⷭ҇а воспѣва́йте дѣ́ла , и҆ превозноси́те є҆гѡ̀ во́ вѣки .

~Соѡ҆бѣ́дницы пребл҃же́ннїи , в̾ сїѡ́нѣ съ сло́вомъ претерпѣ́вше а҆пⷭ҇ли , послѣ́дова хꙋ па́стырю ꙗ҆́кѡ а҆́гньцы . и҆ совокꙋ́ пленїи , є҆го́же неразлꙋчи́шасѧ хрⷭ҇та̀ , бжⷭ҇твенымъ сло́вомъ пита́еми , бл҃го да́рствено вопїѧ́хꙋ , гдⷭ҇а по́йте дѣ́ла , и҆ превозноси́те є҆гѡ̀ во́ вѣки .

~Зако́нныѧ любвѐ , ѕлои҆мени́тыи и҆ска рїо́тъ во́лею забы́въ , и҆́же но́зѣ ᲂу҆мы́в̾ , и҆ гото́вѧшесѧ на преда́нїе . и҆ тво́й ꙗ҆ды́и хлѣ́бъ тѣ́ло бжⷭ҇твено , воз̾дви́же ко́въ натѧ̀ хрⷭ҇тѐ . и҆ вопи́ти неразꙋмѣ̀ , гдⷭ҇а по́йте дѣ́ла , и҆ превозноси́те є҆гѡ̀ во́ вѣки .

~Прїима́ше рѣши́тельное тѣ́ло прегрѣ ше́нїемъ , несмы́сленыи , и҆ кро́вь и҆зли ва́емꙋю за́миръ бжⷭ҇твенꙋю , нестыдѧ́ шесѧ пїѧ̀ , ю҆́же продаѧ́ше на ценѣ̀ . ѡ҆ ѕло́бѣ же ненегодова̀ , и҆ вопи́ти нера зꙋмѣ̀ , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

=пѣ́снь , ѳ҃ . і҆рмо́съ . С=тра́нствїѧ влⷣчнѧ , и҆ без̾сме́ртнѣй трапе́зѣ , на го́рнѣмъ мѣ́стѣ , высо́кими ᲂу҆мы̀ вѣ́рнїи прїи ди́те воспрїи́мемъ воз̾ше́дша сло́ва , ѿ́ слова наꙋ́чшесѧ , є҆го́же велича́емъ .

~Ꙗ҆ди́те ᲂу҆ченико́мъ сло́во речѐ па́схꙋ на го́рничнѣмъ мѣ́стѣ , є҆ю́же ᲂу҆́мъ ᲂу҆твер жа́етсѧ , и҆ се́ю та́йнѡ води́тельнѡ со твори́те без̾ква́снымъ и҆́стины сло́вом̾ . тве́рдое же бл҃года́ти велича́йте .

~Содѣ́тельницꙋ ѻ҆ц҃ъ пре́жде вѣ́къ пре мꙋ́дрость ража́етъ мѧ , въ нача́токъ пꙋте́мъ свои́мъ , в̾ дѣ́ла созда́ мѧ , ꙗ҆́же ны́нѣ та́йнѡ соверша́ема . сло́во бо несозда́нно сы́и є҆стество́мъ , гла́сы присвоѧ́ю си и҆́хже ны́нѣ прїѧ́хъ .

~Ꙗ҆́кѡ чл҃къ є҆́смь сꙋщество́мъ а҆ не при видѣ́нїемъ . си́це же бг҃ъ є҆́смь нра́вомъ воз̾даѧ́нїѧ . є҆стества̀ совокꙋпи́вшасѧ во мнѣ̀ , хрⷭ҇та̀ є҆ди́ногѡ в̾ тѣ́хъ мѧ зна́й те . и҆ ꙗ҆́же ѿ ни́хъ , и҆ и҆́же в̾ ни́хъ , и҆́же ᲂу҆́бѡ є҆́смь спаса́ѧи .

=задосто́йникъ : С=тра́нствїѧ влады́чнѧ , и҆ без̾сме́ртнѣй трапе́зѣ , на го́рнѣмъ мѣ́стѣ , высо́кими ᲂу҆мы̀ вѣ́рнїи прїиди́ те воспрїи́мемъ воз̾ше́дша сло́ва , ѿ́ слова наꙋ́чшесѧ , є҆го́же велича́емъ =[покло́н̾ до землѝ].=

=ѿпꙋ́стъ : П=рише́дыи на́ стрⷭ҇ть во́льнꙋю , гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ всѣ́хъ

ст҃ы́хъ , поми́лꙋй и҆ спасѝ на́съ ,

ꙗ҆́кѡ бл҃гъ и҆ чл҃колю́бецъ .

