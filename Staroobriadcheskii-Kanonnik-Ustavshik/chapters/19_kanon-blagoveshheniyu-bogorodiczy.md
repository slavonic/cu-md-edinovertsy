К=ано́нъ , бл҃говѣ́щенїю бцⷣы . гла́съ , д҃ . пѣ́снь , а҃ . і҆рмо́съ . Ѿ=ве́рзꙋ ᲂу҆ста̀ моѧ̀ , и҆ напо́лнѧтсѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тлѡ торжествꙋ́ѧ , и҆ воспою̀ ра́дꙋѧсѧ сеѧ̀ зача́тїе .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Да пое́тъ ти влⷣчце , движа̀ свирѣ́ль дх҃о́внꙋю , дв҃дъ пра́ѻ҆ц҃ъ тво́й , послꙋ́шай дщѝ ра́дованна гла́са ѿ а҆́гг҃ла , ра́дость бо возвѣща́етъ ти неи҆згл҃аннꙋю .

~Вопїю́ ти веселѧ́сѧ , приклонѝ ᲂу҆́хо твоѐ , и҆ вонми́ ми , бж҃їе повѣ́дающꙋ без̾ сѣ́мене зача́тїе . ѡ҆брѣ́те бо бл҃года́ть пре́д̾ бг҃омъ , є҆ѧ́же не ѡ҆брѣ́те дрꙋга́ѧ николи́же пречⷭ҇таѧ .

=сла́ва . Д=а разꙋмѣ́ю а҆́гг҃ле твои́хъ слове́с̾ си́лꙋ , ка́кѡ бꙋ́детъ є҆́же речѐ , гл҃и ꙗ҆́вст венѡ , ка́кѡ зачнꙋ̀ дв҃ою сꙋ́щи ѻ҆троко ви́ца ; ка́коже и҆ мт҃и бꙋ́дꙋ зижди́телѧ моегѡ̀ .

=и҆ ны́нѣ . Л=е́стнѡ мѧ вѣща́ти помыш лѧ́еши , ꙗ҆́коже прилꙋчи́сѧ . и҆ ра́дꙋюсѧ зрѧ̀ твоѐ ᲂу҆тверже́нїе . дерза́й влⷣчце , бг҃ꙋ бо хотѧ́щꙋ , ᲂу҆до́бь сконча́ютсѧ пресла́внаѧ .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ к̾ тебѣ̀ при бѣга́емъ , ꙗ҆́кѡ к̾ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ чест ны́мъ ти зача́тїемъ , вѣнце́мъ сла́вы сподо́би .

~Ѡ҆скꙋдѣ̀ кн҃зь ѿ і҆ю́ды , вре́мѧ наста́ло є҆́сть ᲂу҆́же , въ не́же ꙗ҆ви́тсѧ ꙗ҆зы́кѡмъ наде́жда хрⷭ҇то́съ . ты́ же ка́кѡ сегѡ̀ рождꙋ̀ дв҃ою сꙋ́щи , скажи́ ми .

~И҆́щеши ѿ менѐ ᲂу҆вѣ́дѣти дв҃о , ѻ҆́бразъ зача́тїѧ твоегѡ̀ , но то́й несказа́ненъ є҆́сть . дх҃ъ же ст҃ы́и зижди́тельною си́ лою , ѡ҆сѣни́въ тѧ соверши́тъ .

=сла́ва . М=оѧ̀ пра́баба прїе́мши во́лю ѕмїинꙋ̀ , пи́щи бжⷭ҇твеныѧ и҆згна́на бы́сть . тѣ́мже и҆ а҆́зъ бою́сѧ цѣлова́нїѧ ти стра́нна , стыдѧ́щисѧ поползе́нїѧ .

=и҆ ны́нѣ . Б=ж҃їи пред̾ста́тель по́сланъ є҆́смь , бжⷭ҇твеныи совѣ́тъ повѣ́дати ти . что́сѧ менѐ бои́ши пренепоро́чнаѧ , па́че тебѐ боѧ́щагосѧ . что́ ми говѣ́еши влⷣчце , говѣ́ющемꙋ ми тебѣ̀ чⷭ҇тнѡ .

=сѣда́ленъ . гла́съ , д҃ . П=о́сланъ бы́сть гав рїи́лъ к̾ дв҃ѣй мр҃і́и , приносѧ̀ є҆́й неи҆з̾ гл҃аннꙋю ра́дость . ꙗ҆́кѡ за́чнеши без̾ сѣ́мене , и҆ роди́ши сн҃а превѣ́чнаго бг҃а , и҆ спасе́тъ лю́ди ѿ грѣ́хъ и҆́хъ , и҆ послꙋ шествꙋ́етъ посла́выи мѧ вопи́ти тебѣ̀ ра́дость , бл҃гослове́наѧ дв҃ою роди́ши , и҆ по ржⷭ҇твѣ̀ дв҃ою па́ки пребꙋ́деши .

=слава , и҆ нн҃ѣ . Г=аврїи́лъ с̾ нб҃сѐ , ра́дꙋисѧ зове́тъ чⷭ҇тѣй , ꙗ҆́кѡ за́чнеши во́ чревѣ превѣ́чнаго бг҃а , сло́вомъ концы̀ соста́ вльшаго . ѻ҆на́же к̾ немꙋ̀ ѿвѣщава́ше , мꙋ́жа незна́ющи ка́кѡ рожꙋ̀ сн҃а , и҆ ска зꙋ́ѧ гл҃аше а҆́гг҃лъ бцⷣы дв҃ѣ . дх҃ъ ст҃ы́и на́йдетъ натѧ̀ , и҆ си́ла вы́шнѧгѡ ѡ҆сѣ́нитъ тѧ .

=пѣ́снь , д҃ . і҆рмо́съ . С=ѣдѧ́и во сла́вѣ , на прⷭ҇то́лѣ бжⷭ҇твеннѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твенныи , ѿ пречⷭ҇тыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

~Ст҃ꙋ нѣ́кꙋю дв҃ꙋ ражда́ющꙋ , слы́шахъ проро́ка дре́вле , є҆мманꙋ́ила проре́кша . хощꙋ́ же разꙋмѣ́ти , ка́кѡ бжⷭ҇тва̀ раз мѣше́нїе , є҆стество̀ чл҃ческое претерпи́т̾ .

~Ꙗ҆ви́ла є҆́сть кꙋпина̀ , неѡ҆па́льна пребы́ вши , прїе́мши пла́мень , ѡ҆бра́дованнаѧ препѣ́таѧ , твоегѡ̀ та́инства пресла́в ное . по ржⷭ҇твѣ́ бо пребꙋ́деши чи́стаѧ при́снѡ дв҃а .

=сла́ва . Ѡ҆=свѣща́емь сїѧ́нїемъ бг҃а вседе ржи́телѧ , и҆́стинѣ проповѣ́дниче , гл҃и гаврїи́ле и҆́стинꙋ . ка́кѡ нетлѣ́ннѣ бы́в ши чистотѣ̀ мое́й , сло́ва рождꙋ̀ съ пло́ тїю беспло́тнаго .

=и҆ нн҃ѣ . С=о́ страхомъ ти ꙗ҆́кѡ ра́бъ гжⷭ҇е пред̾стою̀ , с̾ боѧ́знїю дв҃о , ны́нѣ смот ри́ти стыжꙋ́сѧ тебѐ . ꙗ҆́кѡ бо до́ждь на рꙋно̀ сни́детъ натѧ̀ сло́во ѻ҆́ч҃ее , ꙗ҆́коже и҆зво́ли .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твенѣмъ зача́тїи твое́мъ , ты́ бо браконеискꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ родила̀ є҆сѝ без̾лѣ́тнагѡ сн҃а , всѣ́мъ во спѣва́ющымъ тѧ̀ ми́ръ подава́юща .

~Разꙋмѣ́ти немогꙋ̀ твои́хъ слове́съ и҆спыта́нїѧ . чюдеса́ бо бы́ша мно́жицею , бжⷭ҇твеною си́лою ди́вна быва́емаѧ , скри жа́ли и҆ зако́ннїи ѻ҆́бразы . родила̀ дв҃ца бе́з̾ мꙋжа николи́же .

~Диви́тъ пренепоро́чнаѧ , и҆ стра́нно бо чю́до твоѐ , є҆ди́на бо ты̀ всѣ́хъ цр҃ѧ прїи́меши во ᲂу҆тро́бѣ воплоща́ема . и҆ тѧ̀ проѡбразꙋ́ютъ прⷪ҇ро́ческаѧ рече́нїѧ , гада́нїѧ и҆ зако́ннїи ѻ҆́бразы .

=сла́ва . И҆́=же всѣ́мъ невмѣсти́мыи , и҆ всѣ́мъ неви́димыи , ка́кѡ се́й мо́жетъ во́ чрево дв҃и́че всели́тисѧ , є҆́же са́мъ созда̀ . ка́кѡ зачнꙋ̀ бг҃а сло́ва , собез̾на ча́льна ѻ҆ц҃ꙋ́ же и҆ дх҃ови .

=и҆ ны́нѣ . К=ъ твоемꙋ̀ пра́ѻ҆ц҃ꙋ дв҃дꙋ , ѡ҆бѣща́сѧ посади́ти ѿ плода̀ чре́ва , на прⷭ҇то́лѣ црⷭ҇тва є҆гѡ̀ . і҆а́кѡвлю тѧ добро́ тꙋ , є҆ди́нꙋ и҆з̾бра̀ слове́сное селе́нїе .

=пѣ́снь , ѕ҃ . і҆рмо́съ . В=озопи́лъ проѡбра зꙋ́ѧ погребе́нїе тридне́вное , пррⷪ҇къ і҆ѡ́на в̾ ки́тѣ бг҃ꙋ молѧ́сѧ , ѿ тлѝ спаси́ мѧ , і҆с҃е цр҃ю сы́и си́ламъ .

~Гл҃ъ твои́хъ гаврїи́ле , гла́съ ра́дованенъ прїе́мши , весе́лїѧ бжⷭ҇твенагѡ и҆спо́лни хсѧ . ра́дость бо возвѣща́еши неконе́ч нꙋю .

~Сѐ тебѣ̀ да́стсѧ ра́дость бг҃омт҃и бжⷭ҇тве наѧ , и҆ всѧ̀ тва́рь вопїе́тъ тѝ бг҃оне вѣ́сто . ты́ бо є҆ди́на мт҃и сн҃а бж҃їѧ , пронарече́сѧ чⷭ҇таѧ .

=сла́ва . Е҆́=ввы мно́ю ны́нѣ да ᲂу҆праздни́ тсѧ ѡ҆сꙋжде́нїе . мно́ю до́лгъ дре́внїи , да возда́нъ бꙋ́детъ дне́сь . мно́ю ра́дость дре́внѧѧ да да́стсѧ преиспо́лнена .

=и҆ ны́нѣ . Ѡ҆=бѣща́сѧ бг҃ъ а҆враа́мꙋ пра́ ѻ҆ц҃ꙋ , бл҃гослови́ти ѿ сѣ́мене є҆гѡ̀ ꙗ҆зы́ки чи́стаѧ . тобо́юже прехожде́нїе ѻ҆бѣ́тъ прїе́млетъ дне́сь .

=конда́къ . гла́съ , и҃ . В=збра́нной воево́дѣ побѣди́тельнаѧ , ꙗ҆́кѡ и҆зба́вльшесѧ ѿ ѕлы́хъ , бл҃года́рственнаѧ восписꙋ́емъ ти рабѝ твоѝ бцⷣе . но ꙗ҆́кѡ и҆мꙋ́щи дер жа́вꙋ непобѣди́мꙋю , ѿ всѧ́кихъ на́съ бѣ́дъ свободѝ . да зове́мъ ти , ра́дꙋйсѧ невѣ́сто неневѣ́стнаѧ .

=и҆́косъ . А҆́=гг҃лъ пред̾ста́тель , съ нб҃сѐ по́ сланъ бы́сть рещѝ бцⷣе , ра́дꙋисѧ . и҆ со беспло́тнымъ гла́сомъ воплоща́ема тѧ зрѧ̀ гдⷭ҇и , ᲂу҆жаса́шесѧ и҆ стоѧ́ше , зовы́и къ не́й такова́ѧ . ра́дꙋисѧ є҆ѧ́же ра́ди ра́дость восїѧ́етъ , ра́дꙋисѧ є҆ѧ́же ра́ди клѧ́тва и҆сче́знетъ . ра́дꙋисѧ па́дшагѡ а҆да́ма воста́нїе , ра́дꙋисѧ сле́зъ є҆́ввинъ и҆збавле́нїе . ра́дꙋисѧ высото̀ неꙋдо́бь восходи́маѧ чл҃ческими по́мыслы , ра́дꙋ исѧ глꙋбино̀ неꙋдо́бь зри́маѧ и҆ а҆́гг҃ль скима ѻ҆чи́ма . ра́дꙋисѧ ꙗ҆́кѡ є҆сѝ цр҃е́во сѣда́лище , ра́дꙋисѧ ꙗ҆́кѡ но́сиши носѧ́ щаго всѧ́ческаѧ . ра́дꙋисѧ ѕвѣздо̀ ꙗ҆в лѧ́ющаѧ сл҃нце , ра́дꙋисѧ ᲂу҆тро́бо бжⷭ҇тве нагѡ воплоще́нїѧ . ра́дꙋисѧ є҆ѧ́ же ра́ди ѡ҆бновлѧ́етсѧ тва́рь , ра́дꙋисѧ є҆ѧ́ же ра́ди поклонѧ́емсѧ творцꙋ̀ =[покло́н̾].= ра́дꙋисѧ невѣ́сто неневѣ́стнаѧ .

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Свѣ́тъ невеще́ственыи повѣ́даѧ , въ веще́ственѣ тѣлесѝ совокꙋплѧ́емь , за млрⷭ҇дїе мно́гое . свѣ́тло бл҃говѣ́щенїе , бжⷭ҇твенагѡ проповѣ́данїѧ , ны́нѣ взы ва́еши ми , бл҃гослове́нъ пречⷭ҇таѧ пло́дъ твоегѡ̀ чре́ва .

~Ра́дꙋисѧ влⷣчце дв҃о , ра́дꙋисѧ пречⷭ҇таѧ . ра́дꙋисѧ прїѧ́телище бж҃їе , ра́дꙋисѧ свѣ́ щниче свѣ́та . а҆да́мово возва́нїе , и҆ є҆́ввы и҆збавле́нїе . горо̀ ст҃а́ѧ , и҆ пресла́в ное сщ҃е́нїе , и҆ черто́гъ без̾сме́ртїѧ .

=сла́ва . Д=ш҃ꙋ ѡ҆чи́сти ми и҆ тѣ́ло ѡ҆ст҃ѝ , цр҃квь сотворѝ вмѣ́стнꙋ бг҃ꙋ , сѣ́нь бг҃о ꙋкра́шенꙋ . ѡ҆дш҃евле́нъ хра́мъ наи́тїемъ прест҃а́гѡ дх҃а , и҆ жи́зни чⷭ҇тꙋю мт҃рь .

=и҆ ны́нѣ . Ꙗ҆́=кѡ многосвѣ́тлꙋю свѣщꙋ̀ , и҆ бг҃одѣ́ланенъ черто́гъ , ви́жꙋ тѧ ны́нѣ ꙗ҆́кѡ зла́тъ ковче́гъ , зако́нꙋ пода́телѧ прїимѝ дв҃о , бл҃гои҆зво́лившаго чл҃ческое и҆зба́вити тобо́ю , тлѣ́нное сꙋщество̀ .

=пѣ́снь , и҃ . і҆рмо́съ . С=лы́ши ѻ҆трокови́це дв҃це чⷭ҇таѧ , да рече́тъ ᲂу҆́бѡ гаврїи́лъ , со вѣ́тъ вы́шнѧго дре́вле и҆́стинныи . бꙋ́ди на прїѧ́тїе гото́ва бг҃ꙋ , тобо́ю бо не вмѣсти́мыи с̾ чл҃ки поживе́тъ . тѣ́мъ и҆ ра́дꙋѧсѧ вопїю̀ , да бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

~Оу҆́мъ всѧ́къ побѣжда́етсѧ зе́мленъ , ѿвѣща̀ дв҃ца , и҆́щꙋщи ꙗ҆́же ми вѣща́е ши пресла́внаѧ , слы́шахъ словеса̀ твоѧ̀ , но бою́сѧ ᲂу҆жаса́ющисѧ , да неле́стїю мѧ ꙗ҆́кѡ є҆́ввꙋ дале́че по́слеши ѿ́ бг҃а . но ѻ҆ба́че вопїю̀ , бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки . ~Сѐ тебѣ̀ недоꙋмѣ́нное разрѣши́ тсѧ , речѐ к̾си́мъ гаврїи́лъ . до́брѣ бо речѐ ве́щь непости́жна , словесе́мъ твои́хъ ᲂу҆сте́нъ повинꙋ́ющисѧ про́чее . несꙋмни́ сѧ ꙗ҆́кѡ льстѝ , ꙗ҆́коже ве́щи вѣ́рꙋй . а҆́зъ бо ра́дꙋѧсѧ вопїю̀ . бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

~Зако́нъ се́й ѿ́ бг҃а є҆́сть чл҃кѡмъ непо ро́чнаѧ а҆́бїе речѐ . ѻ҆́бщыѧ любвѐ ржⷭ҇тво̀ происхо́дитъ . незна́ю сла́сти све́рстника ѿ ню́дъ , ка́кѡ ᲂу҆́бѡ гл҃еши ꙗ҆́кѡ рожꙋ̀ ; бою́сѧ , є҆да̀ ле́сть гл҃еши . но ѻ҆ба́че вопїю̀ , бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

=сла́ва . Г=л҃ы ꙗ҆́же ми вѣща́еши чи́стаѧ , а҆́гг҃лъ па́ки речѐ , ѻ҆бы́чай є҆́сть ржⷭ҇тва̀ чл҃кѡмъ сме́ртнымъ . сꙋ́щаго же ти бг҃а ѻ҆бѣщава́ю , па́че сло́ва и҆ смы́сла вопло ща́ема , ꙗ҆́коже вѣ́сть и҆з̾ тебѐ . тѣ́м̾же и҆ ра́дꙋѧсѧ вопїю̀ . бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

=и҆ ны́нѣ . Ꙗ҆=влѧ́ешимисѧ и҆́стинѣ вѣща́ тель , речѐ дв҃аѧ , ра́дости бо ѻ҆́бщыѧ прише́лъ є҆сѝ бл҃говѣ́стникъ , дш҃ꙋ ѡ҆чи́стихъ с̾ тѣ́ломъ , и҆ по гл҃ꙋ твоемꙋ̀ бꙋ́ди ми , да всели́тсѧ бг҃ъ въ мѧ̀ . є҆мꙋ́ же вопїю̀ съ тобо́ю , бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . Ꙗ҆́=кѡ ѡ҆ дш҃е́внѣмъ бж҃їи кїѡ́тѣ , да неко́снетсѧ ника́коже рꙋка̀ невѣ́рных̾ . ᲂу҆ста́ же вѣ́рныхъ бцⷣѣ немо́лчнѡ , гла́съ а҆́гг҃лѡвъ воспѣва́ютъ , ра́достїю вопїю́ще , ра́дꙋйсѧ ѡ҆бра́дован наѧ гдⷭ҇ь с̾ тобо́ю .

~Па́че смы́сла заче́нши бг҃а . є҆стества̀ ѻ҆бы́чаѧ ᲂу҆таи́сѧ ѻ҆трокови́це . ты́ бо в̾ ржⷭ҇твѣ̀ мт҃рьскагѡ и҆з̾бѣжа̀ тлѣ́ннагѡ є҆стества̀ . тѣ́мже досто́йнѡ слы́шиши , ра́дꙋисѧ ѡ҆бра́дованнаѧ гдⷭ҇ь съ тобо́ю . ~Ка́кѡ то́чиши млеко̀ дв҃о чⷭ҇таѧ , немо́ жет̾ и҆зрещѝ ꙗ҆зы́къ зе́мленъ ; стра́ннꙋ бо є҆стества̀ показꙋ́еши ве́щь , зако́н нагѡ ржⷭ҇тва̀ ᲂу҆ста́въ прехо́диши . тѣ́м̾ же досто́йнѡ слы́шиши . ра́дꙋисѧ ѡ҆бра́ дованнаѧ гдⷭ҇ь с̾ тобо́ю .

~Та́йнѡ во ст҃ы́хъ кни́гахъ рече́сѧ ѡ҆ тебѣ̀ мт҃и вы́шнѧгѡ . лѣ́ствицꙋ бо дре́ вле і҆а́кѡвъ тѧ проѡбразꙋ́ющꙋ ви́дѣвъ , речѐ , степе́нь бж҃їѧ сїѧ̀ . тѣ́мже досто́й нѡ слы́шиши , ра́дꙋисѧ ѡ҆бра́дованнаѧ гдⷭ҇ь с̾ тобо́ю .

=сла́ва . Ч=ю́дно сщ҃енноѧвле́ннꙋ мѡѷсе́ю , кꙋпина̀ и҆ ѻ҆́гнь показа̀ чю́до . и҆скі́и же прехо́дъ , въ прехожде́нїи време́нъ , во ѻ҆трокови́цѣ чи́стѣй речѐ зрѧ̀ . є҆́й же ꙗ҆́кѡ бцⷣѣ рече́тсѧ , ра́дꙋисѧ ѡ҆бра́дован наѧ гдⷭ҇ь с̾ тобо́ю .

=и҆ нн҃ѣ . Д=анїи́лъ тѧ наречѐ го́рꙋ мы́сле нꙋю . роди́тельницꙋ бж҃їю і҆са́їѧ . ви́дитъ же ꙗ҆́кѡ рꙋно̀ гедеѡ́нъ . дв҃дъ же сщ҃е́нїе гл҃етъ . две́рь же тѧ̀ и҆́нъ . гаврїи́лъ же тѝ вопїе́тъ , ра́дꙋисѧ ѡ҆бра́дованнаѧ гдⷭ҇ь с̾ тобо́ю .

=задосто́йникъ : Б=л҃говѣствꙋ́й землѐ ра́ дость ве́лїю , хвали́те нб҃са̀ бж҃їю сла́вꙋ . ~Ꙗ҆́кѡ ѡ҆ дш҃е́внѣмъ бж҃їи кїѡ́тѣ , да неко́снетсѧ ника́коже рꙋка̀ невѣ́рныхъ . ᲂу҆ста́ же вѣ́рныхъ бцⷣѣ немо́лчнѡ , гла́съ а҆́гг҃лѡвъ воспѣва́ютъ , ра́достїю вопїю́ ще , ра́дꙋйсѧ ѡ҆бра́дованнаѧ гдⷭ҇ь с̾ тобо́ю =[покло́н̾ до землѝ].=

=трⷭ҇то́е , и҆ по ѻ҆́ч҃е на́шъ . Г=дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ , а҆ми́нь =[покло́н̾].=

=тропа́рь : Д=не́сь спасе́нїю ...

=сла́ва , и҆ ны́нѣ .=

=конда́къ : В=збра́нной воево́дѣ ...

~Гдⷭ҇и поми́лꙋй , м҃ =[трѝ покло́на].=

=слава , и҆ ны́нѣ .=

=моли́тва , прест҃ѣ́й бцⷣѣ .=

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Къ тебѣ̀ пречи́стѣй бж҃їи мт҃ри , а҆́зъ ѻ҆каѧ́нныи припа́даѧ молю́сѧ , ви́ждь цр҃це , ꙗ҆́кѡ безпреста́ни согрѣша́ю , и҆ прогнѣ́ваю сн҃а твоегѡ̀ и҆ бг҃а моегѡ̀ . и҆ мно́гажды а҆́ще ка́юсѧ , ло́жь пре́дъ бг҃омъ ѡ҆брѣта́юсѧ , и҆ ка́юсѧ трепе́ща , не ᲂу҆же́ли гдⷭ҇ь порази́тъ мѧ , и҆ по часѣ̀ па́ки та́ѧжде творю̀ . вѣ́дꙋщи сїѐ , влⷣчце моѧ̀ прⷭ҇та́ѧ бцⷣе , почто̀ не поми́лꙋеши ; почто̀ не ᲂу҆крѣпи́ши ; и҆ чесѡ̀ ра́ди не пода́си ми блага́ѧ твори́ти ; вѣ́си ᲂу҆́бѡ ѽ влⷣчце , ꙗ҆́кѡ ѿ ню́дъ и҆́мамъ въ не́на висти ѕла́ѧ моѧ̀ дѣ́ла , и҆ все́ю мы́слїю люблю̀ зако́нъ бг҃а моегѡ̀ . но не вѣ́мъ гжⷭ҇е пречⷭ҇таѧ , ѿ кꙋ́дꙋ , ꙗ҆́же ненави́ждꙋ , та́ѧ творю̀ , а҆ сїѧ̀ престꙋпа́ю ; но не попꙋща́й прест҃а́ѧ во́ли мое́й соверша́ тисѧ , неподо́бна бо є҆́сть . но да бꙋ́детъ во мнѣ̀ во́лѧ сн҃а твоегѡ̀ и҆ бг҃а моегѡ̀ , да мѧ спасе́тъ и҆ вразꙋми́тъ , и҆ пода́стъ бл҃года́ть ст҃а́гѡ дх҃а , да бы́хъ а҆́зъ ѿ ны́нѣ преста́лъ сквернодѣ́йствовати , и҆ про́чее бы́хъ по́жилъ въ повелѣ́нїихъ сн҃а твоегѡ̀ , и҆́стиннагѡ бг҃а моегѡ̀ и҆ гдⷭ҇а і҆с҃а хрⷭ҇та̀ , є҆мꙋ́же подоба́етъ всѧ́ка сла́ва , че́сть и҆ покланѧ́нїе и҆ велелѣ́пїе , со без̾нача́льнымъ є҆гѡ̀ ѻ҆ц҃е́мъ , и҆ съ прест҃ы́мъ и҆ бл҃ги́мъ , и҆ животворѧ́ щымъ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾ до землѝ].=

~Честнѣ́йшꙋю херꙋви́мъ ... =[покло́н̾].=

~Сла́ва ... =[покло́н̾].=

=И҆= ны́нѣ ... =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃го словѝ =[покло́н̾].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ ти мт҃ре , честна́гѡ и҆ сла́внагѡ є҆ѧ̀ бл҃говѣ́щенїѧ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

