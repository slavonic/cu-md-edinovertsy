Т=ропа́рь , ѡ҆брѣ́занїю гдⷭ҇ню . гла́съ , а҃ .=

~И҆́же на прⷭ҇то́лѣ ѻ҆гнезра́чнѣмъ в̾ вы́ш нихъ сѣдѧ́и , со ѻ҆ц҃е́мъ без̾нача́льным̾ , и҆ бжⷭ҇твенымъ твои́мъ дх҃омъ . бл҃гово ли́въ же роди́тисѧ пло́тїю , ѿ дв҃ы не и҆скꙋсомꙋ́жныѧ і҆с҃е . сегѡ̀ ра́ди ѡ҆брѣ́за сѧ ꙗ҆́кѡ человѣ́къ ѻ҆смодне́венъ . сла́ва пребл҃го́мꙋ твоемꙋ̀ совѣ́тꙋ , сла́ва бл҃гоꙋ тро́бїю твоемꙋ̀ , сла́ва є҆́же к̾ на́мъ кра́й немꙋ соше́ствїю твоемꙋ̀ , є҆ди́не чл҃ко лю́бче =[два́жды]. сла́ва , и҆ нн҃ѣ , то́йже .=

К=ано́нъ , ѡ҆брѣ́занїю гдⷭ҇а на́шегѡ і҆с҃а хрⷭ҇та̀ . гла́съ , в҃ . пѣ́снь , а҃ . і҆рмо́съ . Г=рѧ ди́те лю́дїе , пое́мъ пѣ́снь хрⷭ҇тꙋ̀ бг҃ꙋ , раз̾дѣ́льшемꙋ мо́ре , и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ , ꙗ҆́кѡ просла́висѧ .

=запѣ́въ : С=ла́ва тебѣ̀ бж҃е на́шъ , сла́ва тебѣ̀ =[покло́н̾].=

~Ѻ҆сма́го вѣ́ка носѧ̀ ѻ҆́бразъ бꙋ́дꙋщаго , твое́ю хрⷭ҇тѐ просвѣща́етсѧ и҆ ѡ҆сщ҃а́етсѧ во́льною нището́ю , в̾ се́й бо зако́ннѡ ѡ҆брѣ́засѧ пло́тїю .

~Ѡ҆брѣ́занїе прїе́млетъ ѻ҆смодне́вное хрⷭ҇то́съ , своегѡ̀ ржⷭ҇тва̀ . и҆ сегѡ̀ дне́сь сѣ́нь ѡ҆прѧ́таетъ , свѣ́тъ восїѧ́ѧ но́выѧ бл҃года́ти .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆твердѝ на́съ собо́ю гдⷭ҇и , дре́вомъ ᲂу҆мерщве́и прегрѣше́нїѧ . и҆ стра́хъ тво́й всадѝ в̾ срⷣца̀ на́шѧ , ꙗ҆́кѡ чл҃колю́бецъ .

~Сло́во вопло́щьсѧ пребога́тное , в̾ вос прїѧ́тїе зако́на ѡ҆брѣ́засѧ . и҆спе́рва же бжⷭ҇твенꙋю бл҃года́ть , и҆ жи́знь нетлѣ́ ннꙋю на́мъ подадѐ .

~Зако́на и҆спо́лнитель , не ꙗ҆́кѡ сꙋпроти́ венъ бг҃ꙋ сы́и хрⷭ҇то́съ , воплоти́выисѧ показа̀ , и҆ сподо́би во́лею ѡ҆брѣ́затисѧ ѻ҆смодне́внѡ .

=сѣда́ленъ . гла́съ , д҃ . Ꙗ҆́=кѡ сы́и бе́здна чл҃колю́бїѧ , ѡ҆дѣ́ѧсѧ влⷣко в̾ зра́къ ра́ бїи , и҆ пло́тїю ѡ҆брѣ́засѧ . да́рꙋѧ всѣ́мъ чл҃кѡмъ , вели́кꙋю твою̀ млⷭ҇ть .

=пѣ́снь , д҃ . і҆рмоⷭ҇ . О=у҆слы́шахъ гдⷭ҇и , слꙋ́хъ твоегѡ̀ смотре́нїѧ , и҆ просла́вихъ тѧ є҆ди́не чл҃колю́бче .

~Ѡ҆брѣ́занїе преста̀ , ѿне́лѣже хрⷭ҇то́съ во́лею ѡ҆брѣ́засѧ . ꙗ҆зы́къ мно́жество спаса́ѧ бл҃года́тїю .

~Бꙋ́дꙋщагѡ непреста́ннꙋю ѻ҆сма́гѡ вѣ́ка жи́знь , и҆з̾ѡ҆бража́етъ . въ ню́же влⷣка ѡ҆брѣ́засѧ пло́тїю .

=пѣ́снь , є҃ . і҆рмо́съ . С=вѣ́та пода́телю , и҆ вѣко́мъ тво́рче гдⷭ҇и , во́ свѣтѣ твои́хъ повелѣ́нїи наста́ви на́съ , ра́звѣ бо тебѐ и҆но́гѡ бг҃а незна́емъ .

~Ты̀ ѿ дв҃ы мт҃ре несказа́ннѡ проше́дъ гдⷭ҇и , и҆ в̾ чл҃ческїи не несподо́бисѧ ѡ҆бле щи́сѧ ѻ҆́бразъ . ꙗ҆́кѡ младе́нецъ зако́н нѡ , зако́нъ и҆спо́лнилъ є҆сѝ .

~Но́щи ᲂу҆подо́бисѧ , ꙗ҆́кѡ сѣ́нь зако́н нꙋю лю́бѧщи , и҆зра́илѧ ро́ждьшаѧ . и҆з̾ неѧ́же ѡ҆блиста́вшїи свѣ́тъ мі́рꙋ , хрⷭ҇то́съ ꙗ҆ви́сѧ .

=пѣ́снь , ѕ҃ . і҆рмо́с̾ . Б=е́здна грѣхо́въ ѡ҆бы́ де мѧ послѣ́днѧѧ , но ꙗ҆́коже проро́ка і҆ѡ́нꙋ , гдⷭ҇и гдⷭ҇и воз̾ведѝ ѿ тлѝ живо́тъ мо́й .

~Прїѧ́тъ кончи́нꙋ зако́нъ , ѿне́лѣже хрⷭ҇то́съ младе́нствовавъ и҆спо́лнитель зако́нꙋ сы́и , ѡ҆брѣ́занїе прїѧ́тъ , и҆ разрѣшѝ зако́ннꙋю клѧ́твꙋ .

~Въ сꙋбо́тахъ ѡ҆брѣ́заетсѧ шата́нїе є҆в ре́йское , ꙗ҆́вльшагосѧ хрⷭ҇та̀ манове́нїемъ преста̀ , и҆ спросїѧ̀ бл҃года́ти весна̀ .

=конда́къ . гла́съ , г҃ . И҆́=же всѧ́ческихъ гдⷭ҇ь ѡ҆брѣ́занїе прїе́млетъ , и҆ человѣ́ческаѧ прегрѣше́нїѧ , ꙗ҆́кѡ бл҃гъ потреблѧ́етъ , дае́тъ спасе́нїе дне́сь мі́рꙋ . ра́дꙋет̾жесѧ в̾вы́шнихъ , и҆ зижди́телевъ ст҃ль и҆ денни́ца . бжⷭ҇твеныи таи́нникъ хрⷭ҇то́въ васи́лїй .

=пѣ́снь , з҃ . і҆рмо́съ . Т=ѣ́лꙋ злато́мꙋ премꙋ́дрыѧ дѣ́ти непослꙋжи́ша , и҆ въ пла́мень са́ми поидо́ша , и҆ бо́ги и҆́хъ ѡ҆брꙋга́ша . средѝ пла́мене возопи́ша , и҆ ѡ҆бросѝ и҆́хъ а҆́гг҃лъ , ᲂу҆слы́шасѧ ᲂу҆́же ᲂу҆́стъ ва́шихъ моли́тва .

~Свѣ́тло и҆ пресвѣ́тло ржⷭ҇тво̀ хрⷭ҇то́во , и҆ бꙋ́дꙋщагѡ ѡ҆бновле́нїѧ под̾писꙋ́ющее та́инство дне́сь , ꙗ҆́кѡ зако́ннымъ чи́номъ сп҃съ ѡ҆брѣ́заетсѧ . не ꙗ҆́кѡ бг҃ъ , но ꙗ҆́кѡ чл҃къ , и҆ зако́нꙋ и҆сполне́нїе .

~Зако́нъ и҆сполнѧ́ѧ , и҆́же зако́нꙋ тво ре́цъ , пло́тїю дне́сь во́лею ѡ҆брѣ́заетсѧ , ѡ҆брѣ́занїе содѣва́ѧ грѣхо́вныѧ зимы̀ . и҆ зва́ти да́рꙋѧ , бл҃гослове́нъ бг҃ъ ѻ҆ц҃ъ на́шихъ .

=пѣ́снь , и҃ . і҆рмо́съ . Н=еи҆зрече́нною мꙋ́дро стїю , соста́вльшагѡ всѧ́ческаѧ , бг҃а сло́ ва , и҆ ѿ несꙋ́щихъ в̾ бытїѐ приве́дшаго , бл҃гослови́те дѣ́ла гдⷭ҇нѧ гдⷭ҇а .

~Во ѻ҆смы́и де́нь ѡ҆брѣ́заетсѧ ꙗ҆́кѡ мла де́нецъ влⷣка . і҆с҃ово же прїе́млетъ и҆мено ва́нїе , ꙗ҆́кѡ мі́рꙋ є҆́сть сп҃съ и҆ гдⷭ҇ь .

~Къ хрⷭ҇то́вꙋ ржⷭ҇твꙋ̀ досто́йнѡ ѻ҆смы́и припрѧже́сѧ , ст҃лѧ всесла́внаѧ па́мѧть . є҆ѧ́же почита́юще вѣ́рою , пое́мъ гдⷭ҇а , и҆ превозно́симъ во́ вѣки .

=пѣ́снь , ѳ҃ . і҆рмо́съ . Ꙗ҆́=же пре́жде сл҃нца , свѣти́льника бг҃а воз̾сїѧ́вша , пло́тїю к̾ на́мъ прише́дша и҆з̾ бокꙋ̀ дв҃чꙋ , не и҆зрече́ннѡ вочл҃чьшасѧ , бл҃гослове́ннаѧ чⷭ҇таѧ , тѧ̀ бцⷣе велича́емъ .

~Преминꙋ́въ предѣ́лы хрⷭ҇то́съ чл҃ческагѡ всегѡ̀ є҆стества̀ , па́че є҆стества̀ ѿ дв҃ы ражда́етсѧ . и҆ писа́нїе зако́нное ꙗ҆́коже повелѣва́етъ , пло́тїю ѡ҆брѣ́заетсѧ , и҆ и҆спо́лнитель зако́нꙋ ꙗ҆влѧ́етсѧ .

~Прїиди́те влⷣки сла́внаѧ хрⷭ҇то́ва и҆мено ва́нїѧ во ст҃ы́ни торжествꙋ́емъ . і҆с҃ъ бо бг҃олѣ́пнѡ нарече́сѧ дне́сь . с̾ ни́мже и҆ па́мѧть ст҃лѧ велича́емъ .

=задосто́йникъ : В=елича́й дш҃е моѧ̀ , и҆́же по зако́нꙋ пло́тїю , ѡ҆брѣ́завшагосѧ гдⷭ҇а .

~Велича́й дш҃е моѧ̀ , чⷭ҇тнѣ́йшꙋю нбⷭ҇ныхъ во́инствъ , дв҃ꙋ пречⷭ҇тꙋю бцⷣꙋ .

~Ꙗ҆́же пре́жде сл҃нца , свѣти́льника бг҃а воз̾сїѧ́вша , пло́тїю к̾ на́мъ прише́дша и҆з̾ бокꙋ̀ дв҃чꙋ , неи҆зрече́ннѡ вочл҃чьша сѧ , бл҃гослове́ннаѧ чи́стаѧ , тѧ̀ бцⷣе велича́емъ =[покло́н̾ до землѝ].=

=ѿпꙋ́ст̾ : П=рїе́мыи по зако́нꙋ ѻ҆смодне́в ное ѡ҆брѣ́занїе , гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре ,

и҆ всѣ́хъ ра́ди ст҃ы́хъ , поми́лꙋй

и҆ спасѝ на́съ , ꙗ҆́кѡ бл҃гъ

и҆ чл҃колю́бецъ .

