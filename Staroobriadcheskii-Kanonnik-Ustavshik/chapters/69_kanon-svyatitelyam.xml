<document xmlns="http://www.ponomar.net/culiturgical">
<p>Т<red>ропа́рь, ст҃лѧмъ. гла́съ, д҃.</red></p>

<p><red>Б</red>ж҃е ѻ҆ц҃ъ на́шихъ, творѧ́и при́снѡ съ на́ми по твоемꙋ̀ смотре́нїю, не ѿста́ви млⷭ҇ти твоеѧ̀ ѿ на́съ, но тѣ́хъ моли́т вами, во смире́нїи ᲂу҆стро́й живо́тъ на́шъ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннагѡ, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ, гла́съ, и҃. пѣ́снь, а҃. і҆рмо́съ. П</red>ое́мъ гдⷭ҇ви прове́дшемꙋ лю́ди своѧ̀, сквозѣ̀ чермно́е мо́ре, ꙗ҆́кѡ є҆ди́нъ, сла́вно бо просла́висѧ.</p>

<p><red>запѣ́въ: С</red>т҃і́и вели́цыи ст҃лїє, моли́те бг҃а ѡ҆ на́съ <red>[покло́н̾].</red></p>

<p><red>В</red>оз̾сїѧ́вше въ ми́рѣ ст҃лїе премꙋ́дрїи, сїѧ́юще црⷭ҇твꙋющагѡ цр҃ѧ всѣ́хъ, бжⷭ҇тве ными велѣ́нїи. тѣ́мъ хрⷭ҇та̀ воспое́мъ, ꙗ҆́кѡ просла́висѧ.</p>

<p><red>Ꙗ҆́</red>кѡ просвѣти́вшихсѧ в̾ ми́рѣ бл҃гоче́ стїѧ свѣ́томъ, и҆ нече́стїѧ тмꙋ̀ ѿгна́в шихъ, почте́мъ вѣ́рнїи, ꙗ҆́кѡ ст҃ли вели́ кїѧ и҆ всечестны́ѧ.</p>

<p><red>сла́ва. Ꙗ҆́</red>кѡ пред̾стоѧ́ще со а҆́гг҃лы, не прикоснове́нномꙋ цр҃ю, соверша́ющымъ па́мѧть ва́шꙋ, помоли́тесѧ дарова́ти на́мъ ѡ҆чище́нїе грѣхо́въ, сщ҃еннопропо вѣ́дницы сꙋ́ще бг҃оно́снїи.</p>

<p><red>и҆ ны́нѣ, боⷢ҇. Ꙗ҆́</red>кѡ заче́нши превѣ́чное и҆ без̾нача́льное ѿ ѻ҆ц҃а сло́во, пло́тїю ро́ждьши па́че сло́ва пречⷭ҇таѧ, моли́сѧ прилѣ́жнѡ и҆зба́витисѧ на́мъ ѿ бѣ́дъ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и вели́цыи ст҃лїє, ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́ бо мо́ли те ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆тверже́и нб҃са̀ в̾ на ча́тцѣ ра́зꙋмомъ, и҆ зе́млю на вода́хъ ѡ҆снова́выи. на ка́мени мѧ хрⷭ҇тѐ цр҃ко́в нѣмъ ᲂу҆твердѝ, ꙗ҆́кѡ нѣ́сть ст҃а, па́че тебѐ чл҃колю́бче.</p>

<p><red>В</red>оз̾держа́нїемъ и҆́стиннымъ, и҆ моли́т вою не ᲂу҆кло́нною, взыдо́сте в̾ вы́шнїи гра́дъ добродѣ́телей, преподо́бнїи и҆ бг҃о но́снїи, и҆дѣ́же пи́щнагѡ пото́ка насла жа́етесѧ при́снѡ.</p>

<p><red>Ꙗ҆́</red>кѡ и҆мꙋ́ще дерзнове́нїе к̾ бг҃ꙋ, ст҃лїе прпⷣбнїи, моли́тесѧ ѡ҆ на́съ спасти́сѧ на́мъ, вѣ́рою пою́щымъ па́мѧть ва́шꙋ.</p>

<p><red>сла́ва. Ꙗ҆́</red>кѡ бл҃гочести́выхъ велѣ́нїй ᲂу҆чи́теле, премꙋ́дрыхъ бжⷭ҇твеныхъ сло ве́съ повѣсти́теле и҆́стины, и҆ побѣ́дꙋ на є҆́реси прїѧ́ли є҆стѐ прпⷣбнїи.</p>

<p><red>и҆ ны́нѣ, боⷢ҇. Ꙗ҆́</red>кѡ нб҃о и҆ престо́лъ тѧ бж҃їи воспѣва́емъ всѝ, бг҃ороди́тельнице чи́стаѧ дв҃о, ꙗ҆́же и҆з̾ тебѐ ꙗ҆ви́сѧ і҆с҃ъ хрⷭ҇то́съ и҆́стинна, на спасе́нїе на́ше.</p>

<p><red>сѣда́ленъ. гла́съ, г҃. С</red>осꙋ́ди честні́и воз̾ держа́нїю, и҆ бога́тства некра́домаѧ бла гоче́стїѧ ꙗ҆ви́стесѧ вои́стинꙋ бл҃же́ннїи, без̾стра́стїемъ житїѐ просвѣти́вше, и҆ тре́бꙋющымъ ѡ҆богаща́юще млⷭ҇ть, ѻ҆ц҃ы прпⷣбнїи, хрⷭ҇та̀ бг҃а моли́те, дарова́ти на́мъ ве́лїю млⷭ҇ть.</p>

<p><red>сла́ва, и҆ ны́нѣ, боⷢ҇. К</red>о́ждо и҆дѣ́же спа са́етсѧ, в̾ пра́вдꙋ та́мѡ прибѣга́етъ. и҆ ко́е и҆́но таково̀ прибѣ́жище, ꙗ҆́кѡ твоѐ бцⷣе, покрыва́ющее дш҃ѧ на́шѧ.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и смо тре́нїѧ твоегѡ̀ та́инство, разꙋмѣ́хъ дѣ́ла твоѧ̀, и҆ просла́вихъ твоѐ бжⷭ҇тво̀.</p>

<p><red>С</red>т҃ли премꙋ́дрыѧ всѝ в̾ пѣ́снехъ восхва́ лимъ гл҃юще, бг҃оно́снїи ѻ҆ц҃ы, прилѣ́ж нѡ моли́те, спасти́сѧ на́мъ.</p>

<p><red>Ꙗ҆́</red>кѡ бл҃гочести́выхъ велѣ́нїй сказа́те ли и҆ насади́тели, и҆ премꙋ́дрыхъ ᲂу҆чи́тели и҆ ст҃ли, и҆мꙋ́ще бг҃обл҃же́ннїи вои́стинꙋ, пѣ́сньми и҆ пѣ́ньми восхва лѧ́емъ ва́съ.</p>

<p><red>сла́ва. С</red>щ҃е́ннꙋю па́мѧть ва́шꙋ вѣ́рнїи, наста́вники и҆ пита́теле прпⷣбнїи ст҃ли гдⷭ҇ни, пѣ́сньми и҆ пѣ́нїи пра́зднꙋемъ.</p>

<p><red>и҆ ны́нѣ, боⷢ҇. Б</red>ез̾невѣ́стнаѧ невѣ́сто, и҆ неи҆скꙋсобра́чнаѧ чи́стаѧ мт҃и хрⷭ҇та̀ бг҃а, тогѡ̀ непреста́ннѡ молѝ, спастѝ дш҃ѧ пою́щихъ тѧ̀.</p>

<p><red>пѣ́снь, є҃. і҆рмоⷭ҇. О</red>у҆́треннююще вопїе́мъ тѝ гдⷭ҇и спаси́ ны, ты́ бо є҆сѝ бг҃ъ на́шъ, ра́звѣ бо тебѐ и҆но́гѡ незна́емъ.</p>

<p><red>П</red>а́стырски пома́завшесѧ бл҃гоче́стїѧ мѵ́ромъ, бг҃омꙋ́дрїи, тѣ́мъ ꙗ҆́кѡ ст҃лєй всѝ почте́мъ ва́съ бг҃оно́сцы.</p>

<p><red>Ꙗ҆́</red>кѡ подо́бницы бы́вше а҆пⷭ҇лѡмъ, бг҃о мꙋ́дрїи сла́внїи, болѣ́зньми и҆ бдѣ́нїи, цр҃ко́вныхъ люде́й пред̾ста́тели.</p>

<p><red>сла́ва. Р</red>евни́телю и҆лїѝ, и҆ мѡѷсе́ю бг҃о ви́дцꙋ, воз̾ревнова́вше ѻ҆ц҃ы бг҃ови́дцы, є҆ресе́мъ нача́льники посрами́сте.</p>

<p><red>и҆ ны́нѣ, боⷢ҇. Ꙗ҆́</red>кѡ цр҃цꙋ всѣ́хъ цр҃ѧ ро́ждьшꙋю, прїиди́те вѣ́рнїи всѝ, согла́с нѡ со а҆́гг҃лѡмъ бл҃гослове́ннꙋю почте́м̾.</p>

<p><red>пѣ́снь, ѕ҃. і҆рмо́съ. Р</red>и́зꙋ ми пода́ждь свѣ́тлꙋ, ѡ҆дѣѧ́исѧ свѣ́томъ ꙗ҆́кѡ ри́ зою, многомлⷭ҇тиве хрⷭ҇тѐ бж҃е на́шъ.</p>

<p><red>Ц</red>р҃ко́внꙋю сла́вꙋ ᲂу҆краси́сте ѻ҆ц҃ы бла же́ннїи, бжⷭ҇твеными ва́шими велѣ́нїи, и҆ є҆́реси и҆з̾ ко́рене и҆зсꙋши́ли є҆стѐ.</p>

<p><red>Ꙗ҆́</red>кѡ свѣти́ла бл҃гоче́стїѧ велѣ́нїи добро́тою, воз̾сїѧ́ли є҆стѐ во всю̀ тва́рь ᲂу҆че́ньми сла́внїи, помрачи́вше є҆́реси сло́вомъ бж҃їимъ.</p>

<p><red>сла́ва. В</red>мѣ́стѡ ѻ҆рꙋ́жїѧ, ѧ҆зы́къ и҆ сло́ во взе́мше прпⷣбнїи, и҆ чюжда́ѧ ѿсѣ́кли є҆стѐ ᲂу҆че́нїѧ всѧ̀, и҆ и҆з̾ѧсни́ли є҆стѐ трⷪ҇цꙋ всѣ́мъ ꙗ҆́вственнѡ.</p>

<p><red>и҆ ны́нѣ, боⷢ҇. Р</red>оди́сѧ ѿ дв҃ы, и҆ ми́ръ просвѣти́лъ є҆сѝ хрⷭ҇тѐ бж҃е. и҆ менѐ ѿ прегрѣше́нїй мои́хъ и҆зба́ви, ꙗ҆́кѡ чл҃ко лю́бецъ, и҆ ᲂу҆пра́ви живо́тъ мо́й, молю́ тѧ.</p>

<p><red>конда́к̾. гла́съ, и҃. Ꙗ҆́</red>кѡ добродѣ́телемъ ᲂу҆чи́телїе, и҆ є҆ра́рхѡмъ ᲂу҆краше́нїе, цр҃кви пою́щи ва́съ сла́витъ, мл҃твами ва́шими, пода́йте чтꙋ́щымъ ва́съ любо́ вїю, добродѣ́телемъ и҆справле́нїе, и҆ соб ла́зном̾ и҆збавле́нїе, ꙗ҆́кѡ непобѣди́ми.</p>

<p><red>и҆́косъ. Р</red>ѣ́ки бл҃гоче́стїѧ ꙗ҆́вльшесѧ, ᲂу҆че́нїй ва́шихъ стрꙋѧ́ми, всю̀ зе́млю напои́вше ꙗ҆́кѡ ст҃лїе бжⷭ҇твенїи, и҆ чюде́с̾ тꙋ́чами скве́рны ѡ҆мы́вше, и҆ пи́щный пото́къ досто́йнѡ наслѣ́дивше. тѣ́мже соше́дшесѧ бл҃гоче́стнѡ ва́съ почита́ем̾, пѣ́сньми дне́сь, и҆ вѣ́рно вопїе́мъ ва́мъ, моли́те хрⷭ҇та̀ бг҃а непреста́ннѡ ѡ҆ всѣ́хъ на́съ, ꙗ҆́кѡ непобѣди́ми.</p>

<p><red>пѣ́снь, з҃. і҆рмо́съ. Ѡ҆</red>снова́выи зе́млю в̾ нача́тцѣ, и҆ нб҃са̀ сло́вомъ ᲂу҆тверже́й, бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ.</p>

<p><red>И҆́</red>же и҆́стинныѧ ст҃ли бжⷭ҇твены, ста́дꙋ своемꙋ̀ па́стыри показа́выи, бл҃госло ве́нъ бг҃ъ ѻ҆ц҃ъ на́шихъ.</p>

<p><red>И҆́</red>же страсте́мъ погаси́сте пла́мень, и҆ дш҃ѧ бл҃гочести́выхъ бжⷭ҇твено ѡ҆роси́сте, вопїю́щихъ, блгⷭ҇ве́нъ бг҃ъ ѻ҆ц҃ъ на́шихъ.</p>

<p><red>сла́ва. В</red>оз̾держа́нїемъ и҆ бдѣ́нїемъ, и҆ вѣ́рою и҆́стинною трꙋ́ждьшесѧ ст҃лїе, по мина́йте всѣ́хъ на́съ.</p>

<p><red>и҆ нн҃ѣ, боⷢ҇. И҆́</red>же на́съ ра́ди рожде́исѧ ѿ дв҃ы, и҆ ѿ врага̀ и҆зба́ви ми́ръ, бл҃госло ве́нъ бг҃ъ ѻ҆ц҃ъ на́шихъ.</p>

<p><red>пѣ́снь, и҃. і҆рмо́съ. П</red>роѧвле́ннагѡ на горѣ̀ ст҃ѣ́й, и҆ въ кꙋпинѣ̀ ѻ҆́гненнѣй, дв҃ческꙋю мѡѷсе́ѡви та́йнꙋ ꙗ҆́вльшагѡ, гдⷭ҇а по́йте и҆ превозноси́те є҆гѡ̀ во́ вѣки.</p>

<p><red>М</red>ѡѷсе́ю подо́бѧщесѧ ѻ҆ц҃ы, на́ горꙋ без̾стра́стїѧ превзыдо́сте, во́ мракъ ра зꙋ́мныи, и҆ бл҃года́тныи прїѧ́сте зако́н̾ ст҃ли. тѣ́мъ воспѣва́емъ хрⷭ҇та̀ во́ вѣки.</p>

<p><red>Л</red>ю́ди хрⷭ҇то́вы ᲂу҆па́сше прпⷣбнїи, є҆гѵ́пет скїѧ льстѝ ѿбѣ́гше, и҆ вавилѡ́на стра стна́гѡ и҆збѣ́гли є҆стѐ, сїѡ́на вы́шнѧго ѡ҆брѣ́тше жили́ще во всѧ̀ вѣ́ки.</p>

<p><red>сла́ва. Ꙗ҆́</red>кѡ мѵ́ром̾ пома́завшесѧ бж҃їи ст҃лїе, є҆́же в̾ сло́вѣ и҆ дѣ́лѣ бл҃гоче́стїѧ, сщ҃еннодѣ́йствꙋете бжⷭ҇твенаѧ сщ҃е́ннїи. тѣ́мже трⷪ҇цꙋ во є҆ди́номъ сꙋществѣ̀ пое́те во всѧ̀ вѣ́ки.</p>

<p><red>и҆ нн҃ѣ, боⷢ҇. В</red>се́льшагосѧ во́ чрево ст҃ы́ѧ дв҃ы, и҆ всѣ́мъ стра́шнѡ па́че сло́ва, ве́тхаго а҆да́ма ѡ҆бно́вльша, гдⷭ҇а по́йте, и҆ превозноси́те є҆гѡ̀ во́ вѣки.</p>

<p><red>пѣ́снь, ѳ҃. і҆рмоⷭ҇. П</red>роѧвле́нное на горѣ̀ законода́вцꙋ, ѻ҆гне́мъ и҆ кꙋпино́ю, ржⷭ҇тво̀ при́снѡ дв҃ыѧ. в̾ на́ше вѣ́рныхъ спасе́нїе, пѣ́сньми немо́лчными вели ча́емъ.</p>

<p><red>И҆́</red>же без̾стра́стїем̾ и҆ вѣ́рою, наде́ждею и҆ любо́вїю, словеса̀ на́мъ живота̀ вѣ́чнаго показа́вше премꙋ́дрїи ст҃лїе, помоли́те сѧ спасти́сѧ дш҃а́мъ на́шимъ.</p>

<p><red>Ж</red>езло́мъ дх҃а ст҃а́гѡ, ꙗ҆́кѡ ᲂу҆па́сшихъ лю́ди, и҆ ѿ бж҃їѧ цр҃кве ѿгна́вшихъ є҆́ре си бг҃обо́рныхъ, ст҃лїе всечⷭ҇тні́и. тѣ́мже ва́съ пѣ́сньми восхвалѧ́емъ.</p>

<p><red>сла́ва. Ꙗ҆́</red>кѡ цр҃ко́внаѧ свѣти́ла ст҃ли, в̾ пѣ́снѣхъ и҆ пѣ́нїихъ почита́емъ всѝ немо́лчнѡ, ра́кꙋ моще́й ва́шихъ бла же́ннїи ѻ҆ц҃ы, досто́йнѡ велича́юще.</p>

<p><red>и҆ ны́нѣ, боⷢ҇. Р</red>а́дꙋисѧ при́снѡ живо́т ныи и҆сто́чниче нетлѣ́нїѧ. ра́дꙋйсѧ все свѣ́тлыи сл҃нца ѻ҆́блаче. ра́дꙋйсѧ коле сни́це всемꙋ̀ бжⷭ҇твꙋ̀. ра́дꙋйсѧ ковче́же ѡ҆сщ҃е́нїѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ и҆́же во ст҃ы́хъ ѻ҆ц҃ъ на́шихъ <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>