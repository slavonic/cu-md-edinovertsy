Т=ропа́рь , а҆рха́гг҃лꙋ миха́илꙋ . гла́съ , д҃ .=

~Нбⷭ҇ныхъ во́инствъ а҆рхистрати́же , мо́ лимъ тѧ̀ ны́нѣ мы̀ недосто́йнїи . ꙗ҆́кѡ да твои́ми мл҃твами покры́еши на́съ кро́вомъ крилꙋ̀ , невеще́ственыѧ тѝ сла́ вы . сохранѧ́ющи на́съ молѧ́щихсѧ при лѣ́жнѡ , и҆ вопїю́щихъ , ѿ бѣ́дъ и҆зба́ви на́съ , ꙗ҆́кѡ чинонача́льникъ вы́шнимъ си́ламъ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннагѡ , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , д҃ . пѣ́снь , а҃ . і҆рмо́с̾ . Ѿ=ве́ рзꙋ ᲂу҆ста̀ моѧ̀ , и҆ напо́лнѧтсѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тло торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́в̾ : С=т҃ы́и а҆рха́гг҃ле миха́иле , молѝ бг҃а ѡ҆ на́съ =[покло́н̾].=

~Бжⷭ҇твеными свѣтлостьмѝ ѡ҆блиста́емь всегда̀ , ᲂу҆́мъ мо́й ѿве́рзи пѣ́ти тѧ а҆рхистрати́же вы́шнихъ во́инствъ . всѣ́мъ ᲂу҆тверже́нїе притека́ющымъ тѝ .

~Оу҆́мъ пребез̾нача́льныи , преми́рна чино нача́льника показа̀ чино́мъ , тѧ̀ пресла́ вне а҆рхистрати́же . и҆ свѣ́тъ сꙋ́щымъ в̾ ми́рѣ , и҆ бжⷭ҇твеное ᲂу҆краше́нїе цр҃кви свое́й .

=сла́ва . О=у҆мово́м̾ пѣ́рвее нбⷭ҇нымъ в̾ дс҃ѣ , до́льнимъ же всеи҆зрѧ́днѣ миха́иле да́лсѧ є҆сѝ , ѡ҆гражде́нїе и҆ ᲂу҆тверже́нїе , и҆ ѻ҆рꙋ́жїе , врагѝ закала́ющее , и҆ потре блѧ́ющее .

=и҆ ны́нѣ , боⷢ҇ . Д=в҃о всепѣ́таѧ , ꙗ҆́же а҆́гг҃лѡмъ бл҃голѣ́пїе , чл҃кѡмъ по́моще , ты́ ми помозѝ в̾ мо́ри пла́вающемꙋ , и҆ въ бꙋ́рю грѣха̀ при́снѡ впа́дающꙋ и҆ бѣдꙋ́ющꙋ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и а҆рха́гг҃ле миха́иле , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́ли ши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Н=емꙋ́дростїю ни си́лою , ни бога́тствомъ хва́лимсѧ , но твое́ю ѻ҆́ч҃ею соста́вною мꙋ́дростїю бж҃їею . ꙗ҆́кѡ нѣ́сть ст҃а па́че тебѐ чл҃колю́бче .

~Си́лою бжⷭ҇твеною , воево́до а҆́гг҃лѡмъ прехва́льне , ѡ҆бхо́диши всю̀ зе́млю , ѿ лю́тыхъ на́съ и҆зима́й , призыва́ющихъ твоегѡ̀ бжⷭ҇твенагѡ и҆́мене .

~Ꙗ҆́кѡ бжⷭ҇твенъ проповѣ́дникъ , ꙗ҆́кѡ пред̾ста́тель вѣ́рнымъ непосты́денъ . за блꙋ́ждьшимъ наста́вникъ , и҆ наказа́ тель бы́лъ є҆сѝ , бж҃їи а҆рхистрати́же бг҃о ви́дче .

=сла́ва . Б=жⷭ҇твенагѡ сїѧ́нїѧ пречи́стое зерца́ло бы́лъ є҆сѝ . ꙗ҆вле́нїѧ честна́гѡ свѣ́тлѡ прїе́мъ дх҃а , миха́иле пе́рвыи а҆́гг҃ле досточю́дне .

=и҆ ны́нѣ , боⷢ҇ . И҆́=же невеще́ственыѧ ᲂу҆мы̀ составлѧ́ѧи , свое́ю во́лею , в̾ твоѐ чре́во всели́сѧ хотѣ́нїемъ всенепоро́чнаѧ , пло́ тїю зри́мь неви́димыи .

=сѣда́лен̾ . гла́съ , и҃ . Н=бⷭ҇нымъ чино́мъ на ста́вникъ , слꙋжи́тель же сла́вы бжⷭ҇тве ныѧ , досто́йнѡ бы́въ повелѣ́нїемъ зижди́телѧ . хрⷭ҇тїѧ́нѡмъ є҆сѝ хода́тай спасе́ныи , невеще́ственою сѝ сла́вою земны́хъ назира́ѧ . тѣ́мже по́ долгꙋ восхвалѧ́емъ тѧ̀ всѝ , бжⷭ҇твеное твоѐ дне́сь воспѣва́юще торжество̀ , миха́иле а҆рхистрати́же . молѝ хрⷭ҇та̀ бг҃а , грѣхо́въ ѡ҆ставле́нїе дарова́ти чтꙋ́щымъ любо́ вїю , пресла́вное чю́до твоѐ .

=сла́ва , и҆ ны́нѣ , боⷢ҇ . В=ъ пꙋчи́нꙋ лю́тѣ впа́дъ ᲂу҆ны́нїѧ , ѿ мно́жества лꙋка́вых̾ и҆ без̾зако́нныхъ мѝ дѣ́лъ прїидо́хъ в̾ недоꙋмѣ́нїе , и҆ ѿча́ѧнїемъ ны́нѣ ѡ҆дер жꙋ́сѧ . влⷣчце бцⷣе ты̀ мѧ̀ спасѝ , ты́ ми помозѝ . грѣ́шнымъ бо ты̀ є҆сѝ ѡ҆чи ще́нїе , и҆ чистота̀ спасе́наѧ .

=пѣ́снь , д҃ . і҆рмо́съ . С=ѣдѧ́и во сла́вѣ , на прⷭ҇то́лѣ бжⷭ҇твеннѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твенныи , ѿ пречтⷭ҇ыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

~Оу҆́мъ сы́и пе́рвыи , соста́вил̾ є҆сѝ бжⷭ҇тве ныѧ ᲂу҆мы̀ хотѣ́нїемъ . нача́льника посредѣ̀ си́мъ миха́ила содѣ́ла , бога́т нымъ прича́стїемъ просвѣща́ема , и҆ ᲂу҆́мными бг҃онача́лїи ѡ҆блиста́ема .

~Пѣ́нїе ст҃о со престо́лы и҆ нача́лы и҆ си́лами , и҆ властьмѝ , и҆ сщ҃е́нными гдⷭ҇ь ствы возглаша́еши трⷪ҇цы , пресла́вне миха́иле , спаса́й на́съ пою́щыѧ тѧ .

=сла́ва . В=озвели́чимъ всѣ́хъ творца̀ и҆ гдⷭ҇а , и҆́же за млрⷭ҇дїе да́вшагѡ ѡ҆гражде́ нїе вѣ́лїе , и҆ неѡ҆бори́мꙋ стѣ́нꙋ , и҆ забра́ло , миха́ила на́мъ свѣтоза́рнагѡ а҆рхистрати́га .

=и҆ ны́нѣ , боⷢ҇ . М=ы́сленѡ дв҃цѣ твоегѡ̀ ржⷭ҇тва̀ , пресла́вное ска́зоваше дре́вле , сщ҃енноѧвле́нныи дх҃омъ , го́рꙋ присѣ́н нꙋю ви́дѣ тѧ̀ ꙗ҆́снѡ . и҆з̾ неѧ́же ст҃ы́и прїи́де бг҃ъ воплаща́емъ .

=пѣ́снь , є҃ . і҆рмоⷭ҇ . Н=ечести́вїи не ᲂу҆́зрѧтъ сла́вы твоеѧ̀ хрⷭ҇тѐ , но мы́ тѧ є҆диноро́ дне ѻ҆́ч҃ее заре́нїе сла́вы бж҃їѧ . ѿ́нощи ᲂу҆́треннююще , воспѣва́емъ тѧ млрⷭ҇де .

~Ꙗ҆ви́лсѧ є҆сѝ пѣ́рвее , дре́внемꙋ і҆и҃лю , повелѣ́ньми и҆́же ѿ і҆а́кѡва . чл҃ческимъ дебельство́мъ , ꙗ҆́вльшꙋсѧ съ тѣ́ломъ , миха́иле беспло́тныи , а҆́гг҃лѡмъ а҆рхи страти́же .

~Невеще́ствеными сїѧ́нїи ѡ҆божа́емь прⷭ҇нѡ , прича́стїемъ бг҃онача́льнымъ . и҆ на́м̾ сїѧ́нїе свѣтода́тельное подава́еши пѣ́рвыи а҆́гг҃ле , пресла́внѡ ᲂу҆дивлѧ́емь .

=сла́ва . О=у҆краси́сѧ бл҃года́тїю бжⷭ҇твеныи тво́й хра́мъ . во́нь бо прише́дъ , и҆сцѣле́ нїемъ є҆гѡ̀ пꙋчи́нꙋ показа́лъ є҆сѝ , миха́иле пѣ́рвыи а҆́гг҃лѡмъ , и҆ стрⷭ҇те́мъ потреби́телѧ .

=и҆ ны́нѣ , боⷢ҇ . М=ы́сленымъ а҆́гг҃лѡмъ тѧ̀ показа̀ бг҃ъ вы́шшꙋ сѣ́нь , все́льсѧ въ твоѐ чре́во чⷭ҇таѧ всенепоро́чное . є҆го́же молѝ всегда̀ , ᲂу҆ще́дрити пою́щыѧ тѧ̀ .

=пѣ́снь , ѕ҃ . і҆рмо́съ . В=озопи́лъ проѡ҆бра зꙋ́ѧ погребе́нїе тридне́вное , пррⷪ҇къ і҆ѡ́на в̾ ки́тѣ бг҃ꙋ молѧ́сѧ , ѿ тлѝ спаси́ мѧ , і҆с҃е цр҃ю сы́и си́ламъ .

~Ра́дꙋетсѧ вѣ́рныхъ мно́жество , хва́лѧ ще тѧ̀ . и҆ сла́витъ всевино́внагѡ сло́ва , совокꙋ́пльшагѡ землены́ѧ со а҆́гг҃лы , миха́иле свое́ю бл҃гостїю .

~Во́инства і҆и҃лева спа́слъ є҆сѝ ꙗ҆́вльсѧ , и҆ бжⷭ҇твенаѧ даѧ̀ повелѣ́нїѧ , а҆рхистра ти́же . и҆ врагѝ низ̾ложи́лъ є҆сѝ , и҆ до конца̀ тѣ́хъ потребѝ .

=сла́ва . Ꙗ҆́=кѡ ви́дѣ тѧ̀ и҆сꙋ́съ на́ввинъ , поклони́сѧ , вопроси́въ честна́гѡ ти и҆ сла́внагѡ и҆́мене , нача́льниче а҆́гг҃лѡмъ , бл҃гоговѣ́нїемъ и҆ стра́хомъ ѡ҆держи́мъ .

=и҆ ны́нѣ , боⷢ҇ . Б=л҃же́ни лю́дїе , при́снѡ бла жа́щїи тѧ̀ бл҃же́ннаѧ ꙗ҆́же бг҃а бл҃же́н нагѡ ро́ждьши , и҆́же землены́ѧ за млрⷭ҇дїе , неи҆зрече́ннымъ соедине́нїемъ ѡ҆божи́вшагѡ .

=конда́къ . гла́съ , в҃ . А҆=рхистрати́же бж҃їи , и҆ слꙋго̀ бжⷭ҇твеныѧ сла́вы . а҆́гг҃лѡмъ на ча́льниче , и҆ наста́вниче чл҃кѡмъ . є҆́же є҆́сть на по́льзꙋ просѝ на́мъ , и҆ ве́лїѧ млⷭ҇ти , ꙗ҆́кѡ беспло́тнымъ а҆рхистрати́г̾ .

=и҆́косъ . Р=е́клъ є҆сѝ чл҃колю́бче въ писа́ нїихъ свои́хъ , мно́жествꙋ ра́доватисѧ а҆́гг҃лъ , ѡ҆ чл҃цѣ є҆ди́номъ ка́ющемсѧ без̾сме́ртне . тѣ́мже и҆ мы̀ и҆́же в̾ без̾за ко́нїихъ , без̾грѣ́шне є҆ди́не срⷣцевѣ́дче , тѧ̀ моли́ти всегда̀ дерза́емъ , ꙗ҆́кѡ млⷭ҇тива , ᲂу҆ще́дрити и҆ низ̾посла́ти , не досто́йнымъ ᲂу҆миле́нїе влⷣко , подаѧ̀ на́мъ проще́нїе . ѡ҆ всѣ́хъ бо на́съ мо́ли тсѧ тебѣ̀ , беспло́тнымъ а҆рхистрати́гъ .

=пѣ́снь , з҃ . і҆рмо́съ . С=пасы́и во ѻ҆гнѝ а҆враа́мскїѧ сѝ дѣ́ти , и҆ халдѣ́и ᲂу҆би́въ , ꙗ҆́же без̾ пра́вды пра́ведныѧ ᲂу҆ловлѧ́хꙋ , препѣ́тыи гдⷭ҇и бж҃е ѻ҆ц҃ъ бл҃гослове́нъ є҆сѝ .

~Оу҆смотри́въ данїи́лъ , ви́дѣ стоѧ́ща тѧ̀ бл҃же́нне , и҆ ᲂу҆мꙋдрѧ́юща тогѡ̀ въ хѡва́ рѣ , видѣ́нїемъ є҆́же ви́дѣ гаврїи́ле мол нїезра́чне , миха́ила чинонача́льника томꙋ̀ ꙗ҆влѧ́юща , и҆́же ра́дꙋисѧ дв҃цѣ свѣ́тлѡ возопи́лъ є҆сѝ .

~И҆́же а҆́гг҃лѡмъ наста́вники , бг҃ови́дныѧ и҆ свѣтоно́сныѧ , миха́ила и҆ гаврїи́ла , на́шѧ бл҃гі́ѧ застꙋ́пники , и҆ пред̾ста́те ли , и҆ храни́тели восхва́лимъ вѣ́рою велегла́снѡ .

=сла́ва . К=расе́нъ и҆ бл҃голѣ́пенъ и҆ бг҃ови́ денъ сы́и , во́ждь па́че ᲂу҆ма̀ невеще́ст веныхъ , дх҃о́въ бы́лъ є҆сѝ , миха́иле свѣ тоза́рнѣ , с̾ ни́ми ᲂу҆́бѡ ѡ҆ всѣ́хъ на́съ помоли́сѧ .

=и҆ ны́нѣ , боⷢ҇ . О=у҆ма̀ вели́каго вои́стинꙋ , сло́во присносꙋ́щное дв҃о , в̾ тѧ не и҆згл҃анно и҆ стра́шнѡ все́льшасѧ ви́дѣ возопѝ , гаврїи́лъ а҆рха́гг҃лъ . ра́дꙋисѧ , престо́лѣ вы́шнѧгѡ бл҃гослове́ннаѧ .

=пѣ́снь , и҃ . і҆рмо́съ . И҆=зба́вителю всѣ́хъ всеси́льне , посредѣ̀ пла́мене бл҃гоче́ство вавшїѧ сше́дъ ѡ҆роси́лъ є҆сѝ , и҆ наꙋчѝ пѣ́ти , всѧ́каѧ дѣ́ла бл҃гослови́те гдⷭ҇нѧ гдⷭ҇а .

~Мы́сленыхъ беспло́тныхъ чинонача́ль никъ , мл҃твеникъ чл҃кѡмъ спаси́теленъ бжⷭ҇твенъ , бж҃їи слꙋжи́тель , миха́иле показа́сѧ . поѧ̀ непреста́нно , бл҃гослови́ те гдⷭ҇а , и҆ превозноси́те є҆гѡ̀ во́ вѣки .

~Свѣти́льника два̀ всесвѣ́тлаѧ , миха́иле и҆ гаврїи́ле а҆рхистрати́зи , трисвѣ́тлагѡ бжⷭ҇тва̀ сїѧ́ньми , тва́рь просвѣща́юща , лю́тыхъ мглꙋ̀ ѿгонѧ́ете .

=сла́ва . Ꙗ҆́=кѡ до́брїи ѡ҆корми́тели а҆рха́гг҃ли ко приста́нищꙋ бжⷭ҇твеныѧ во́ли , дш҃е́вныи кора́бль мо́й спаса́йте , ѿ бꙋ́ри согрѣше́нїи , па́дшїи и҆ пото плѧ́ющїисѧ .

=и҆ ны́нѣ , боⷢ҇ . Ꙗ҆́=кѡ жени́хъ ѡ҆дѣ́ѧнъ бжⷭ҇твеныи а҆рха́гг҃лъ пред̾ста́въ , пригла ша́ше тѝ , ра́дꙋисѧ невѣ́сто бж҃їѧ без̾ невѣ́стнаѧ , а҆́гг҃лѡмъ сла́во , и҆ чл҃кѡмъ спасе́нїе и҆ ѡ҆гражде́нїе .

=пѣ́снь , ѳ҃ . і҆рмо́съ . Е҆́=вва ᲂу҆́бѡ недꙋ́гомъ ѡ҆слꙋша́нїѧ , клѧ́твꙋ всели́ла є҆́сть . ты́ же дв҃о бцⷣе прозѧбе́нїемъ прижи́тїѧ твоегѡ̀ , ми́рови бл҃гослове́нїе процвѣла̀ є҆сѝ . тѣ́мъ тѧ̀ всѝ велича́емъ .

~Сѐ бл҃голѣ́пїе твоегѡ̀ а҆рха́гг҃ле , бжⷭ҇тве наго хра́ма сїѧ́ющи , свѣтоза́рнымъ тѝ прише́ствїемъ , чюде́съ мо́лнїѧ и҆спꙋща́ етъ . и҆ тмꙋ̀ недꙋ́гомъ всегда̀ ѿгонѧ́етъ бжⷭ҇твеною бл҃года́тїю . ~Ꙗ҆́кѡ красе́нъ сꙋпрꙋ́гъ , и҆ лѣ́потенъ сꙋ́ще , влады́чнѧ повелѣ́нїѧ , сꙋ́щымъ на землѝ слꙋ́жите а҆́гг҃ли , ѿ лю́тъ и҆зима́юще , и҆ всѣ́мъ просвѣще́нїе посыла́юще спаси́тельно , бжⷭ҇твенымъ дх҃омъ .

~Дне́сь ра́дꙋетсѧ с̾ на́ми , беспло́тнїи бжⷭ҇твенїи ᲂу҆́ми , воспѣва́ема ви́дѧще сегѡ̀ ѿ всѣ́хъ , вели́кагѡ и҆ свѣ́тлагѡ а҆ртистрати́га . и҆ любо́вїю с̾ на́ми пра́з днꙋютъ , жизнода́вца велича́юще .

=сла́ва . Б=жⷭ҇твенаѧ дво́ице и҆ свѣтоза́р наѧ , а҆рха́гг҃ли , миха́иле всече́стне , и҆ гаврїи́ле препросла́влене . трⷪ҇цѣ честнѣ́й пред̾стоѧ́ще , прегрѣше́нїи ѡ҆держа́нїѧ и҆ ѡ҆ѕлоблѣ́нїѧ , хва́лѧщыѧ ва́с̾ и҆зба́вите .

=и҆ ны́нѣ , боⷢ҇ . Г=ла́съ тѝ бжⷭ҇твенагѡ гаврїи́ла , прино́симъ ра́достнѡ , и҆ взы ва́емъ . ра́дꙋисѧ раю̀ , дре́во посредѣ̀ жи во́тное и҆мы́и пречⷭ҇таѧ , пресла́внаѧ сло́ вꙋ пола́то . ра́дꙋисѧ дв҃о всенепоро́чнаѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ застꙋпле́ нїемъ ст҃а́гѡ вели́каго чинонача́льника а҆рхистрати́га миха́ила , и҆ всѣ́хъ ра́ди ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

