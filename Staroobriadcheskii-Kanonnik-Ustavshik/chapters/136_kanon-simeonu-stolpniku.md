Т=ропа́рь , сѷмеѡ́нꙋ сто́лпникꙋ . гла́съ , а҃ .=

~Терпѣ́нїѧ сто́лпъ бы́сть , ревнова́въ пра́ѻ҆ц҃емъ прпⷣбне , і҆́ѡвꙋ во страсте́хъ , и҆ і҆ѡ́сифꙋ во и҆скꙋше́нїихъ , и҆ беспло́т ныхъ житїю̀ в̾ тѣлесѝ сѷмеѡ́не ѻ҆́ч҃е на́шъ . молѝ хрⷭ҇та̀ бг҃а , спасти́сѧ дш҃а́мъ на́шимъ =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . глаⷭ҇ , и҃ . пѣ́снь , а҃ . і҆рмоⷭ҇ . П=ое́мъ гдⷭ҇ви всѝ лю́дїе , в̾ мо́ри чермнѣ́мъ фа раѡ́на погрꙋ́жшемꙋ , побѣ́днꙋю пѣ́снь ꙗ҆́кѡ просла́висѧ .

=запѣ́в̾ : П=рпⷣбне ѻ҆́ч҃е сѷмеѡ́не , молѝ бг҃а ѡ҆ на́съ =[покло́н̾].=

~Пода́ждь ми а҆рга́нꙋ гла́съ ᲂу҆миле́нныи , ѽ бг҃оно́сне сѷмеѡ́не . и҆́же пѣ́снь тебѣ̀ плетꙋ́щꙋ , мольба́ми твои́ми , ра́зꙋма свѣ́тъ бг҃онаꙋче́нъ .

~Разꙋмѣ́ша мꙋ́дрость ѻ҆́ч҃е твою̀ , пе́рси , є҆фїѡ́плѧне , и҆нді́ѧне , и҆ ски́фи , и҆ а҆ра́в лѧнъ мно́жество , и҆ просла́виша хрⷭ҇та̀ , тобо́ю просла́вленагѡ .

=сла́ва . Б=л҃года́ти и҆спо́лнисѧ дх҃о́вныѧ , па́стырьскими та́йнѡ . ꙗ҆́коже і҆а́кѡвъ , и҆ дв҃дъ и҆ і҆ѡ́сифъ , старѣ́йшина слове́с нымъ ꙗ҆ви́сѧ ѻ҆вца́мъ бл҃же́нне .

=и҆ нн҃ѣ , боⷢ҇ . П=рест҃а́ѧ бцⷣе ра́дꙋисѧ чⷭ҇таѧ , ꙗ҆́же невмѣсти́магѡ бг҃а во ᲂу҆тро́бꙋ свою̀ в̾мѣ́щьши , и҆зба́витисѧ лю́тыхъ и҆спросѝ пою́щымъ тѧ̀ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е сѷмеѡ́не , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . С=тра́хъ тво́й гдⷭ҇и вса дѝ в̾ срⷣца̀ ра́бъ твои́хъ , и҆ бꙋ́ди на́мъ ᲂу҆тверже́нїе , вои́стинꙋ тѧ̀ призыва́ю щымъ .

~Ско́рѡ и҆з̾бѣ́гъ зи́мныѧ бѣды̀ дꙋхо́въ , ко спасе́нѣй ᲂу҆стреми́сѧ ѻ҆би́тели сѷме ѡ́не . и҆з̾ неѧ́же нестарѣ́емꙋю жи́знь прїѧ́тъ .

~Приклони́лъ є҆сѝ ра́дꙋѧсѧ , покори́выи слꙋ́хъ тво́й всебл҃же́нне , влⷣцѣ бл҃жа́щꙋ , и҆ бл҃же́ннꙋю ѡ҆брѣ́те жи́знь .

=сла́ва . С=ловесѝ воспрїе́мъ сѣ́мена , серде́ чными тѝ бразда́ми . сле́зными напое́ нїи , хрⷭ҇то́ви ᲂу҆мно́женъ кла́съ добродѣ́ телей пожа́лъ є҆сѝ .

=и҆ ны́нѣ , боⷢ҇ . Н=еи҆зрече́ннѡ зачала̀ є҆сѝ бг҃оневѣ́сто , сп҃са и҆ гдⷭ҇а и҆збавлѧ́ющагѡ на́съ ѿ лю́тъ , и҆́же тѧ̀ вои́стинꙋ призы ва́ющыхъ .

=сѣда́лен̾ . гла́с̾ , и҃ . З=емна́ѧ всѧ̀ ѡ҆ста́вль , и҆ в̾ ми́рѣ сы́и тѣле́снѣ , дх҃омъ бы́лъ є҆сѝ земны́и а҆́гг҃лъ . приходѧ́щыѧ бо стрⷭ҇ти ᲂу҆мертви́въ пло́тїю , трⷪ҇цѣ ꙗ҆ви́сѧ ᲂу҆го́дникъ бл҃же́нне . тѣ́мже недꙋ́гꙋю щымъ и҆сцѣлѧ́еши стра́сти , и҆ сло́вомъ дꙋ́хи ѿгонѧ́еши бл҃года́тїю . сѷмеѡ́не пребл҃же́нне , молѝ хрⷭ҇та̀ бг҃а , согрѣше́ нїемъ проще́нїе дарова́ти , чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . Ꙗ҆́=кѡ дв҃ꙋ є҆ди́нꙋ в̾ жена́хъ , тѧ̀ без̾ сѣ́мене ро́ждьшꙋю бг҃а пло́тїю , всѝ ᲂу҆бл҃жа́емъ ро́ди чл҃честїи , ѻ҆́гнь бо всели́сѧ в̾ тѧ̀ бжⷭ҇твеныи , и҆ ꙗ҆́кѡ младе́нца дои́ши зижди́телѧ и҆ гдⷭ҇а . тѣ́мже а҆́гг҃льскїй собо́ръ , и҆ чл҃че скїи ро́дъ , досто́йнѡ сла́вимъ прест҃о́е ржⷭ҇тво̀ твоѐ , и҆ согла́снѡ вопїе́мъ ти , молѝ хрⷭ҇та̀ бг҃а , согрѣше́нїемъ ѡ҆ставле́ нїе дарова́ти , воспѣва́ющымъ досто́й нѡ сла́вꙋ твою̀ .

=пѣ́снь , д҃ . і҆рмо́съ . О=у҆слы́шахъ гдⷭ҇и смот ре́нїѧ твоегѡ̀ та́инство , разꙋмѣ́хъ дѣ́ ла твоѧ̀ , и҆ просла́вихъ твоѐ бжⷭ҇тво̀ .

~Не на песцѣ̀ пребога́те , но на глꙋбо́ кихъ болѣ́знехъ положи́въ ѡ҆снова́нїе воз̾держа́нїѧ . добродѣ́тельми со́здалъ є҆сѝ , сто́лпъ непоколеби́мъ .

~Всели́въ тѣ́ло своѐ , в̾ жили́щи же́сто ко , стра́хомъ пригвозди́лъ є҆сѝ дх҃о́в нымъ , и҆ жили́ще достоѧ́нїѧ бжⷭ҇тве нагѡ , ѡ҆брѣ́те прпⷣбне .

~Оу҆кроти́лъ є҆сѝ тѣле́сныѧ сокрове́ныѧ стра́сти пребога́те . в̾ гноѝ лежа̀ черве́й , ѻ҆́ч҃е , бл҃гоꙋха́нїе ѡ҆брѣ́лъ є҆сѝ .

=сла́ва . П=о́ страсти во́льнѣй , животво ри́вомꙋ мертвецꙋ̀ подо́бѧсѧ . ꙗ҆́коже гро́бищномꙋ ро́вꙋ те́мномꙋ , са́мъ себѐ жи́въ пре́далъ є҆сѝ .

=и҆ ны́нѣ , боⷢ҇ . В=оспѣва́емъ тѧ̀ влⷣчце , бг҃а роди́вшꙋю вопло́щьшагосѧ и҆з̾ тебѐ . тѣ́мъ тѧ̀ всѝ бг҃оневѣ́стнаѧ , вѣ́рнїи непреста́ннѡ ᲂу҆блажа́емъ .

=пѣ́снь , є҃ . і҆рмо́съ . П=росвѣтѝ на́съ пове лѣ́нїемъ сѝ гдⷭ҇и , и҆ мы́шцею высо́кою , твоегѡ̀ ми́ра пода́ждь на́мъ , є҆ди́не чл҃колю́бче .

~Но́ваго данїи́ла сѷмеѡ́не , хрⷭ҇то́съ тѧ̀ показа̀ , и҆́з̾рова бо ѕвѣ́рьска тѧ̀ ꙗ҆вле́ нїемъ неврежде́на па́ки воз̾вратѝ .

~Ве́сь са́мъ себѐ , гдⷭ҇ви воз̾ложи́въ . дож дю̀ , и҆ мра́зꙋ , и҆ зно́ю , сꙋпроти́внымъ ѡ҆ѕлобле́нїемъ , ѡ҆бнажи́лсѧ є҆сѝ .

~Но́въ мѡѷсе́й , и҆ и҆лїѧ̀ показа́сѧ , є҆ди́ ною в̾четыредесѧ́тницꙋ пи́щꙋ прїе́млѧ , во все́й жи́зни свое́й прпⷣбне .

=сла́ва . Ꙗ҆́=кѡ златоза́рнымъ сѷмеѡ́не , ᲂу҆стреми́сѧ прпⷣбне , ᲂу҆́жемъ ѡ҆бви́тисѧ . и҆ нб҃оше́ственикъ показа́сѧ , бжⷭ҇твены ми крилы̀ .

=и҆ ны́нѣ , боⷢ҇ . М=олѝ при́снѡ , сн҃а своегѡ̀ и҆ бг҃а на́шегѡ , неи҆скꙋсобра́чнаѧ мр҃і́е чи́стаѧ , посла́ти на́мъ вѣ́рнымъ ве́лїю ми́лость .

=пѣ́снь , ѕ҃ . і҆рмо́съ . Р=и́зꙋ ми пода́ждь свѣ́тлꙋ , ѡ҆дѣѧ́исѧ свѣ́томъ ꙗ҆́кѡ ри́ зою , многомлⷭ҇тиве хрⷭ҇тѐ бж҃е на́шъ .

~Зна́менїемъ и҆ чюдесе́мъ тѧ̀ хрⷭ҇то́съ , са модѣ́тельна показа̀ , бжⷭ҇твенымъ бла же́нне дѣ́йствомъ , показа́въ жили́ще .

~Воз̾несѐ тѣ́ло своѐ сѷмеѡ́не , ꙗ҆́кѡ на крⷭ҇тъ на сто́лп̾ , тѣ́мъ с̾просла́висѧ , и҆́же на́древо тебѐ ра́ди воз̾не́сшемꙋсѧ хрⷭ҇тꙋ̀ .

=сла́ва . В=осхожде́нїе ше́ственѣ ѡ҆брѣ́тъ , сѷмеѡ́не чю́дне . к̾ высотѣ̀ нбⷭ҇нѣй , пою́ щыѧ тѧ̀ вѣ́рнѡ воз̾ведѝ .

=и҆ ны́нѣ , боⷢ҇ . Г=о́рꙋ ю҆́же прови́дѣ данїи́лъ , и҆з̾ неѧ́же несѣко́мыи ка́мень вѣ́ры , ѿсѣче́сѧ хрⷭ҇то́съ тѧ̀ познава́емъ .

=конда́къ . гла́съ , в҃ . В=ы́шнихъ и҆ща̀ , с̾ вы́шними совокꙋплѧ́ѧсѧ , и҆ колесни́цꙋ ѻ҆́гненꙋ сто́лпъ себѣ̀ содѣ́лавъ , тѣ́мъ собесѣ́дникъ а҆́гг҃лѡмъ бы́сть , прпⷣбне сѷмеѡ́не . с̾ни́ми же хрⷭ҇та̀ бг҃а молѝ , непреста́ннѡ ѡ҆ всѣ́хъ на́съ .

=и҆́кос̾ . С=ѷмеѡ́на непоро́чное житїѐ , кі́и ꙗ҆зы́къ чл҃чь довлѣ́етъ когда̀ , к̾ похва лѣ̀ и҆сповѣ́дати . ѻ҆ба́че воспою̀ бж҃їю мꙋ́дрость , и҆ прпⷣбнагѡ стра́сти , и҆ по́д виги , и҆́же на землѝ . ꙗ҆́кѡ свѣти́лника ꙗ҆́вльшасѧ , всѣ́мъ чл҃кѡмъ мно́гимъ терпѣ́нїемъ , в̾ ли́цѣ а҆́гг҃льстѣ восїѧ́в ша . с̾ ни́ми бо поѧ̀ непреста́ннѡ хрⷭ҇тꙋ̀ , воз̾держа́нїемъ чистотꙋ̀ стѧжа́лъ є҆́сть . молѧ̀ непреста́ннѡ ѡ҆ всѣ́хъ на́съ .

=пѣ́снь , з҃ . і҆рмо́съ . Д=ѣ́ти бл҃гочести́выѧ въ вавѷлѡ́нѣ , тѣ́лꙋ злато́мꙋ непокло ни́шасѧ , но посредѝ пе́щи пла́менны прохлажда́еми , пѣ́снь воспѣва́хꙋ гл҃ю ще , бл҃гослове́нъ бг҃ъ ѻ҆ц҃ъ на́шихъ .

~Разрѣши́лъ є҆сѝ ᲂу҆́бѡ сꙋхотꙋ̀ , недоꙋмѣ́ ющымсѧ , и҆ две́ри тѣ́мъ дожде́вныѧ ѿве́рзлъ є҆сѝ . и҆ зе́млю коле́блющꙋсѧ , мл҃твами ᲂу҆ста́вилъ є҆сѝ . и҆ лю́ди зва́ти наꙋчѝ , бл҃гослове́нъ бг҃ъ ѻ҆ц҃ъ на́шихъ .

~Ꙗ҆́кѡ вели́къ свѣти́лникъ цр҃ко́вныи , и҆ многосвѣ́тлое сѷмеѡ́не сл҃нце , всю́дꙋ зарю̀ и҆спꙋща́ѧ , просвѣти́лъ є҆сѝ , и҆ лю́ди зва́ти наꙋчи́лъ є҆сѝ , бл҃гослове́нъ бг҃ъ ѻ҆ц҃ъ на́шихъ .

~Во́ды ѿ всю́дꙋ стеко́шасѧ ᲂу҆го́дниче хрⷭ҇то́въ , чл҃къ пꙋчи́нꙋ , во ѻ҆гра́дѣ твоегѡ̀ собра̀ воз̾держа́нїѧ , ѿ тебѣ̀ вопи́ти наказа́еми , бл҃гослове́нъ бг҃ъ ѻ҆ц҃ъ на́шихъ .

=сла́ва . Д=ре́вле ᲂу҆́бѡ ста́рческими ѡ҆бъ ѧ́тїѧми , скрижа́льми же твоегѡ̀ срⷣца прпⷣбне , неви́димою си́лою , хрⷭ҇то́съ ᲂу҆по ко́исѧ сѷмеѡ́не . тѣ́мже взыва́ше , бла гослове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . П=одоба́ще без̾ сѣ́мене вопло́щьшемꙋсѧ ѿ тебѐ прои҆зы́ти дв҃о чи́стаѧ . ты́ бо ꙗ҆ви́сѧ чистото́ю всѣ́хъ пребо́льши . є҆мꙋ́же вопїю́ще пѣ́снено зове́м̾ , бл҃гослове́нъ бг҃ъ ѻ҆ц҃ъ на́шихъ .

=пѣ́снь , и҃ . і҆рмо́съ . П=роѧвле́ннагѡ на горѣ̀ ст҃ѣ́й , и҆ въ кꙋпинѣ̀ ѻ҆́гненнѣй , дв҃ческꙋю мѡѷсе́ѡви та́йнꙋ ꙗ҆́вльшагѡ , гдⷭ҇а по́йте и҆ превозноси́те є҆гѡ̀ во́ вѣки .

=Ѿ= всѧ́когѡ ѿлꙋ́чьсѧ пристра́стїѧ , и҆ мт҃рню не́мощь ᲂу҆ще́дривъ , ꙗ҆́кѡ жи́вꙋ ꙗ҆ви́лъ є҆сѝ по сме́рти . гдⷭ҇а по́йте , и҆ превозноси́те є҆гѡ̀ вопїѧ̀ во́ вѣки .

~Ю҆́нощꙋ стѧ́гнꙋлъ є҆сѝ раз̾сла́блена , и҆ ѻ҆́дръ фила́рхꙋ повелѣва́еши на ра́мꙋ нестѝ сщ҃е́ннейшїи вопїѧ̀ , гдⷭ҇а по́йте , и҆ превозноси́те є҆гѡ̀ во всѧ̀ вѣ́ки .

~Оу҆ѧсни́выи і҆́ѡва стра́стїю согни́вшїѧ пло́ти твоеѧ̀ , че́рвь в̾ би́серъ претворѝ многоцѣ́ненъ . тѧ̀ бж҃їи ᲂу҆го́дниче , сѷмеѡ́не сла́вѧ , во всѧ̀ вѣ́ки .

=сла́ва . Р=азбо́йникѡмъ нача́льника , чл҃коꙋбі́ицꙋ дре́вле , ꙗ҆́коже на́ древѣ разбо́йника при́звалъ є҆сѝ , сѷмеѡ́но выми , ѽ влⷣко моли́твами . тѣ́мъ тѧ̀ пое́мъ , и҆ превозно́симъ во всѧ̀ вѣ́ки .

=и҆ нн҃ѣ , боⷢ҇ . Ꙗ҆́=же ѿ а҆́гг҃ла ра́дость прїе́м шꙋю , и҆ ро́ждьшꙋю гдⷭ҇а сла́вы , и҆ свѣ́тъ ми́рови восїѧ́вшꙋю , вси́ тѧ пое́мъ дв҃о бцⷣе во всѧ̀ вѣ́ки .

=пѣ́снь , ѳ҃ . і҆рмо́съ . П=роѧвле́нное на горѣ̀ законода́вцꙋ , ѻ҆гне́мъ и҆ кꙋпино́ю , ржⷭ҇тво̀ прⷭ҇нѡ дв҃ыѧ . въ на́ше вѣ́рныхъ спасе́нїе , пѣ́сньми немо́лчными вели ча́емъ .

~Црⷭ҇твовавша страстьмѝ терпѣ́нїемъ , хрⷭ҇то́съ тѧ̀ прїѧ́тъ сѷмеѡ́не бг҃оно́се , своемꙋ̀ ѻ҆́бщника црⷭ҇твꙋ . тѣ́мъ тѧ̀ пѣ́сньми почита́емъ .

~Цѣле́бнѣй бл҃года́ти сподо́бленъ , ѿ некра́домыхъ дх҃а сокро́вищъ бг҃оно́се сѷмеѡ́не , и҆сцѣле́нїѧ подава́еши , тор жествꙋ́ющымъ па́мѧть твою̀ .

=сла́ва . В=оз̾ше́дъ прпⷣбне нбⷭ҇наго тече́нїѧ на добродѣ́тельныи воздꙋ́хъ , страда́нь ми препоѧ́санъ . возлетѣ́въ к̾ се́лѡмъ нбⷭ҇нымъ , молѝ спасти́сѧ дш҃а́мъ на́шымъ .

=и҆ нн҃ѣ , боⷢ҇ . К=ꙋпина̀ горѧ́щи ѻ҆гне́мъ , и҆ неѡ҆палѧ́ема ꙗ҆ви́сѧ ѽ влⷣчце , заче́нши без̾ сѣ́мене бг҃а и҆ сп҃са ми́рꙋ , є҆го́же непреста́ннѡ велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнагѡ

ѻ҆ц҃а на́шегѡ сѷмеѡ́на сто́лпника ,

и҆ всѣ́хъ ст҃ы́хъ , поми́лꙋй и҆

спасѝ на́съ , ꙗ҆́кѡ бл҃гъ

и҆ чл҃колю́бецъ .

