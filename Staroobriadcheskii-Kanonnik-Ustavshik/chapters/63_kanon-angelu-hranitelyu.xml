<document xmlns="http://www.ponomar.net/culiturgical">
<p>Т<red>ропа́рь, а҆́гг҃лꙋ храни́телю. гла́съ, и҃.</red></p>

<p><red>А҆́</red>гг҃ле бж҃їи, храни́телю мо́й ст҃ы́и, живо́тъ мо́й соблюдѝ въ стра́сѣ хрⷭ҇та̀ бг҃а, ᲂу҆́мъ мо́й ᲂу҆твердѝ во и҆́стиннѣмъ пꙋтѝ, и҆ к̾ любвѝ го́рнѣй ᲂу҆ѧзвѝ дш҃ꙋ мою̀, да тобо́ю направлѧ́емь, полꙋчю̀ ѿ хрⷭ҇та̀ бг҃а ве́лїю млⷭ҇ть <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. П</red>ое́мъ гдⷭ҇еви, прове́дшемꙋ лю́ди своѧ̀, сквозѣ̀ чермно́е мо́ре, ꙗ҆́кѡ є҆ди́нъ, сла́вно бо просла́висѧ.</p>

<p><red>запѣ́въ і҆с҃ꙋ [м]: Г</red>дⷭ҇и і҆с҃е хрⷭ҇тѐ сн҃е бж҃їи, поми́лꙋй мѧ̀ грѣ́шнагѡ <red>[покло́н̾].</red></p>

<p><red>запѣ́въ і҆с҃ꙋ [ж]: Г</red>дⷭ҇и і҆с҃е хрⷭ҇тѐ сн҃е бж҃їи, поми́лꙋй мѧ̀ грѣ́шнꙋю <red>[покло́н̾].</red></p>

<p><red>П</red>ѣ́снь воспѣ́ти, и҆ восхвали́ти сп҃се, своегѡ̀ раба̀ досто́йнѡ сподо́би, беспло́ тномꙋ а҆́гг҃лꙋ, наста́вникꙋ и҆ храни́телю моемꙋ̀.</p>

<p><red>запѣ́въ [м]: А҆́</red>гг҃ле хрⷭ҇то́въ, храни́телю мо́й ст҃ы́и, спаси́ мѧ грѣ́шнаго раба̀ твоего̀ <red>[покло́н̾].</red></p>

<p><red>запѣ́въ [ж]: А҆́</red>гг҃ле хрⷭ҇то́въ, храни́телю мо́й ст҃ы́и, спаси́ мѧ грѣ́шнꙋю рабꙋ̀ твою̀ <red>[покло́н̾].</red></p>

<p><red>Е҆</red>ди́нъ а҆́зъ в̾ неразꙋ́мїи, и҆ в̾ лѣ́ности ны́нѣ слежꙋ̀, наста́вниче мо́й и҆ храни́ телю, неѡ҆ста́ви менѐ погиба́юща.</p>

<p><red>сла́ва. О</red>у҆́мъ мо́й твое́ю мл҃твою напра́ ви, твори́ти ми бж҃їѧ повелѣ́нїѧ, да полꙋчю̀ ѿ́ бг҃а ѿда́нїе грѣхѡ́въ, и҆ ненави́дѣти мѝ ѕлы́хъ, наста́ви мѧ молю́тисѧ.</p>

<p><red>и҆ нн҃ѣ, боⷢ҇. М</red>оли́сѧ дв҃це, ѡ҆ свое́мъ сѝ рабѣ̀ ко бл҃года́телю, со храни́телемъ мои́мъ а҆́гг҃лѡмъ, и҆ наста́ви мѧ твори́ ти за́повѣди, сн҃а твоегѡ̀ и҆ творца̀ моегѡ̀.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, а҆́гг҃ле хрⷭ҇то́въ храни́телю мо́й ст҃ы́и, ꙗ҆́ко всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Т</red>ы̀ є҆сѝ ᲂу҆тверже́нїе притека́ющымъ тѝ гдⷭ҇и, ты́ же свѣ́тъ ѡ҆мраче́ннымъ, и҆ пое́тъ тѧ дх҃ъ мо́й.</p>

<p><red>запѣ́въ. В</red>сѐ помышле́нїе моѐ, и҆ д́ш҃ꙋ мою̀ къ тебѣ̀ воз̾ложи́хъ храни́телю мо́й, ты̀ ѿ всѧ́кїѧ мѧ напа́сти вра́жїѧ и҆зба́ви.</p>

<p><red>запѣ́в̾. В</red>ра́гъ попира́етъ мѧ и҆ ѡ҆ѕлоб лѧ́етъ и҆ поꙋча́етъ всегда̀ твори́ти своѧ̀ хотѣ́нїѧ, но ты̀ наста́вниче мо́й, не ѡ҆ста́ви менѐ погиба́юща.</p>

<p><red>сла́ва. П</red>ѣ́ти пѣ́снь со бл҃годаре́нїемъ и҆ ᲂу҆се́рдїемъ творцꙋ̀ и҆ бг҃ꙋ да́ждь ми, и҆ тебѐ бл҃го́мꙋ а҆́гг҃лꙋ храни́телю моемꙋ̀, и҆зба́вителю мо́й, и҆зми́ мѧ ѿ вра́гъ ѡ҆ѕлоблѧ́ющихъ мѧ̀.</p>

<p><red>и҆ ны́нѣ, боⷢ҇. И҆</red>сцѣлѝ пречⷭ҇таѧ моѧ̀ многонедꙋ́жныѧ стрꙋ́пы, и҆ ꙗ҆́же в̾ дш҃ѝ проженѝ врагѝ, ꙗ҆́же прⷭ҇нѡ бо́рютсѧ со мно́ю.</p>

<p><red>сѣда́ленъ. гла́съ, в҃. Ѿ</red> любвѐ дш҃е́вныѧ вопїю́ ти храни́телю дꙋшѝ моеѧ̀, все ст҃ы́и мо́й а҆́гг҃ле, покры́й мѧ и҆ соблю дѝ, ѿ лꙋка́вагѡ ловле́нїѧ всегда̀, и҆ къ жи́зни наста́ви нбⷭ҇нѣй, вразꙋмлѧ́ѧ и҆ просвѣща́ѧ, и҆ ᲂу҆крѣплѧ́ѧ мѧ.</p>

<p><red>сла́ва, и҆ ны́нѣ, боⷢ҇. Б</red>цⷣе без̾невѣ́стнаѧ пречⷭ҇таѧ, ꙗ҆́же без̾сѣ́мене ро́ждьши всѣ́хъ влⷣкꙋ, того̀ со а҆́гг҃лѡмъ храни́ телемъ мои́мъ молѝ, и҆зба́витимисѧ всѧ́кагѡ недоꙋмѣ́нїѧ, и҆ да́ти ᲂу҆миле́ нїе и҆ свѣ́тъ дꙋшѝ мое́й, и҆ согрѣше́ нїемъ ѡ҆чище́нїе, ꙗ҆́же є҆ди́на в̾ско́рѣ застꙋпа́ющи.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и смо тре́нїѧ твоегѡ̀ та́инство, разꙋмѣ́хъ дѣ́ла твоѧ̀, и҆ просла́вихъ твоѐ бжⷭ҇тво̀.</p>

<p><red>запѣ́въ. М</red>олѝ чл҃колю́бца бг҃а, ты̀ хра ни́телю мо́й, и҆ не ѡ҆ста́ви менѐ, но прⷭ҇нѡ в̾ ми́рѣ житїѐ моѐ соблюдѝ, и҆ пода́ждь ми спасе́нїе не ѡ҆бори́мое.</p>

<p><red>запѣ́в̾. Ꙗ҆́</red>кѡ застꙋ́пника и҆ храни́телѧ животꙋ̀ моемꙋ̀, прїе́мъ тѧ ѿ́ бг҃а а҆́гг҃ла, молю́ тѧ ст҃ы́и, ѿ всѧ́кихъ мѧ бѣ́дъ свободѝ.</p>

<p><red>сла́ва. М</red>ою̀ скве́рность, твое́ю ст҃ы́нею ѡ҆чи́сти храни́телю мо́й, и҆ ѿ ча́сти шꙋ́їѧ, да ѿлꙋче́нъ бꙋ́дꙋ моли́твами ти, и҆ прича́стникъ сла́вы ꙗ҆влю́сѧ.</p>

<p><red>и҆ ны́нѣ, боⷢ҇. Н</red>едоꙋмѣ́нїе пред̾лежи́тъ ми, ѿ ѡ҆быше́дшихъ мѧ ѕо́лъ пре чⷭ҇таѧ. но и҆зба́ви мѧ ѿ ни́хъ ско́рѡ, к̾ тебѣ́ бо є҆ди́ной прибѣго́хъ.</p>

<p><red>пѣ́снь, є҃. і҆рмо́съ. О</red>у҆́треннююще вопїе́м̾ ти гдⷭ҇и спаси́ ны, ты́ бо є҆сѝ бг҃ъ на́шъ, ра́звѣ бо тебѣ̀ и҆но́го не зна́емъ.</p>

<p><red>запѣ́в̾. Ꙗ҆́</red>кѡ и҆мѣ́ѧ дерзнове́нїе к̾ бг҃ꙋ, храни́телю мо́й ст҃ы́и, сегѡ̀ ᲂу҆молѝ, ѿ ѡ҆скорблѧ́ющихъ мѧ̀ ѕо́лъ и҆зба́вити, молю́тисѧ.</p>

<p><red>запѣ́въ. С</red>вѣ́те соверше́ныи, свѣ́тлѡ просвѣтѝ д́ш҃ꙋ мою̀, наста́вниче мо́й и҆ храни́телю, ѿ́ бг҃а да́нныи ми а҆́гг҃ле.</p>

<p><red>сла́ва. С</red>пѧ́ща мѧ ѕлѣ̀ тѧгото́ю грѣхо́ вною, ꙗ҆́кѡ бдѧ́ща сохранѝ а҆́гг҃ле бж҃їи, и҆ воста́ви мѧ на славосло́вїе моле́ нїемъ тѝ.</p>

<p><red>и҆ ны́нѣ, боⷢ҇. М</red>р҃і́е гжⷭ҇е бцⷣе без̾невѣ́ стнаѧ, наде́жде вѣ́рнымъ, вра́жїѧ воз̾ ноше́нїѧ низ̾ложѝ, а҆ пою́щыѧ тѧ̀ воз веселѝ.</p>

<p><red>пѣ́снь, ѕ҃. і҆рмо́съ. Р</red>и́зꙋ ми пода́ждь свѣ́тлꙋ, ѻ҆дѣѧ́исѧ свѣ́томъ ꙗ҆́кѡ ри́ зою, многомлⷭ҇тиве хрⷭ҇тѐ бж҃е на́шъ.</p>

<p><red>запѣ́въ. В</red>сѧ́кихъ мѧ̀ напа́стей свобо дѝ, и҆ ѿ печа́лей спасѝ. молю́тисѧ ст҃ы́и а҆́гг҃ле, да́нныи ми ѿ́ бг҃а, храни́телю мо́й до́брыи.</p>

<p><red>запѣ́в̾. Ѻ҆</red>ст҃ѝ ᲂу҆́мъ мо́й бл҃же, и҆ просве ти́ мѧ молю́тисѧ ст҃ы́и а҆́гг҃ле, и҆ мы́сли ти мѝ поле́знаѧ, всегда̀ наста́ви мѧ.</p>

<p><red>сла́ва. О</red>у҆ста́ви се́рдце моѐ ѿ настоѧ́ щагѡ мѧте́жа, и҆ бдѣ́ти ᲂу҆крѣпи́мѧ во бл҃ги́хъ, храни́телю мо́й. и҆ наста́ви мѧ чю́дно к̾ тишинѣ̀ живо́тнѣй.</p>

<p><red>и҆ нн҃ѣ, боⷢ҇. С</red>ло́во бж҃їе в̾ тѧ̀ всели́сѧ бцⷣе, человѣ́кѡмъ тѧ̀ показа̀ небе́снꙋю лѣ́ствицꙋ. тобо́ю бо к̾ на́мъ вы́шнїи с̾ше́лъ є҆́сть.</p>

<p><red>конда́къ. гла́съ, д҃. Ꙗ҆</red>ви́сѧ мнѣ̀ млрⷭ҇дъ ст҃ы́и а҆́гг҃ле гдⷭ҇нь, храни́телю мо́й, и҆ не ѿлꙋча́йсѧ ѿ менѐ скве́рнаго. но про свѣти́ мѧ свѣ́томъ неприкоснове́н нымъ. и҆ сотвори́ мѧ досто́йна, црⷭ҇твїю нбⷭ҇номꙋ.</p>

<p><red>и҆́косъ. О</red>у҆ничиже́ннꙋю д́ш҃ꙋ мою̀, мно́ гими собла́зны, ты̀ ст҃ы́и пред̾ста́телю, неи҆зрече́нныѧ сла́вы нбⷭ҇ныѧ сподо́би, и҆ пѣве́цъ съ ли́ки бес̾пло́тныхъ си́лъ бж҃їихъ, поми́лꙋй мѧ̀ и҆ сохранѝ. и҆ по́ мыслы до́брыми д́ш҃ꙋ мою̀ просвѣтѝ, да твое́ю сла́вою а҆́гг҃ле мо́й ѡ҆богащꙋ́сѧ. и҆ низ̾ложѝ ѕломы́слѧщыѧ мѝ врагѝ, и҆ сотвори́ мѧ досто́йна, црⷭ҇твїю нбⷭ҇номꙋ.</p>

<p><red>пѣ́снь, з҃. і҆рмо́съ. И҆́</red>же ѿ і҆юде́и доше́ дше ѻ҆́троцы в̾вавѷлѡ́нъ дре́вле, вѣ́рою ᲂу҆тверже́нїи, пла́мень пе́щныи попра́в ше гл҃юще, ѻ҆ц҃ъ на́шихъ бж҃е бл҃госло ве́нъ є҆сѝ.</p>

<p><red>запѣ́в̾. М</red>лⷭ҇тив̾ бꙋ́ди ми, и҆ ᲂу҆молѝ бг҃а гдⷭ҇нь а҆́гг҃ле. и҆мѣ́ю бо тѧ̀ застꙋ́пника во всѣ́мъ животѣ̀ мое́мъ, наста́вника же и҆ храни́телѧ, ѿ́ бг҃а дарова́ннаго ми во́ вѣки.</p>

<p><red>запѣ́въ. Н</red>еѡ҆ста́ви менѐ в̾ пꙋ́ть ше́ст вꙋюща, ᲂу҆би́ти разбо́йникѡмъ ст҃ы́и а҆́гг҃ле, д́ш҃ꙋ мою̀ ѻ҆каѧ́ннꙋю, ꙗ҆́же тѝ ѿ́ бг҃а предана̀ бы́сть непоро́чнѣ, но на ста́ви ю҆̀ на пꙋ́ть покаѧ́нїѧ.</p>

<p><red>сла́ва. В</red>сю̀ посра́мленꙋ д́ш҃ꙋ мою̀, приво дѧ̀ ѿ лꙋка́выхъ мѝ по́мыслъ и҆ дѣ́лъ. но пред̾варѝ наста́вниче мо́й и҆ и҆сцѣ ле́нїе мѝ пода́ждь бл҃ги́хъ по́мыслъ, ᲂу҆клонѧ́тимисѧ всегда̀ на пра́выѧ стезѝ.</p>

<p><red>и҆ ны́нѣ, боⷢ҇. П</red>ремꙋ́дрости и҆спо́лни всѣ́хъ, и҆ крѣ́пости бжⷭ҇твеныѧ, соста́в наѧ премꙋ́дросте вы́шнѧгѡ бцⷣы ра́ди, вѣ́рою вопїю́щихъ, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>пѣ́снь, и҃. і҆рмо́съ. Ц</red>р҃ѧ нбⷭ҇наго, є҆го́же пою́тъ во́и а҆́гг҃льстїи, хвали́те и҆ пре возноси́те є҆гѡ̀ во́ вѣки.</p>

<p><red>запѣ́въ. Ѿ</red> ́бг҃а по́сланныи, ᲂу҆твердѝ живо́тъ мо́й раба̀ своегѡ̀, пребл҃гі́и а҆́гг҃ле, и҆ неѡ҆ста́ви менѐ во́ вѣки.</p>

<p><red>запѣ́въ. А҆́</red>гг҃ла тѧ̀ сꙋ́ща бл҃га, дꙋшѝ моеѧ̀ наста́вника и҆ храни́телѧ пребл҃же́ нне, воспѣва́ю во́ вѣки.</p>

<p><red>сла́ва. Б</red>ꙋ́ди ми покро́въ и҆ забра́ло, въ де́нь и҆спыта́нїѧ всѣ́хъ человѣ́къ, во́нь же ѻ҆гне́мъ и҆скꙋша́ютсѧ дѣ́ла бл҃га́ѧ же и҆ ѕла́ѧ.</p>

<p><red>и҆ ны́нѣ, боⷢ҇. Б</red>ꙋ́ди ми помо́щница и҆ тишина̀, бцⷣе прⷭ҇нѡ дв҃о рабꙋ̀ твоемꙋ̀, и҆ не ѡ҆ста́ви менѐ лише́на бы́ти, твоегѡ̀ влады́чества.</p>

<p><red>пѣ́снь, ѳ҃. і҆рмо́съ. В</red>ои́стинꙋ бцⷣꙋ тѧ̀ и҆сповѣ́дающе, спасе́ннїи тобо́ю дв҃це чⷭ҇таѧ, с̾ нбⷭ҇ными во́и тѧ̀ велича́емъ.</p>

<p><red>запѣ́въ і҆с҃ꙋ [покло́н̾].</red></p>

<p><red>П</red>оми́лꙋй мѧ̀ є҆ди́не сп҃се мо́й, ꙗ҆́кѡ млⷭ҇тивъ є҆сѝ и҆ млрⷭ҇дъ, и҆ пра́ведныхъ лико́мъ сотвори́ мѧ прича́стника.</p>

<p><red>запѣ́въ [покло́н̾].</red></p>

<p><red>М</red>ы́слити ми прⷭ҇нѡ и҆ твори́ти гдⷭ҇нь а҆́гг҃ле, бл҃га́ѧ и҆ поле́знаѧ да́рꙋй, ꙗ҆́кѡ си́льна мѧ̀ ꙗ҆вѝ в̾ не́мощи и҆ непоро́чна.</p>

<p><red>сла́ва. Ꙗ҆́</red>кѡ и҆мѣ́ѧ дер̾знове́нїе к̾ цр҃ю нбⷭ҇номꙋ, тогѡ̀ молѝ, и҆ съ про́чими беспло́тными, поми́ловати мѧ̀ ѻ҆каѧ́н нагѡ.</p>

<p><red>и҆ ны́нѣ, боⷢ҇. М</red>но́гое дерзнове́нїе и҆мꙋ́ щи дв҃це, ко и҆́же вопло́щьшемꙋсѧ и҆з̾ тебѐ, преложи́ мѧ ѿ ю҆́зъ, и҆ разрѣше́ нїе мѝ пода́ждь и҆ спасе́нїе, моли́твами сѝ.</p>

<p><red>досто́йнѡ є҆́сть.</red></p>

<p><red>трⷭ҇то́е, и҆ по ѻ҆́ч҃е на́шъ. Г</red>дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ, а҆ми́нь <red>[покло́н̾].</red></p>

<p><red>тропа́рь: А҆́</red>гг҃ле бж҃їи, храни́телю ...</p>

<p><red>сла́ва. конда́къ. Ꙗ҆</red>ви́сѧ мнѣ̀ млрⷭ҇дъ ...</p>

<p><red>и҆ ны́нѣ, боⷢ҇. И҆́</red>же на́съ ра́ди ...</p>

<p><red>Г</red>дⷭ҇и поми́лꙋй, м҃ <red>[трѝ покло́на].</red></p>

<p><red>слава, и҆ ны́нѣ.</red></p>

<p><red>моли́тва, а҆́гг҃лꙋ храни́телю.</red></p>

<p><red>запѣ́въ [покло́н̾].</red></p>

<p><red>А҆́</red>гг҃ле хрⷭ҇то́въ ст҃ы́и, к̾ тебѣ̀ припа́даѧ молю́сѧ храни́телю мо́й ст҃ы́и, пре́даныи мнѣ̀ на соблюде́нїе дꙋшѝ, и҆ тѣ́лꙋ моемꙋ̀ грѣ́шномꙋ, ѿ ст҃а́гѡ креще́нїѧ. а҆́зъ же свое́ю лѣ́ностїю, и҆ свои́мъ ѕлы́мъ ѻ҆бы́чаемъ, прогнѣ́вахъ твою̀ пречⷭ҇тꙋю свѣ́тлость. и҆ ѿгна́хъ тѧ̀ ѿ себѐ, всѣ́ми стꙋ́дными дѣ́лы, лжа́ми, клевета́ми, за́вистїю, ѡ҆сꙋжде́нїемъ, презо́рствомъ, непоко́рствомъ, брато ненавидѣ́нїемъ, и҆ ѕлопомнѣ́нїемъ, сре бролю́бїемъ, прелюбодѣѧ́нїем̾, ꙗ҆́ростїю, скꙋ́постїю, ѡ҆бъѧде́нїемъ без̾сы́тости, и҆ ѡ҆пи́вствомъ, многоглаго́ланїемъ, ѕлы́ ми по́мыслы, и҆ лꙋка́выми. го́рдымъ ѻ҆бы́чаемъ, и҆ блꙋ́днымъ возбѣше́нїем̾, и҆мы́и самохотѣ́нїе на же́нскїи по́лъ, и҆ на мꙋ́жескїи. ѽ ѕло́е моѐ произво ле́нїе, є҆го́же и҆ ско́ти без̾слове́снїи не творѧ́тъ. да ка́ко возмо́жеши воз̾зрѣ́ ти на мѧ̀, и҆лѝ пристꙋпи́ти ко мнѣ̀, а҆́ки ко псꙋ̀ смердѧ́щемꙋ. кото́рыма ѻ҆чи́ма а҆́гг҃ле хрⷭ҇то́въ воз̾зри́ши намѧ̀, ѡ҆пле́тшасѧ ѕлѣ̀ въ гнꙋ́сныхъ дѣ́лѣхъ. да ка́кѡ ᲂу҆́же возмогꙋ̀ ѿпꙋще́нїѧ проси́ти, го́ркимъ и҆ ѕлы́мъ мои́мъ и҆ лꙋка́вымъ дѣѧ́нїемъ, в̾нѧ́же в̾па́даю по всѧ̀ днѝ и҆ но́щи, и҆ на всѧ́къ ча́съ. но молю́тисѧ припа́даѧ, храни́телю мо́й ст҃ы́и, ᲂу҆млрⷭ҇дисѧ на мѧ̀ грѣ́шн[ꙋю]аго, и҆ недосто́йн[ꙋю]аго раб[ꙋ́]а̀ сво[ю́]его̀ <red>і҆мⷬ҇къ,</red> бꙋ́ди ми помо́щникъ и҆ застꙋ́п никъ, на ѕла́го моегѡ̀ сопроти́вника, ст҃ы́ми твои́ми моли́твами, и҆ црⷭ҇твїю бж҃їю прича́стника мѧ сотворѝ, со всѣ́ ми ст҃ы́ми, всегда̀ и҆ нн҃ѣ и҆ при́снѡ и҆ во́ вѣки вѣкѡ́мъ, а҆ми́нь <red>[покло́н̾ до землѝ].</red></p>

<p><red>Ч</red>естнѣ́йшꙋю херꙋви́мъ ... <red>[покло́н̾].</red></p>

<p><red>С</red>ла́ва... <red>[покло́н̾].</red></p>

<p><red>И҆</red> ны́нѣ... <red>[покло́н̾].</red></p>

<p><red>Г</red>дⷭ҇и поми́лꙋй, гдⷭ҇и поми́лꙋй, гдⷭ҇и бл҃го словѝ <red>[покло́н̾].</red></p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ а҆́гг҃ла храни́телѧ моегѡ̀, и҆ всѣ́хъ ст҃ы́хъ поми́лꙋй и҆ спаси́ мѧ грѣ́шн[ꙋю]аго, ꙗ҆́кѡ бл҃гъ и҆ чл҃колю́бецъ.</p>

</document>