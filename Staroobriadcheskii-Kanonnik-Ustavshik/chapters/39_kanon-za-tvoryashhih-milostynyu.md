Т=ропарѝ , за творѧ́щихъ ми́лостыню .=

~Поми́лꙋй на́съ гдⷭ҇и , поми́лꙋй на́съ , всѧ́когѡ бо ѿвѣ́та недоꙋмѣ́юще , сїю́ ти мл҃твꙋ ꙗ҆́кѡ влⷣцѣ грѣ́шнїи рабѝ твоѝ прино́симъ , поми́лꙋй на́съ гдⷭ҇и , поми́ лꙋй на́съ .

=сла́ва . Г=дⷭ҇и поми́лꙋй на́съ , на тѧ́ бо ᲂу҆пова́хомъ , не прогнѣ́вайсѧ на ны̀ ѕѣлѡ̀ , нижѐ помѧнѝ без̾зако́нїи на́ шихъ , но при́зри на ны̀ ꙗ҆́кѡ млрⷭ҇дъ , и҆ и҆зба́ви на́съ ѿ вра́гъ на́шихъ , ты́ бо є҆сѝ бг҃ъ на́шъ , и҆ мы̀ лю́дїе твоѝ , и҆ всѝ дѣ́ла рꙋ́кꙋ твое́ю , и҆ и҆́мѧ твоѐ призы ва́емъ .

=и҆ ны́нѣ . М=лрⷭ҇дїѧ две́ри ѿве́рзи на́мъ бл҃гослове́ннаѧ бцⷣе дв҃о , надѣ́ющїисѧ на тѧ̀ непоги́бнемъ , но да и҆зба́вимсѧ тобо́ю ѿ бѣ́дъ , ты́ бо є҆сѝ спасе́нїе ро́дꙋ хрⷭ҇тїѧ́нскомꙋ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на , ви́дѧ потоплѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́въ : М=лⷭ҇тиве гдⷭ҇и , поми́лꙋй ра́бъ свои́хъ , на́съ пита́ющихъ =[покло́н̾].=

~Даѧ́и мл҃твꙋ молѧ́щемꙋсѧ , бл҃гословѝ лѣ́та пра́ведныхъ , пода́ждь влⷣко срⷣчнаѧ проше́нїѧ , ꙗ҆́же прино́симъ ѡ҆ рабѣ́хъ твои́хъ .

~Млⷭ҇ти пода́телю , и҆ и҆сто́чниче бл҃гости , мо́лимъ тѧ̀ , пода́ждь рабо́мъ твои́мъ ѡ҆би́льнꙋю твою̀ млⷭ҇ть . и҆ всѧ́когѡ дарова́нїѧ и҆спо́лни до́мы и҆́хъ .

=сла́ва , трⷪ҇ченъ . П=рїимѝ хвалꙋ̀ ѿ ᲂу҆́стъ на́шихъ грѣ́шныхъ , трⷪ҇це ст҃а́ѧ , ѻ҆́ч҃е и҆ сн҃е и҆ ст҃ы́и дꙋ́ше , во є҆ди́ной держа́вѣ поклонѧ́ема , мольбꙋ̀ прїимѝ ѡ҆ рабѣ́хъ свои́хъ .

=и҆ ны́нѣ , боⷢ҇ . П=речⷭ҇тѣи своѝ рꙋ́цѣ влⷣчце ,млⷭ҇тивнѡ воз̾дѣжѝ к̾ сн҃ꙋ своемꙋ̀ и҆ бг҃ꙋ , просѧ́щи ѿпꙋще́нїѧ грѣхо́въ рабо́мъ твои́мъ , и҆ житїю̀ и҆справле́нїе , и҆ всѧ́кїѧ бл҃года́ти и҆ млⷭ҇ти сподо́би .

=катава́сїѧ : С=охранѝ ѿ бѣ́дъ ра́бъ свои́хъ пита́ющихъ на́съ млⷭ҇тиве , ꙗ҆́кѡ ᲂу҆се́рднѡ к̾ тебѣ̀ прибѣга́емъ к̾ млⷭ҇тивомꙋ и҆зба́ вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~Реко́ша ст҃а́ѧ ᲂу҆ста̀ твоѧ̀ гдⷭ҇и , проси́те пре́жде црⷭ҇твїѧ нбⷭ҇нагѡ , и҆ сїѧ̀ всѧ̀ приложа́тсѧ ва́мъ . тѣ́мже мо́лимсѧ , да́рꙋй рабо́мъ твои́мъ прича́стїе со ст҃ы́ми .

~И҆́стиннѡ вѣ́рꙋюще є҆ѵⷢ҇а́льскомꙋ гла́сꙋ , є҆́же речѐ гдⷭ҇и , проси́те и҆ да́стсѧ ва́мъ , и҆щи́те и҆ ѡ҆брѧ́щете . и҆ мы ны́нѣ мо́ лимъ тѧ̀ хрⷭ҇тѐ , и҆ про́симъ , да́рꙋй ра бо́мъ твои́мъ бл҃гопребыва́нїе в̾житїѝ , и҆ нбⷭ҇ныхъ твои́хъ бл҃гъ воспрїѧ́тїе .

=сла́ва , трⷪ҇ченъ . Т=рⷪ҇це ст҃а́ѧ є҆диносꙋ́щнаѧ , сохранѝ рабы̀ твоѧ̀ ѿ проти́вныѧ си́лы , и҆ всѧ́кїѧ напа́сти , ра́дость творѧ̀ и҆́мъ дш҃е́внꙋю и҆ тѣле́снꙋю , презрѧ̀ и҆́мъ всѧ̀ согрѣше́нїѧ .

=и҆ ны́нѣ , боⷢ҇ . О=у҆слы́ши пречⷭ҇таѧ моле́нїѧ на́шѧ , и҆ спасѝ рабы̀ твоѧ̀ гжⷭ҇е . и҆ всѧ̀ ꙗ҆́же ко спасе́нїю проше́нїѧ и҆́мъ пода́ждь , прави́тельница и҆́мъ бꙋ́ди ко спасе́номꙋ пꙋтѝ .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~Непре́зри тва́ри твоеѧ̀ влⷣко , ꙗ҆́же созда̀ рꙋка́ма свои́ма . неда́ждь прельща́тисѧ сꙋ́етными ми́ра сегѡ̀ , но прⷭ҇нѡ влага́ѧ в̾ срⷣца̀ ра́бъ свои́хъ , дх҃ъ тво́й ст҃ы́и .

~И҆́же твоегѡ̀ ра́ди прест҃а́гѡ и҆́мене , на́съ посѣща́ющымъ и҆ пита́ющымъ , и҆ всѧ̀ ꙗ҆́же на́мъ потре́бнаѧ подава́ющымъ , пода́ждь и҆́мъ гдⷭ҇и всѧ̀ ꙗ҆́же ко спасе́нїю проше́нїѧ , и҆ вѣ́чныхъ даро́въ наслажде́нїе .

=сла́ва , трⷪ҇ченъ . Б=ез̾нача́льнаѧ трⷪ҇цѣ и҆ живонача́льнаѧ , спасѝ всѧ̀ , и҆ и҆зба́ви си́лою свое́ю , ми́рнаѧ лѣ́та , и҆ простра́ ненъ живо́тъ , рабо́м̾ свои́мъ пода́ждь .

=и҆ ны́нѣ , боⷢ҇ . П=ꙋ́ть живо́тныи дв҃о ро́ждьшаѧ , на́нь наста́ви рабы̀ твоѧ̀ , твори́ти бжⷭ҇твенаѧ повелѣ́нїѧ сн҃а тво егѡ̀ , да в̾ ни́хъ ходѧ́ще по́хоти плоть скі́ѧ ᲂу҆далѧ́емсѧ , моли́твами твои́ми .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́ внагѡ и҆зима́юща .

~Бж҃е ще́дрыи , млⷭ҇тивыи бж҃е и҆ гдⷭ҇и , по мно́жествꙋ бл҃гости твоеѧ̀ , при́зри свы́ше влⷣко чл҃колю́бче на рабы̀ своѧ̀ , и҆ ᲂу҆дивѝ млⷭ҇ть свою̀ на ни́хъ , и҆ спасѝ ᲂу҆пова́ющихъ на тѧ̀ , ѿ проти́вѧщихсѧ десни́цѣ твое́й , сохранѝ и҆́хъ ꙗ҆́кѡ ѕѣ́ницꙋ ѻ҆́ка .

~Бж҃е пребл҃гі́и , посѣтѝ на́съ ѻ҆бы́чнымъ свои́мъ чл҃колю́бїемъ , и҆ моле́бнꙋю прїимѝ мл҃твꙋ ѿ ᲂу҆́стъ грѣ́шныхъ . и҆ поми́лꙋй влⷣко натѧ̀ надѣ́ющихсѧ . сохранѝ и҆ поми́лꙋй рабы̀ своѧ̀ , на́съ пита́ющихъ . да тѧ̀ всѝ ꙗ҆́кѡ бл҃года́телѧ прославлѧ́емъ .

=сла́ва , трⷪ҇ченъ . П=ревѣ́чномꙋ ѻ҆ц҃ꙋ , с̾ собез̾нача́льнымъ сы́номъ , и҆ всест҃ы́мъ дх҃омъ , поклонѧ́емсѧ во є҆ди́нствѣ =[покло́н̾].= непосты́днымъ ꙗ҆ви́тисѧ рабо́мъ твои́мъ , на стра́шнѣмъ сꙋдѣ̀ твое́мъ мо́лимсѧ , десна́гѡ стоѧ́нїѧ , и҆ бл҃ги́хъ воспрїѧ́тїѧ сподо́би .

=и҆ ны́нѣ , боⷢ҇ . П=одви́гни чи́стаѧ а҆́гг҃лы и҆ а҆рха́гг҃лы , проро́ки и҆ мч҃нки , прпⷣбныѧ и҆ ст҃ли , на моли́твꙋ к̾ сн҃ꙋ своемꙋ̀ и҆ бг҃ꙋ , въ де́нь сꙋ́дныи рабо́мъ твои́мъ полꙋчи́ти ѡ҆бѣтова́нныхъ бл҃гъ , и҆ здѣ̀ въ житїѝ и҆справле́нїе , и҆ неѡ҆скꙋ́днꙋю бл҃года́ть .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воз̾двиза́ема зрѧ̀ , напа́стей бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й много млⷭ҇тиве .

~Житїѧ̀ на́шегѡ дні́е ꙗ҆́кѡ сѣ́нь пре хо́дѧтъ . но гдⷭ҇и дарова́лъ є҆сѝ і҆єзекі́и приложе́нїе лѣ́та животꙋ̀ , да́ждь и҆ си́мъ рабо́мъ свои́мъ ᲂу҆множе́нїе лѣ́тъ , и҆ въ ни́хъ здра́вїе и҆ спасе́нїе .

~Житїѧ̀ на́шегѡ вре́мѧ ско́рѡ тече́тъ , и҆ дні́е лѣ́тъ на́шихъ ꙗ҆́кѡ ды́мъ расхо́дѧ тсѧ . но гдⷭ҇и пода́ждь в̾ приложе́нїе жи вота̀ лѣ́тъ свои́мъ рабо́мъ , ꙗ҆́коже и҆но гда̀ пода́выи і҆єзекі́и , твоемꙋ̀ ᲂу҆го́дни кꙋ .

=сла́ва , трⷪ҇ченъ . Н=а прⷭ҇то́лѣ хрⷭ҇тѐ херꙋ ви́мстѣ со ѻ҆ц҃е́мъ сѣдѧ́и , и҆ съ дх҃омъ нераздѣ́льнѡ , и҆ ѿ нбⷭ҇ныхъ си́лъ неи҆зре че́ннѡ хвалꙋ̀ прїе́млѧ . тѣ́хъ мл҃твами , и҆ всѣ́хъ беспло́тныхъ , поми́лꙋй и҆ спасѝ дш҃ѧ на́шѧ .

=и҆ ны́нѣ , боⷢ҇ . Ꙗ҆́=кѡ застꙋ́пница сꙋ́щымъ въ бѣда́хъ , тѣ́мже къ тебѣ̀ прибѣга́емъ молѧ́щесѧ , спасѝ и҆ ны́нѣ рабы̀ твоѧ̀ влⷣчце , ѿ всѧ́кїѧ напа́сти , бѣ́дъ и҆ печа́ли и҆зба́ви и҆́хъ , мл҃твами твои́ми пречⷭ҇таѧ дв҃о бцⷣе .

=конда́къ . гла́съ , ѕ҃ . Н=е и҆́мамы и҆ны́ѧ по́мощи , не и҆́мамы и҆ны́ѧ наде́жды , ра́звѣ тебѐ чл҃колю́бца хрⷭ҇та̀ бг҃а на́шегѡ . дѣ́ло рꙋ́къ твои́хъ непре́зри молѧ́щихсѧ тебѣ̀ . низ̾послѝ бл҃ги́хъ свои́хъ даро́въ , рабо́мъ твои́мъ , на́съ назира́ющымъ . на тебе́ сѧ надѣ́емъ , и҆ тобо́ю сѧ хва́лимъ . твои́ бо є҆смы̀ рабѝ , да сѧ̀ непостыди́мъ .

=и҆́косъ . И҆́=же всѣ́хъ є҆сѝ ѻ҆ц҃ъ пребл҃гі́и влⷣко , незатворѝ ѿ на́съ щедро́тъ твои́хъ . при́зри с̾ нб҃сѐ и҆ ви́ждь , ᲂу҆пова́ющихъ на бесчи́сленое твоѐ чл҃колю́бїе и҆ млрⷭ҇дїе . непре́зри на́съ молѧ́щихсѧ ѡ҆ рабѣ́хъ твои́хъ , на́съ посѣща́ющихъ и҆ пита́ющихъ , и҆́мене ра́ди твоегѡ̀ ст҃а́гѡ . свободѝ и҆́хъ ѿ всѧ́кїѧ нꙋ́жды и҆ гнѣ́ва , и҆ плѣне́нїѧ и҆ ско́рби . и҆ да́рꙋй и҆́мъ житїѐ ми́рно , и҆ без̾мо́лвно , без̾болѣ́знено и҆ невре́дно . твои́ бо є҆смы̀ рабѝ , да сѧ̀ непостыди́мъ .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбнымъ дѣ́темъ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́нъ бг҃ъ ѻ҆ц҃ъ на́шихъ .

~Па́че всѣ́хъ прїе́мыи двѣ̀ ца́тѣ ᲂу҆бо́гїѧ ѻ҆́ныѧ вдови́цы , ты̀ и҆ сїѐ гдⷭ҇и прїимѝ подава́нїе , є҆́же къ на́шей хꙋ́дости творѧ́тъ . и҆ да́ждь седмери́цею въ нѣ́дра и҆́хъ , вели́кꙋю твою̀ млⷭ҇ть .

~Съ нб҃сѐ твою̀ млⷭ҇ть пода́ждь на́мъ хрⷭ҇тѐ , надѣ́ющымсѧ натѧ̀ , и҆ про́симъ грѣ́шнїи и҆ недосто́йнїи , да́рꙋй млⷭ҇ти твоѧ̀ бога́тыѧ , є҆́же къ на́мъ ᲂу҆бо́гимъ млⷭ҇ть показꙋ́ющымъ . стокра́тицею тѣ́мъ да́рꙋй на землѝ бл҃га́ѧ , и҆ въ земны́хъ мѣ́стѡ нбⷭ҇наѧ .

=сла́ва , трⷪ҇ченъ . Ѻ҆́=ч҃е и҆ сн҃е и҆ ст҃ы́и дꙋ́ше , тебѣ̀ вѣ́рнѡ поклонѧ́емсѧ =[покло́н̾],= твоеѧ̀ тре́бꙋемъ млⷭ҇ти . рабо́мъ си пода́ждь на́съ назира́ющымъ . въ земны́хъ мѣ́стѡ нбⷭ҇наѧ , и҆ вмѣ́стѡ вре́менныхъ вѣ́чнаѧ бл҃га́ѧ .

=и҆ ны́нѣ , боⷢ҇ . В=о всѣ́хъ сы́и грѣ́шнѣе є҆́смь , на́ нб҃о воз̾зре́ти несмѣ́ю . но къ тебѣ̀ прибѣга́ю , и҆ молѧ́сѧ вопїю́ ти , влⷣчце мт҃и бж҃їѧ пречⷭ҇таѧ , рабы̀ своѧ̀ гжⷭ҇е , на́съ пита́ющихъ , и҆зба́ви вѣ́чнагѡ мꙋче́нїѧ .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~Млⷭ҇тиве чл҃колю́бче гдⷭ҇и , всегѡ̀ ми́ра грѣхѝ взима́ѧ , и҆ си́хъ ѿда́нїю сподо́ би . и҆ ѿпꙋстѝ рабо́мъ свои́мъ на́съ ᲂу҆по ко́ившимъ , всѧ́ко прегрѣше́нїе , во́ль ное и҆ нево́льное всѐ , є҆́же сотвори́ша вѣ́данїемъ и҆ невѣ́данїемъ , и҆лѝ сло́ вомъ , и҆лѝ помышле́нїемъ .

~Воз̾зри́те на пти́цы нбⷭ҇ныѧ , є҆́же речѐ гдⷭ҇ь , ꙗ҆́кѡ ѻ҆ц҃ъ нбⷭ҇ныи пита́етъ ѧ҆̀ . и҆ мы̀ грѣ́шнїи и҆ недосто́йнїи влⷣко твоѝ рабѝ , натѧ̀ нбⷭ҇нагѡ ѻ҆ц҃а ᲂу҆пова́емъ . хлѣ́бъ на́шъ по всѧ̀ днѝ да́ждь на́мъ . и҆ ѿпꙋстѝ рабо́мъ свои́мъ на́мъ , всѧ̀ согрѣше́нїѧ на́шѧ . и҆ не введѝ на́съ во и҆скꙋше́нїе , но и҆зба́ви на́съ ѿ лꙋка́вагѡ .

=сла́ва , трⷪ҇ченъ . Г=дⷭ҇и и҆́же прест҃ы́и сво́й дх҃ъ а҆пⷭ҇лѡмъ свои́мъ посла́въ , тогѡ̀ бл҃гі́и не ѿи҆мѝ ѿ си́хъ ра́бъ твои́хъ , и҆ ѻ҆би́тель в̾ ни́хъ сотворѝ во́лею твое́ю . трⷪ҇цѣ ст҃а́ѧ , спасѝ лю́бѧщыѧ тѧ̀ вѣ́рою , твоѧ̀ слꙋжи́тели .

=и҆ ны́нѣ , боⷢ҇ . Ꙗ҆=вле́ннаѧ ѿ́ вѣка всѣ́мъ хрⷭ҇тїѧ́нѡмъ застꙋ́пнице , и҆ во бл҃ги́хъ хода́таице ѡ҆́ мирѣ влⷣчце , прїимѝ мл҃твꙋ , и҆ донесѝ сн҃ꙋ своемꙋ̀ и҆ бг҃ꙋ на́шемꙋ . спасѝ рабы̀ своѧ̀ лю́бѧщыѧ тѧ , ѿ всѧ́кїѧ напа́сти и҆ дїа́волѧ и҆скꙋ ше́нїѧ .

=пѣ́снь , ѳ҃ . і҆рмо́съ . Б=г҃а чл҃кѡмъ неꙋдо́бь ви́дѣти , на́нь же несмѣ́ютъ чи́ни а҆́гг҃льстїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же велича́юще , с̾ нбⷭ҇ными вѡ́и тѧ̀ велича́емъ .

~Мно́жество бл҃гости твоеѧ̀ долготер пѣли́ве гдⷭ҇и , щедро́тамъ неѡ҆держи́маѧ пꙋчи́но . поми́лꙋй ра́бъ свои́хъ ᲂу҆поко́и вшихъ на́съ , и҆ напита́вшихъ . пре́зри согрѣше́нїѧ и҆́хъ , и҆ ѿ напра́сныхъ на па́стей ско́рѡ застꙋпѝ . и҆ дш҃ѧ и҆́хъ во ѡ҆сщ҃е́нїи соблюдѝ , мл҃твами пречⷭ҇тыѧ ти мт҃ре .

~Бг҃а пло́тїю родила̀ є҆сѝ влⷣчце , и҆ ро́ждьши пита́еши пита́ющагѡ , и҆ даю́щагѡ пи́щꙋ всѧ́кой пло́ти . и҆ на́съ пита́ющихъ нелишѝ мзды̀ своеѧ̀ , ᲂу҆мно́жи всего̀ бл҃га на по́льзꙋ всѣ́мъ стокра́тицею . и҆ да́рꙋй и҆́мъ полꙋчи́ти жи́знь вѣ́чнꙋю .

=сла́ва , трⷪ҇ченъ . ѽ= всемлⷭ҇тиваѧ всест҃а́ѧ трⷪ҇цѣ , поми́лꙋй рабы̀ своѧ̀ , на́съ ми́лꙋю щихъ . да́ждь и҆́мъ дово́льнаѧ по мно́ жествꙋ млⷭ҇ти твоеѧ̀ , и҆ хра́мы и҆́хъ на по́лни всѧ́кагѡ бл҃га . возда́ждь и҆́мъ гдⷭ҇и , в̾ тлѣ́нныхъ мѣ́стѡ нетлѣ́ннаѧ .

=и҆ нн҃ѣ , боⷢ҇ . З=а всѧ̀ хрⷭ҇тїѧ́ны помоли́сѧ влⷣчце , со всѣ́ми ст҃ы́ми непреста́ннѡ , ѡ҆ и҆збавле́нїи гра́да сегѡ̀ , и҆ всѧ́кагѡ гра́да и҆ страны̀ , и҆ и҆́же вѣ́рою живꙋ́щихъ в̾ ни́хъ . лю́бѧщымъ же на́съ , возда́ждь бога́тыми дармѝ .

=досто́йнѡ є҆́сть .=

=трⷭ҇то́е , и҆ по ѻ҆́ч҃е на́шъ . Г=дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ , а҆ми́нь =[покло́н̾].=

=тропарѝ : П=оми́лꙋй на́съ гдⷭ҇и ...

~Гдⷭ҇и поми́лꙋй на́съ ...

=сла́ва . конда́къ . Н=е и҆́мамы и҆ны́ѧ ...

=и҆ ны́нѣ , боⷢ҇ . М=илосе́рдїѧ две́ри ...

~Гдⷭ҇и поми́лꙋй , м҃ =[трѝ покло́на].=

=слава , и҆ ны́нѣ .=

=мл҃тва , за творѧ́щихъ ми́лостыню .=

=запѣ́въ : М=лⷭ҇тиве гдⷭ҇и , поми́лꙋй ра́бъ свои́хъ , на́съ пита́ющихъ =[покло́н̾].=

~Гдⷭ҇и бж҃е на́шъ , помѧнѝ на́съ грѣ́ш ныхъ и҆ недосто́йныхъ ра́бъ свои́хъ , вне гда̀ призыва́ти на́мъ ст҃о́е и҆ покло нѧ́емое и҆́мѧ твоѐ . и҆ да непосрами́ши на́съ ѿча́ѧнїѧ млⷭ҇ти твоеѧ̀ . но неи҆зре че́ннымъ свои́мъ млрⷭ҇дїемъ поми́лꙋй . не и҆́мамы бо и҆но́гѡ ᲂу҆пова́нїѧ ра́звѣ тебѐ . пре́зри всѧ̀ согрѣше́ннаѧ на́ми . не ꙗ҆́кѡ бо что̀ сотвори́хомъ пред̾ тобо́ю бл҃го . что́ же ли принесе́мъ тѝ и҆́хже тре́бꙋеши бл҃ги́хъ ; но да́ждь на́мъ гдⷭ҇и по бл҃года́ти твое́й положи́ти нача́ло бл҃го , ꙗ҆́коже заповѣ́далъ є҆сѝ люби́ти дрꙋ́гъ дрꙋ́га , и҆ моли́тисѧ дрꙋ́гъ за́ дрꙋга . и҆ за всѧ̀ во вла́сти сꙋ́щыѧ . са́мъ бо ре́клъ є҆сѝ влⷣко . проси́те и҆ да́стсѧ ва́мъ , и҆щи́те и҆ ѡ҆брѧ́щете , толцы́те и҆ ѿве́рзетсѧ ва́мъ . тѣ́мже и҆ мы̀ грѣ́шнїи про́симъ , да́ждь на́мъ ны́нѣшнее проше́ нїе , поми́лꙋй ра́бъ свои́хъ прїи́мшихъ на́съ и҆ напита́вшихъ , и҆ ᲂу҆поко́ившихъ ѿ́ домꙋ бл҃ги́хъ свои́хъ и҆́мене ра́ди ст҃а́гѡ твоегѡ̀ . и҆спо́лни гдⷭ҇и до́мы и҆́хъ и҆ жили́ща бл҃ги́хъ твои́хъ , и҆ дꙋ́ши и҆́хъ во ѡ҆сщ҃е́нїи соблюдѝ , и҆ є҆́же ѿ ни́хъ приноси́мое бл҃гоꙋго́днѣ прїимѝ ѿ ра́бъ свои́хъ , =і҆мⷬ҇къ .= и҆ в̾ вѣ́чныхъ сокро́ви щахъ положѝ . и҆ да́рꙋй тѣ́мъ въ ми́рѣ твои́хъ бл҃гъ ѻ҆би́льнѡ воспрїѧ́тїе , со всѣ́ми просѧ́щыми . да́телю бл҃ги́хъ , и҆ пода́телю живота̀ на́шегѡ , сохранѝ тѣ́хъ под̾ кро́вомъ крилꙋ̀ твое́ю . воз̾ сїѧ́й въ срⷣца̀ и҆́хъ пра́вдꙋ и҆ мно́жество ми́ра . и҆ ᲂу҆дивѝ на ни́хъ млⷭ҇ть свою̀ , промышлѧ́ющихъ и҆ пекꙋ́щихсѧ ѡ҆ на́съ ни́щихъ , цѣ́лы и҆ невре́дны тѣ́хъ сохра нѝ , вы́ше всѧ́кагѡ навѣ́та и҆ ѕло́бы . тебѣ́сѧ мо́лимъ , и҆ к̾тебѣ̀ прибѣга́емъ млⷭ҇тиве чл҃колю́бче гдⷭ҇и , на́шѧ мольбы̀ чл҃колю́бнѣ прїимѝ , и҆ настоѧ́щихъ ѕо́лъ , и҆ бꙋ́дꙋщыѧ вѣ́чныѧ мꙋ́ки свобо дѝ , и҆ црⷭ҇твїю нбⷭ҇номꙋ тѣ́хъ сподо́би . на тѧ́ бо ᲂу҆пова́хомъ , и҆ кромѣ̀ тебѐ и҆но́ гѡ бг҃а незна́емъ , и҆ є҆́же ѿ тебѐ млⷭ҇ти ча́емъ . ты́бо є҆сѝ бг҃ъ на́шъ , бг҃ъ ми́ло вати и҆ спаса́ти , и҆ тебѣ̀ сла́вꙋ воз̾сы ла́емъ ѻ҆ц҃ꙋ и҆ сн҃ꙋ и҆ ст҃о́мꙋ дх҃ꙋ , ны́нѣ и҆ при́снѡ и҆ во́ вѣки вѣко́мъ , а҆ми́нь =[покло́н̾ до землѝ].=

~Честнѣ́йшꙋю херꙋви́мъ , и҆ сла́внѣйшꙋю вои́стинꙋ серафи́мъ , без̾ и҆стлѣ́нїѧ бг҃а сло́ва ро́ждьшꙋю , сꙋ́щꙋю бцⷣꙋ тѧ̀ вели ча́емъ =[покло́н̾].=

~Сла́ва ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ =[покло́н̾].=

=И҆= ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃го словѝ =[покло́н̾].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

