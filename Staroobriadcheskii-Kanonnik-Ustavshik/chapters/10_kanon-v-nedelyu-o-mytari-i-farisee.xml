<document xmlns="http://www.ponomar.net/culiturgical">
<p>Т<red>ропа́рь, в̾ нлⷣю ѡ҆ мытарѝ и҆ фарисе́е.</red></p>

<p><red>А҆́</red>гг҃льскїѧ си́лы на́ гробѣ твое́мъ, стре гꙋ́щаѧ ѡ҆мертви́ша. и҆ стоѧ́ше марі́ѧ при́гробѣ, и҆́щꙋщи пречⷭ҇тагѡ тѣ́ла твое гѡ̀. и҆спрове́рже а҆́да не и҆скꙋ́шьсѧ ѿ не гѡ̀. срѣ́те дв҃ꙋ да́рꙋѧи живо́тъ, воскр҃съ и҆з̾ ме́ртвыхъ, гдⷭ҇и сла́ва тебѣ̀ <red>[двⷤа].</red></p>

<p><red>сла́ва, и҆ ны́нѣ, боⷢ҇. И҆́</red>же бл҃гослове́нꙋю нарекі́и мт҃рь себѣ̀, прїи́де на́ страсть во́лею свое́ю, восїѧ́въ на крⷭ҇тѣ̀, взыска́ ти хотѧ̀ а҆да́ма. гл҃ѧ а҆́гг҃лѡмъ, сра́дꙋй темисѧ, ꙗ҆́кѡ ѡ҆брѣ́тесѧ и҆зги́бшаѧ дра́хма. и҆́же всѧ̀ мꙋ́дрѣ ᲂу҆стро́ивыи, гдⷭ҇и сла́ва тебѣ̀.</p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ми, гони́телѧ фараѡ́на, ви́дѧ потоплѧ́ема, бг҃ꙋ побѣ́днꙋю пѣ́снь пое́мъ вопїѧ́ше.</p>

<p><red>запѣ́въ: С</red>ла́ва тебѣ̀ бж҃е на́шъ, сла́ва тебѣ̀ <red>[покло́н̾].</red></p>

<p><red>П</red>ри́тчами приводѧ̀ всѣ́хъ хрⷭ҇то́съ к̾ житїѧ̀ и҆справле́нїю. мытарѧ̀ возвы́шена ѿ смире́нїѧ показа́въ. фарисе́ѧ же возвыше́нїемъ ѿринове́на.</p>

<p><red>Ѿ</red> смире́нїѧ че́сть высокотворе́нꙋю, ѿ возноше́нїѧ же паде́нїе ви́дѧ лю́то, мытарѧ̀ ревнꙋ́й до́брымъ, и҆ фарисе́й скꙋю ѕло́бꙋ возненави́ди.</p>

<p><red>сла́ва. Ѿ</red> возноше́нїѧ и҆спражнѧ́етсѧ всѧ́ко бл҃го. ѿ смире́нїѧ же потреблѧ́е тсѧ всѧ́ко ѕло̀. є҆́же ѡ҆блобыза́емъ че́стнѣ, гнꙋша́ющесѧ вѣ́рнїи, ѻ҆́браза тщесла́вна.</p>

<p><red>и҆ ны́нѣ, боⷢ҇. Н</red>ра́въ и҆ во́лю и҆ ча́ѧнїе, тѣ́ло и҆ дꙋ́шꙋ и҆ дх҃ъ влⷣчце возлага́ю к̾ тебѣ̀, лю́тыхъ вра́гъ и҆ напа́стей бцⷣе бл҃га́ѧ и҆зба́ви и҆ спаси́ мѧ.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ си бл҃же, и҆ ᲂу҆тве́рждь и҆́хъ на ка́мени и҆сповѣ́данїѧ тѝ.</p>

<p><red>Ѿ</red> гно́ища ᲂу҆́бѡ страсте́й, смире́нныи возноша́етсѧ. ѿ высоты́ же добродѣ́ телей, низ̾па́дает̾ лю́тѣ, всѧ́къ высоко се́рдыи. є҆го́же ѻ҆́браза ѕло́бы бѣ́гаемъ.</p>

<p><red>Т</red>щесла́вїе и҆стоща́етъ бога́тьство пра́в ды, страсте́й же растача́етъ смире́нїѧ мно́жество. є҆мꙋ́же подо́бѧщемсѧ на́мъ, ча́сти сподо́би мытаре́вѣ сп҃се.</p>

<p><red>сла́ва. Ꙗ҆́</red>коже мыта́рь и҆ мы̀ бїе́мсѧ в̾ пе́рси, ᲂу҆миле́нїемъ вопїю́ще, ѡ҆чи́сти бж҃е на́съ грѣ́шныхъ ꙗ҆́кѡ да сегѡ̀ ра́ди прїи́мемъ ѡ҆ставле́нїе.</p>

<p><red>и҆ ны́нѣ, боⷢ҇. Н</red>а тебѐ є҆ди́но прибѣ́жи ще надѣ́ѧвсѧ, да не ѿпадꙋ̀ до́брыѧ наде́жды, но ѡ҆гражде́ньми мѧ̀ твоеѧ̀ по́мощи чⷭ҇таѧ, всѧ́когѡ вре́да ѕлы́хъ и҆зба́ви.</p>

<p><red>сѣда́ленъ. гла́съ, д҃. С</red>мире́нїе вознесѐ, ѡ҆держи́маго ѕлы́ми мытарѧ̀ возды ха́юща, и҆ є҆́же ѡ҆чи́сти к̾ зижди́телю зовꙋ́ща. возноше́нїе же низложѝ ѿ пра́вды ѻ҆каѧ́ннаго фарисе́ѧ велерѣ́чꙋю ща. тѣ́мже ревнꙋ́емъ до́брымъ ѿ ѕлы́хъ ѿстꙋпа́юще.</p>

<p><red>сла́ва, и҆ ны́нѣ, боⷢ҇. М</red>но́гими прегрѣше́ нїи а҆́зъ блꙋ́дныи, ᲂу҆́мъ ѡ҆мрачи́въ, вопїю̀ твоемꙋ̀ крѣ́пкомꙋ застꙋпле́нїю, просвѣтѝ бцⷣе дш҃и моеѧ̀ зѣ́ницы. восїѧ́й ми покаѧ́нїѧ свѣ́тлꙋю зарю̀, и҆ ѡ҆блецы́ мѧ во ѻ҆рꙋ́жїе свѣ́та, бг҃ороди́ тельнице чи́стаѧ.</p>

<p><red>пѣ́снь, д҃. і҆рмо́съ. Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́щи, ѿ со́вѣсти чи́сты ѡ҆́ гдⷭ҇ѣ пра́зднꙋющи.</p>

<p><red>И҆</red>зрѧ́денъ показа̀ пꙋ́ть возноше́нїѧ смире́нїе сло́во ѻ҆́ч҃ее, смири́всѧ да́же и҆ дозра́ка ра́бїѧ. є҆мꙋ́же подо́бѧсѧ всѧ́къ возвыша́етсѧ смирѧ́ѧсѧ.</p>

<p><red>В</red>ознесе́сѧ пра́ведникъ, и҆ низ̾падѐ фарисе́й. во мно́жество же ѕо́лъ впа́дсѧ, смири́сѧ мыта́рь. но возне́съсѧ ненаде́жно ѡ҆правда́сѧ.</p>

<p><red>сла́ва. Н</red>ищетѣ̀ хода́тай ѿ бога́тства добродѣ́телей, возноше́нїе ꙗ҆ви́сѧ, и҆ бога́тьство а҆́бїе, смире́нїе ѡ҆правда́нїѧ ѿ кра́йнїѧ нищеты̀, є҆́же стѧжа̀ и҆́мъ.</p>

<p><red>и҆ ны́нѣ, боⷢ҇. Ꙗ҆́</red>кѡ свѣ́тъ неприкоснове́ нныи дв҃о ро́ждьши, дш҃и моеѧ̀ тмꙋ̀, свѣ́тлою заре́ю разорѝ. и҆ к̾ спасе́нїю сте зѧ́мъ живо́тъ мо́й напра́ви.</p>

<p><red>пѣ́снь, є҃. і҆рмо́съ. Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃ѧ любо́вїю, просвѣтѝ молю́сѧ, тѧ̀ вѣ́дѣти сло́во бж҃їе, и҆́стиннагѡ бг҃а, ѿ́ мрака грѣхо́в нагѡ и҆зима́юща.</p>

<p><red>Ф</red>арисе́ѧ добродѣ́телемъ, потщи́мсѧ ᲂу҆подо́битисѧ, и҆ поревнꙋ́имъ мытаре́вꙋ смире́нїю. ѡ҆бою̀ ненави́дѧще безмѣ́ст ное мнѣ́нїе, и҆ па́гꙋбꙋ паде́нїемъ.</p>

<p><red>П</red>ра́вдѣ тече́нїе тще́тное ѡ҆бличи́сѧ, припрѧ́гъ к̾ немꙋ̀ мнѣ́нїѧ киче́нїе. непра́вдѣже бре́мѧ ᲂу҆праздни́сѧ, стѧ жа́въ спꙋ́тника смире́нїе.</p>

<p><red>сла́ва. Н</red>а колесни́цѣ добродѣ́телей, мнѧ́шесѧ тещѝ фарисе́й. но пѣ́шь ше́ствꙋѧ мыта́рь на колесни́цѣ смире́ нїѧ, до́брѣ пред̾варѝ, припрѧ́гъ млⷭ҇тыни смире́нїе.</p>

<p><red>и҆ ны́нѣ, боⷢ҇. Ж</red>е́злъ си́лы бл҃га́ѧ всѣ́мъ послѝ на́мъ, и҆́же к̾ тебѣ̀ прибѣга́ю щымъ, ѡ҆блада́ти посредѣ̀ всѣ́хъ вра́гъ подаю́щїи, и҆ всѧ́кого вре́да и҆зима́ю щїи.</p>

<p><red>пѣ́снь, ѕ҃. і҆рмоⷭ҇. Ж</red>ите́йскаго мо́рѧ воз̾ двиза́ема зрѧ̀, напа́стей бꙋ́рею, в̾ ти́хо приста́нище прите́къ вопїю́ ти, воз̾ве дѝ ѿ тлѝ живо́тъ мо́й многомлⷭ҇тиве.</p>

<p><red>В</red>ъ жите́йстѣмъ мо́ри, мыта́рь и҆ фари се́й теча́ста. но ѻ҆́въ ᲂу҆́бѡ возноше́ нїемъ све́дсѧ, ѕлѣ̀ потопи́сѧ. ѻ҆́въ же смире́нїемъ спасе́сѧ.</p>

<p><red>Ж</red>итїѐ проидо́ста фарисе́й добродѣ́тель ми, мыта́рь же во грѣсѣ́хъ. но ѻ҆́въ ᲂу҆́бѡ ѿ премно́га ᲂу҆мовре́дїѧ ѿстꙋпѝ смире́нїѧ. ѻ҆́въ же возноша́етсѧ, смире номꙋ́дръ ꙗ҆́вльсѧ.</p>

<p><red>сла́ва. Ж</red>итїѧ̀ нꙋ́жное проходѧ́ще мы̀ тече́нїе, ᲂу҆подо́бимсѧ мытаре́вꙋ смире́ нїю. бѣ́гаемъ же киче́нїѧ ме́рз̾скаго фарисе́ова, и҆ жи́ви бꙋ́демъ.</p>

<p><red>и҆ ны́нѣ, боⷢ҇. Н</red>а́га простото́ю, нехи́тро стною жи́знїю со́здана, престꙋпле́нїѧ же ри́зою ѡ҆дѣ́ѧ мѧ вра́гъ, пло́ти дебельство́мъ. ны́нѣ же твои́мъ хода́ тайствомъ ѻ҆трокови́це спаса́юсѧ.</p>

<p><red>конда́къ. гла́съ, в҃. М</red>ытарѧ̀ и҆ногда̀ ще́ дре ѡ҆правда̀ сп҃се бл҃гі́и, ѡ҆чи́сти возо пи́вша, и҆ менѐ ѻ҆каѧ́ннаго презрѣ́въ без̾мѣ́рнаѧ прегрѣше́нїѧ, спасѝ долго терпѣли́ве, и҆́же є҆ди́нъ сы́и бл҃гопремѣ ни́тель.</p>

<p><red>и҆́косъ. В</red>ысокомꙋ́дреномꙋ фарисе́ю ᲂу҆по до́бихсѧ сп҃се, возне́съсѧ добродѣ́тель ми, паде́нїемъ на́ землю падо́хсѧ. ꙗ҆́ко же мытарѧ̀ бл҃гоꙋтро́бне сло́ве смири́въ мѧ спасѝ возносли́ваго, и҆ высо́кою мы́слїю, хва́лѧщасѧ сꙋ́етнѡ. и҆ да́ждь в̾ сокрꙋше́нѣ дꙋшѝ, и҆ срⷣцꙋ зовꙋ́щꙋ тебѣ̀, ѡ҆чище́нїе є҆ди́не чл҃колю́бче бж҃е, и҆ пода́ждь ми ѡ҆ставле́нїе, є҆ди́нъ сы́и бл҃гопремѣни́тель.</p>

<p><red>пѣ́снь, з҃. і҆рмо́съ. Х</red>ладода́тельнꙋ ᲂу҆́бѡ пе́щь сотворѝ а҆́гг҃лъ, прпⷣбнымъ дѣ́ темъ, халдѣ́и же ѡ҆палѝ велѣ́нїемъ бж҃їимъ. мꙋчи́телѧ ᲂу҆вѣща̀ вопи́ти, бл҃гослове́нъ бг҃ъ ѻ҆ц҃ъ на́шихъ.</p>

<p><red>Ѡ҆</red>правда́нїѧ мно́жествы возноша́емъ, сѣтьмѝ тщесла́вїѧ, лю́тѣ превознесе́сѧ фарисе́й, без̾мѣ́рно хвалѧ́сѧ. мыта́рь же ле́гкима крило́ма смире́нїѧ возне́съ сѧ бг҃ꙋ прибли́жисѧ.</p>

<p><red>С</red>мире́нїѧ лѣ́ствицы прїе́млѧ ѻ҆́бра зомъ, мыта́рь к̾ нбⷭ҇нѣй высотѣ̀ воз вы́сисѧ. горды́нею же гнило́ю безꙋ́мїем̾ ѻ҆каѧ́нныи возне́съсѧ фарисе́й, сни́де до а҆́да преи҆спо́днѧгѡ.</p>

<p><red>сла́ва. П</red>ра́ведныхъ лови́тъ ᲂу҆́бѡ лꙋка́ выи, ѻ҆бразы̀ тщесла́вїѧ ᲂу҆кра́сти, грѣ́ шныхъ же сѣтьмѝ ѿча́ѧнїѧ свѧза́ти. но ᲂу҆́бѡ ѿ ѡ҆бои́хъ ѕо́лъ, мытарѧ̀ рев ни́телїе, и҆зба́витисѧ тщи́мсѧ.</p>

<p><red>и҆ ны́нѣ, боⷢ҇. І҆</red>а́кѡвлю тѧ̀ добро́тꙋ, и҆ бжⷭ҇твенꙋ лѣ́ствицꙋ до́лꙋ є҆ѧ́же ви́дѣ пе́рвѣе просте́ртꙋ къ высотѣ̀ вѣ́мы чи́стаѧ, низ̾водѧ́щꙋ свы́ше бг҃а вопло ще́нна, и҆ земны́ѧ а҆́бїе возводѧ́ща.</p>

<p><red>пѣ́снь, и҃. і҆рмо́съ. И҆</red>з̾ пла́мени ст҃ы́мъ ро́сꙋ и҆сточѝ, а҆ пра́веднагѡ же́ртвꙋ и҆ во́ды попалѝ, всѧ́ бо твори́ши хрⷭ҇тѐ, є҆ли́ко хо́щеши, тѣ́мъ тѧ превозно́ симъ  гдⷭ҇а  во́  вѣки.</p>

<p><red>С</red>миреномꙋ́дренымъ нра́вомъ, млⷭ҇тива гдⷭ҇а мыта́рь воз̾дохнꙋ́въ ѡ҆брѣ́те, и҆ спасе́нъ бы́сть. ѻ҆́бразомъ же лю́тымъ и҆ ꙗ҆зы́кѡмъ велерѣ́чивымъ, пра́вды ѿпадѐ фарисе́й.</p>

<p><red>Ф</red>арисе́ова киче́нїѧ самохо́тнаго и҆ и҆ме нова́нїѧ чистоты̀, бѣжи́мъ вѣ́рнїи, рев нꙋ́юще мытаре́вꙋ до́брѣ, млⷭ҇тивномꙋ смире́нїю и҆ нра́вꙋ.</p>

<p><red>сла́ва. Г</red>ла́сы мытаре́вы вѣ́рою вѣ ща́емъ, в̾ цр҃кви ст҃ѣ́й, бж҃е ѡ҆чи́сти, да с̾ни́мъ ᲂу҆лꙋчи́мъ проще́нїѧ, па́гꙋбы ве лехва́льнагѡ и҆зба́вившесѧ фарисе́ѧ.</p>

<p><red>и҆ ны́нѣ, боⷢ҇. Н</red>евѣ́мъ па́че тебѐ дрꙋго́е застꙋпле́нїе. тѧ̀ пред̾лага́ю мл҃твеницꙋ и҆ пред̾ста́тельницꙋ чⷭ҇таѧ. тѧ̀ ко и҆з̾ тебѐ рожде́номꙋ, хода́таицꙋ дви́жꙋ. всѣ́хъ ѡ҆скорблѧ́ющихъ мѧ̀ свобо́дна покажѝ.</p>

<p><red>пѣ́снь, ѳ҃. і҆рмо́съ. Б</red>г҃а чл҃кѡмъ неꙋдо́бь ви́дети, на́нь же несмѣ́ютъ чи́ни а҆́гг҃ль стїи зрѣ́ти. тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно, є҆го́же велича́ юще, с̾ нбⷭ҇ными вѡ́и тѧ̀ велича́емъ.</p>

<p><red>П</red>ꙋ́ть возноше́нїѧ смире́нїе, ѿ хрⷭ҇та̀ взе́мше спасе́нїѧ ѻ҆́бразъ. мытаре́вꙋ ѡ҆бы́чаю поревнꙋ́емъ, киче́нїѧ возноше́ нїѧ дале́че ѿме́ще. нра́вомъ смирено мꙋ́дрїѧ бг҃а ᲂу҆молѧ́юще.</p>

<p><red>Д</red>ш҃е́внꙋю горды́ню ѿве́ржемъ, нра́въ мл҃твы в̾ смиреномꙋ́дрїи стѧ́жимъ. себѐ ѡ҆правда́ти непоспѣша́емъ. тщесла́вїѧ киче́нїе возненави́димъ, и҆ с̾ мытаре́мъ бг҃а ᲂу҆мо́лимъ.</p>

<p><red>сла́ва. М</red>оли́твы содѣ́телю млⷭ҇ти прине се́мъ мытаре́вы. фарисе́йскїѧ ѿвраща́ю щесѧ не бл҃года́рны мл҃твы, и҆ велехва́ льнаго гла́са, и҆́же на бли́жнѧго сꙋ́дъ возво́дѧтъ, да бжⷭ҇твенꙋ млⷭ҇ть и҆ свѣ́тъ привлече́мъ.</p>

<p><red>и҆ ны́нѣ, боⷢ҇. П</red>ѣ́ти сла́вити и҆ бл҃жи́ти тѧ, дава́й на́мъ, досто́йнѡ чтꙋ́щымъ тѧ пречⷭ҇таѧ, и҆ ржⷭ҇тво̀ твоѐ велича́ю щымъ, є҆ди́на бл҃гослове́наѧ. ты́ бо є҆сѝ похвала̀ хрⷭ҇тїѧ́нѡмъ, и҆ к̾ бг҃ꙋ моли́тве ница бл҃гопрїѧ́тна.</p>

<p><red>ѿпꙋ́стъ: В</red>оскр҃сы́и и҆з̾ ме́ртвыхъ, гдⷭ҇и</p>

<p>і҆с҃е хрⷭ҇тѐ сн҃е бж҃їи, мл҃твъ ра́ди пре</p>

<p>чⷭ҇тыѧ твоеѧ̀ мт҃ре, и҆ всѣ́хъ</p>

<p>ст҃ы́хъ, поми́лꙋй и҆ спасѝ</p>

<p>на́съ, ꙗ҆́кѡ бл҃гъ и҆</p>

<p>чл҃колю́бецъ.</p>

</document>