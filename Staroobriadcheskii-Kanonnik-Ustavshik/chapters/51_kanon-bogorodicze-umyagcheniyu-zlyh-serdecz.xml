<document xmlns="http://www.ponomar.net/culiturgical">
<p>Т<red>ропа́рь, бцⷣѣ ᲂу҆мѧгче́нїю ѕлы́хъ срⷣцъ.</red></p>

<p><red>В</red>оспрїе́мши дш҃ѧ чл҃ческїѧ, и҆ ᲂу҆толи́ вши ѕлы́и совѣ́тъ, сокрꙋшѝ бг҃омт҃и влⷣчца, и҆ раз̾гонѝ тмꙋ̀ прегрѣше́нїѧ и҆ на́съ наста́ви на пꙋ́ть смире́нїѧ ꙗ҆́кѡ да и҆ мы̀ бꙋ́димъ во́ свѣте дѣ́лъ ходи́те, и҆ твоеѧ̀ и҆ко́ны ꙗ҆вле́нїю торжествова́ти и҆ на́ помощь твою̀ ᲂу҆пова́ти и҆ ᲂу҆ми́ль нымъ гла́сомъ зва́ти, влⷣчце и҆з̾ глꙋби ны̀ помозѝ є҆ди́на бл҃гослове́ннаѧ <red>[два́ жды]. сла́ва, и҆ ны́нѣ, то́йже.</red></p>

<p>К<red>ано́нъ, ꙗ҆вле́нїю и҆ко́ны прест҃ы́ѧ бцⷣы ᲂу҆мѧгче́нїю ѕлы́хъ срⷣцъ. глаⷭ҇, д҃. пѣ́снь, а҃. і҆рмо́съ. Ѿ</red>ве́рзꙋ ᲂу҆ста̀ моѧ̀, и҆ напо́ лнѧтсѧ дх҃а, и҆ сло́во ѿры́гнꙋ цр҃цѣ мт҃ри, и҆ ꙗ҆влю́сѧ свѣ́тлѡ торжествꙋ́ѧ, и҆ воспою̀ ра́дꙋѧсѧ тоѧ̀ чюдеса̀.</p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>Г</red>дⷭ҇и бж҃е мо́й да́рꙋй ми ꙗ҆зы́къ и҆ ѿве́рзи мнѣ̀ ᲂу҆стнѣ̀, къ похвале́нїю мт҃и твоѧ̀, и҆ є҆ѧ̀ ѻ҆́бразꙋ пѣ́снь при нестѝ кра́сною си́це вопїю́ще ᲂу҆мѧгчѝ ѕлы́хъ срⷣца̀ влⷣчце. <red>С</red>пасе́нїе моѐ и҆ при бѣ́жище є҆сѝ влⷣчце, покро́въ дарова́ла є҆сѝ свое́ю честнꙋ́ю и҆ко́нꙋ, є҆́й же пред̾ стоѧ́тъ всѝ лю́дїе просѧ́ще по́мощи, и҆ тебѐ вопїе́мъ, ᲂу҆мѧгчѝ ѕлы́хъ чл҃къ срⷣца̀ влⷣчце.</p>

<p><red>М</red>арі́е пречⷭ҇таѧ дв҃о бцⷣе, послѝ и҆́мъ бл҃года́ть воспѣ́ти тѧ̀, и҆ твое́й и҆ко́нѣ честнѣ́й поклонѧ́тисѧ вопїю́ще, ᲂу҆мѧ гчѝ ѕлы́хъ срⷣца̀ влⷣчце.</p>

<p><red>сла́ва. К</red>леветы̀ и҆ наве́ты ᲂу҆празднѝ и҆ ѿвсѧ́кїѧ ѕло́бы спасѝ бꙋ́ди влⷣчце, застꙋпле́нїе свое́ю чю́дною и҆ко́ною соб людѝ. вопїю́щихъ, ᲂу҆мѧгчѝ ѕлы́хъ срⷣца̀ влⷣчце.</p>

<p><red>и҆ ны́нѣ. Т</red>ѧ̀ бг҃ъ показа̀ на́мъ, застꙋ́ пницꙋ, и҆ въ ско́рбѣхъ помо́щницꙋ, и҆ дарова̀ на́мъ твою̀ честнꙋ́ю и҆ко́нꙋ, на прославле́нїе всѣ́мъ и҆ на и҆сцѣле́нїе во пїю́щымъ, ᲂу҆мѧгчѝ ѕлы́хъ срⷣца̀ влⷣчце сы́ны.</p>

<p><red>катава́сїѧ: С</red>пасѝ ѿ бѣ́дъ рабы̀ своѧ̀, бцⷣе дв҃о, ꙗ҆́кѡ всѝ по́ бз҃ѣ къ тебѣ̀ при бѣга́емъ, ꙗ҆́кѡ къ нерꙋши́мѣй стѣнѣ̀ и҆ застꙋпле́нїю <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. Т</red>воѧ̀ пѣвцы̀ бцⷣе, жи вы́и нетлѣ́нїѧ и҆сто́чниче, ли́къ себѣ̀ совокꙋ́пльши дх҃о́венъ ᲂу҆твердѝ, и҆ въ бжⷭ҇твеннѣй ти сла́вѣ, вѣнце́мъ сла́вы сподо́би.</p>

<p><red>Р</red>а́дꙋисѧ непосты́днаѧ храни́тельнице, ра́дꙋисѧ бцⷣе, и҆́же мы̀ ра́дꙋемсѧ ѡ҆ твое́й чю́днѣй и҆ко́нѣ красѧ́щесѧ вопїе́мъ, ра́ дꙋисѧ ᲂу҆мѧгче́нїѧ ѕлы́хъ срⷣца̀ бцⷣе.</p>

<p><red>В</red>ои́стинꙋ чⷭ҇таѧ и҆ко́на дарова́сѧ, хрⷭ҇то и҆мени́тымъ лю́демъ, на прогна́нїе дх҃о́въ нечи́стыхъ, и҆ на здра́вїе всѣ́мъ тре́бꙋющымъ по́мощи ѿ неѧ̀ вопїю́ щымъ, ра́дꙋисѧ ᲂу҆мѧгче́нїѧ ѕлы́хъ срⷣца̀ бцⷣе.</p>

<p><red>сла́ва. Ѻ҆́</red>блакъ свѣтоза́рныи показа́сѧ твоѧ̀ чⷭ҇тна́ѧ и҆ко́на па́че сл҃нца сїѧ́юща, и҆ всѣ́мъ лꙋчю̀ простира́юща ѿ болѣ́з ней и҆ скорбѣ́й и҆збавлѧ́юща, и҆ ѕлы́хъ ѿрѣва́юща, тѣ́мже всѝ зове́мъ є҆́й, ра́дꙋисѧ ᲂу҆мѧгче́нїе ѕлы́хъ срⷣца̀ влⷣчце.</p>

<p><red>и҆ ны́нѣ. Ꙗ҆́</red>кѡ да твои́ми моли́твами и҆збавлѧ́емсѧ бцⷣе дв҃о спасѝ славосло́ вимъ пред̾ста́тельницꙋ и҆ твое́й чест нѣ́й и҆ко́нѣ покланѧ́емсѧ <red>[покло́н̾],</red> и҆ мо́лимъ тѧ по́ бз҃ѣ ꙗ҆́кѡ мт҃рь бж҃їю, вопїю́щихъ ᲂу҆мѧгчѝ ѕлы́хъ срⷣца̀ бцⷣе.</p>

<p><red>сѣда́лен̾. гла́съ, в҃. М</red>л҃твеница тѣ́плаѧ кꙋ́пнѡ и҆ стѣна̀ неѡ҆бори́маѧ, млⷭ҇ти и҆сто́чниче, ми́рови прибѣ́жище, прилѣ́ жнѡ ти вопїе́мъ, бцⷣе влⷣчце, пред̾варѝ ѿ бѣ́дъ и҆зба́вити на́съ, є҆ди́на в̾ско́рѣ застꙋпа́ющи.</p>

<p><red>пѣ́снь, д҃. і҆рмо́съ. Н</red>еи҆зслѣ́дномꙋ бж҃їю совѣ́тꙋ, є҆́же ѿ дв҃ы воплоще́нїе тебѐ вы́шнѧгѡ, проро́къ а҆вва́кꙋмъ дивѧ́сѧ вопїѧ́ше, сла́ва си́лѣ твое́й гдⷭ҇и.</p>

<p><red>Н</red>епосты́днꙋю пред̾ста́тельницꙋ на́мъ дарова̀ и҆ко́нꙋ мт҃ри своеѧ̀, и҆́же є҆ѧ̀ зрѧ́ ще весели́мсѧ и҆ ᲂу҆ми́льнѡ зове́мъ, по мозѝ влⷣчца всѣ́мъ и҆ ѿ всѣ́хъ ѕлы́хъ спасѝ, и҆ црⷭ҇твїю нбⷭ҇номꙋ сподо́би.</p>

<p><red>Т</red>обо́ю всѝ спаса́емсѧ и҆ ѿ нахожде́нїи дїѧ́вольскихъ свобожда́емсѧ тѧ̀ бг҃ъ показа̀ на́мъ застꙋ́пницꙋ, и҆ твою̀ честнꙋ́ю и҆ко́нꙋ на́мъ дарова̀, є҆́й же во пїе́м̾, влⷣчца помозѝ и҆ ѿ всѣ́хъ ѕлы́хъ чл҃къ спасѝ и҆ црⷭ҇твїю сподо́би.</p>

<p><red>сла́ва. Н</red>еꙋмолчи́мъ влⷣчце чюдеса̀ твоѧ̀, ꙗ҆́кѡ свое́ю честно́ю и҆ко́ною всѣ́хъ спа са́еши, и҆ стра́ждꙋщихъ ѿ бѣ́дъ и҆збав лѧ́еши, недꙋ́жнымъ цѣльбы̀ подае́ши, и҆ на́съ ѿ всѣ́хъ ѕлы́хъ спасѝ, и҆ црⷭ҇твїю нбⷭ҇номꙋ сподо́би.</p>

<p><red>и҆ ны́нѣ. П</red>ѣ́нїе ѿ недосто́йныхъ ра́бъ прїимѝ мт҃и хрⷭ҇та̀ бг҃а, и҆ не ѿри́ни менѐ ѿ своегѡ̀ пречⷭ҇таго лица̀, но спасѝ ѿ ѕлы́хъ всѣ́хъ, и҆ црⷭ҇твїю нбⷭ҇номꙋ сподо́би.</p>

<p><red>пѣ́снь, є҃. і҆рмо́съ. О</red>у҆диви́шасѧ всѧ́че скаѧ, ѡ҆ бжⷭ҇твенѣй сла́вѣ твое́й, ты́ бо браконеи҆скꙋси́маѧ дв҃це, прїѧ́тъ во ᲂу҆тро́бѣ надовсѣ́ми сꙋ́щагѡ бг҃а, и҆ ро дила̀ є҆сѝ без̾лѣ́тнагѡ сн҃а, всѣ́мъ вос пѣва́ющымъ тѧ̀ ми́ръ подава́юща.</p>

<p><red>О</red>у҆дивлѧ́юсѧ ᲂу҆мо́мъ ᲂу҆жаса́юсѧ дш҃е́ю и҆ ве́сь трепещꙋ̀, но надѣ́юсѧ на млⷭ҇ть бл҃гоꙋтро́бїѧ твоегѡ̀ чⷭ҇таѧ, и҆ вопїю̀ ѿ́срⷣца ꙗ҆́кѡ бг҃а ро́ждьшаѧ є҆сѝ, того̀ молѝ ѿ ѕлы́хъ спасѝ дш҃ꙋ мою̀.</p>

<p><red>П</red>рїиди́те всѝ вѣ́рнїи воспое́мъ пречⷭ҇тꙋю дв҃ꙋ марі́ю, и҆ честно́мꙋ є҆ѧ̀ ѻ҆́бразꙋ пок лони́мсѧ <red>[покло́н̾],</red> вопїю́ще ѿ́ срⷣца, ра́ дꙋисѧ гаврїи́лово бг҃овѣще́нїе, ра́дꙋисѧ цр҃ѧ хрⷭ҇та̀ воспрїе́мши. и҆ на́ рꙋкꙋ свое́ю держа̀ ꙗ҆́кѡ сл҃нце того̀ молѝ чⷭ҇таѧ, ѿ ѕлы́хъ спасѝ дш҃ꙋ мою̀.</p>

<p><red>сла́ва. О</red>у҆блажи́мъ мт҃рь бж҃їю, бжⷭ҇тве ными пѣ́сньми и҆дѣ́же сла́витсѧ пречес тно́е и҆́мѧ, тꙋ̀ бѣсо́вскаѧ крѣ́пость раз рꙋша́етсѧ, немо́гꙋтъ терпѣ́ти си́лы є҆ѧ̀ ѿбѣга́ютъ. мы́ же ѡ҆ не́й весели́мсѧ, и҆ вопїе́мъ є҆́й, молѝ сн҃а своегѡ̀ ѿ ѕлы́х̾ дш҃ꙋ мою̀ и҆зба́вити.</p>

<p><red>и҆ нн҃ѣ. К</red>ъ пребл҃гослове́нней дв҃ѣй бцⷣе лю́дїе всѝ припаде́мъ и҆ моли́твꙋ прине се́мъ да ᲂу҆моли́тъ сн҃а своегѡ̀, хрⷭ҇та̀ бг҃а на́шегѡ, ѿ ѕлы́хъ спасти́сѧ всѣ́мъ.</p>

<p><red>пѣ́снь, ѕ҃. і҆рмо́съ. Б</red>жⷭ҇твеное сѐ и҆ все чⷭ҇тно́е соверша́юще пра́зднество, бг҃омꙋ́ дрїи бж҃їѧ мт҃ре, прїиди́те рꙋка́ми во спле́щемъ, ѿ неѧ̀ ро́ждьшагосѧ вѣ́рою сла́вѧще.</p>

<p><red>Б</red>жⷭ҇твеныѧ твоеѧ̀ и҆ко́ны ст҃о́е ꙗ҆вле́нїе ꙗ҆́кѡ сл҃нце воз̾сїѧ̀ въ срⷣца́хъ, лꙋча̀ всечⷭ҇таѧ просвѣща́етъ свѣ́томъ свои́мъ всѣ́хъ вопїю́щихъ є҆́й, ра́дꙋисѧ бл҃га́ѧ на́шѧ пред̾ста́тельница и҆ ско́раѧ помо́ щница славосло́вѧщихъ тѧ пречⷭ҇таѧ поми́лꙋй всѣ́хъ.</p>

<p><red>П</red>равовѣ́рнѡ чтꙋ́щихъ тѧ̀ цр҃цꙋ всѣ́хъ бг҃а, и҆ твое́й чю́днѣй и҆ко́нѣ ст҃ѣ́й лю бѣ́знѡ поклонѧ́емсѧ <red>[покло́н̾].</red> вопїю́ ще, ѽ бж҃їѧ мт҃и, спасѝ ѿ клеветы̀ ѕлы́хъ чл҃къ, и҆ и҆зба́ви мѧ̀ славосло́вѧ щагѡ тѧ̀ и҆ поми́лꙋй.</p>

<p><red>сла́ва. Б</red>жⷭ҇твенѣй твое́й и҆ко́нѣ покло нѧ́емсѧ <red>[покло́н̾],</red> бцⷣе дв҃о, просѧ́ще ѿ тебѐ вели́кїѧ млⷭ҇ти, да́рꙋй рабо́мъ свои́мъ є҆ди́на чⷭ҇таѧ ѿ всѧ́кїѧ ѕло́бы и҆зба́ви. и҆ славосло́вѧщихъ тѧ̀ пречⷭ҇тꙋю поми́лꙋй.</p>

<p><red>и҆ нн҃ѣ. ѽ</red> мт҃и гдⷭ҇а моегѡ̀ творца̀, ты̀ родила̀ є҆сѝ всѣ́хъ цр҃ѧ хрⷭ҇та̀, того̀ молѝ чи́стаѧ и҆ пребл҃же́ннаѧ и҆зба́вити дш҃ѧ на́шѧ. славосло́вѧщихъ тѧ пречⷭ҇тꙋю поми́лꙋй.</p>

<p><red>конда́къ. гла́съ, ѕ҃. Ѻ҆́</red>ко срⷣца моегѡ̀ смꙋща́ютъ и҆ ѕлы́й совѣ́тъ разорѧ́етъ мѧ̀, си́хъ сокрꙋшѝ дв҃о чи́стаѧ и҆ непре́ зри моѐ воз̾дыха́нїе и҆ сꙋпоста́ты на на́съ ᲂу҆мѧгчѝ пребл҃гослове́ннаѧ влⷣчце.</p>

<p><red>и҆́косъ. Р</red>а́дꙋисѧ прⷭ҇то́лѣ ѻ҆гнеѡ҆бра́зныи бж҃їи, ра́дꙋисѧ ѻ҆трокови́це сѣда́лище црⷭ҇кое, ло́же преи҆спещре́нно посла́нное, златопорфи́рное черто́же, ри́за цвѣто лꙋ́чнаѧ ᲂу҆краше́нїе ѻ҆́бразе молнїено́с ное ѻ҆рꙋ́жїе свѣти́льникъ многосвѣ́т лыи, ра́дꙋисѧ бцⷣе дванадесѧтосте́ныи гра́де и҆ две́рь златокова́ннаѧ. ра́дꙋисѧ пола́то свѣтоѡ҆бра́знаѧ позлаще́ннаѧ трапѣ́зо бг҃оꙋкра́шенаѧ сѣ́нь, ра́дꙋисѧ голꙋ́бица чи́стаѧ, ра́дꙋисѧ ꙗ҆́кѡ ѿ ѕлы́хъ чл҃къ спаса́еши пребл҃гослове́наѧ влⷣчце.</p>

<p><red>пѣ́снь, з҃. і҆рмо́съ. Н</red>епослꙋжи́ша тва́ри бг҃омꙋ́дрїи па́че зижди́телѧ, но ѻ҆́гнен ное преще́нїе, мꙋ́жески попра́вше ра́до вахꙋсѧ пою́ще, препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ.</p>

<p><red>Н</red>е и҆́мамы и҆ны́ѧ застꙋ́пницꙋ то́кмѡ тебѐ всенепоро́чнаѧ, да тѧ̀ всѝ ꙗ҆́кѡ пред̾ста́тельницꙋ воспѣва́емъ и҆ ᲂу҆ми́ль нѡ зовꙋ̀ чⷭ҇таѧ, ѿ всѣ́хъ ѕлы́хъ спаси́ мѧ.</p>

<p><red>Н</red>а моле́нїе моѐ ᲂу҆млрⷭ҇дисѧ, и҆ ра́дость вмѣ́стѡ печа́ли да́рꙋй влⷣчце, и҆ ѿ клеветы̀ ѕлы́хъ и҆зба́ви мѧ да вопїю́ ти, ѿ всѣ́хъ ѕлы́хъ спаси́ мѧ.</p>

<p><red>сла́ва. П</red>речⷭ҇таѧ и҆ воспѣ́тыѧ бг҃омт҃ре и҆ко́ны, принесе́мъ пѣ́снь похвала́ми вопїе́мъ, моли́сѧ чи́стаѧ къ ро́ждьше мꙋсѧ и҆з̾ тебѐ сн҃ꙋ и҆ бг҃ꙋ, ѿ всѣ́хъ ѕлы́хъ спаси́ мѧ.</p>

<p><red>и҆ ны́нѣ. Б</red>г҃озра́чнаѧ на землѝ па́че всѣ́хъ родо́въ, ꙗ҆ви́сѧ чⷭ҇таѧ бг҃оѻ҆троко ви́це, спасѝ всѣ́хъ чтꙋ́щихъ де́нь пра́з днества твоегѡ̀ бцⷣе дв҃о, ѿ всѣ́хъ ѕлы́хъ спаси́ мѧ.</p>

<p><red>пѣ́снь, и҃. і҆рмо́съ. Ѻ҆́</red>троки бл҃гочести́ выѧ в̾ пещѝ, ржⷭ҇тво̀ бг҃оро́диче спасло̀ є҆́сть. тогда̀ ᲂу҆́бо ѡ҆бразꙋ́емо, ны́нѣ же дѣ́йствꙋемо, вселе́ннꙋю всю̀ воз̾дви́же пѣ́ти, гдⷭ҇а воспѣва́йте дѣ́ла, и҆ превоз носи́те є҆гѡ̀ во́ вѣки.</p>

<p><red>Ѻ҆</red>трокови́це предо́браѧ ꙗ҆ви́сѧ лꙋносїѧ́ тельнаѧ, чи́стаѧ ᲂу҆тро́ба твоѧ̀ породѝ и҆зба́вителѧ, є҆го́же молѝ сохрани́тисѧ на́мъ ѿ прило́га дїѧ́вольскагѡ, тѧ́ бо чтꙋ́щымъ застꙋ́пницꙋ, и҆ твое́й и҆ко́нѣ кла́нѧемсѧ вопїю́ще со слеза́ми <red>[покло́н̾]</red>, дв҃о бцⷣе чтꙋ́щихъ тѧ много пѣ́тꙋю во́ вѣки сохранѝ.</p>

<p><red>В</red>зира́ю на бжⷭ҇твеныи ѻ҆́бразъ тво́й, и҆ чтꙋ̀ влⷣчню бж҃їю мт҃рь, и҆ взира́ю на по до́бїе пречⷭ҇тагѡ є҆ѧ̀ лица̀ зра́къ, покло нѧ́юсѧ и҆ вопїю̀ <red>[покло́н̾],</red> дв҃о бцⷣе чтꙋ́ щих̾ тѧ многопѣ́тꙋю во́вѣки сохранѝ.</p>

<p><red>сла́ва. П</red>ола́то сло́во ѡ҆дш҃евле́ннаѧ цр҃кви, прⷭ҇то́лѣ ѻ҆гнеѡ҆бра́знаѧ, раю̀ сло ве́сныи мы́сленныи виногра́дъ гре́зенъ носѧ́ще хрⷭ҇та̀, на рꙋкꙋ̀ чⷭ҇таѧ, приклонѝ ᲂу҆́хо твоѐ, и҆ ᲂу҆слы́ши мл҃твꙋ раба̀ твое гѡ̀, дв҃о бцⷣе чтꙋ́щихъ тѧ многопѣ́ тꙋю, во́ вѣки сохранѝ.</p>

<p><red>и҆ ны́нѣ. Т</red>ебѐ ѿ́ срⷣца воз̾ложи́хъ пѣ́снь, спасѝ дв҃о чⷭ҇таѧ и҆ моли́сѧ ѡ҆ ми́рѣ, вѣ́де, ꙗ҆́кѡ на тѧ̀ ᲂу҆пова́нїе съ бг҃омъ воз̾лага́емъ, и҆ вопїе́мъ, дв҃о бцⷣе чтꙋ́щих̾ тѧ всепѣ́тꙋю во́вѣки сохранѝ.</p>

<p><red>пѣ́снь, ѳ҃. і҆рмо́съ. В</red>сѧ́къ зе́менъ, да взыгра́етсѧ дх҃омъ просвѣща́емъ. да ликовствꙋ́етъ же, беспло́тныхъ ᲂу҆мо́въ є҆стество̀, почита́ѧ ст҃о́е торжество̀ бж҃їѧ мт҃ре. и҆ да пое́тъ, ра́дꙋйсѧ пребла же́ннаѧ, бцⷣе чи́стаѧ прⷭ҇нѡ дв҃о.</p>

<p><red>В</red>сѧ́къ во́зрастъ къ похвале́нїю да под̾ ви́житсѧ дв҃ыѧ бцⷣы, и҆ честно́мꙋ є҆ѧ̀ ѻ҆́бразꙋ всѧ́къ да покло́нѧтсѧ, мы́ же вѣ́рнїи воспое́мъ, и҆́стинꙋю дв҃ꙋ мт҃рь хрⷭ҇то́вꙋ, си́це рекꙋ́ще. ѽ дв҃о бцⷣе сокрꙋ шѝ стрѣ́лы вра́жїѧ, и҆ ᲂу҆мѧгчѝ ѕлы́хъ срⷣца̀, тѧ́ бо всѝ по́ долгꙋ велича́емъ. <red>В</red>ознесѝ бг҃ороди́тельнице ро́гъ люде́й на́шихъ, и҆ пода́ждь на врагѝ по́мощь, и҆ноплемѣ́нныхъ шата́нїѧ низ̾ложѝ, бг҃ороди́тельнице пречⷭ҇таѧ, невое́ваны всѧ̀ гра́ды сохранѝ, соблюдѝ и҆ всѧ̀ страны̀ хрⷭ҇тїѧ́нскїѧ, сохранѝ в̾ни́хъ же и҆́мѧ твоѐ велича́етсѧ, и҆ вѣ́рою ѿ всѣ́хъ сла́витсѧ, да тѧ̀ всѝ мт҃рь бж҃їю по́ долгꙋ велича́емъ.</p>

<p><red>В</red>осхва́литъ тѧ нб҃о и҆ землѧ̀, всѧ̀ ѻ҆те́чествїѧ ꙗ҆зы́къ. и҆ всѝ рꙋка́ми, да воспле́щꙋтъ мт҃ре гдⷭ҇ни и҆ ѻ҆́бразꙋ є҆ѧ̀ а҆́гг҃лѡмъ говѣ́йномꙋ да покло́нѧтсѧ с̾на́ми вопїю́ще, сла́ва мно́жествꙋ щед ро́тъ твои́хъ, є҆ди́на чл҃колюби́ваѧ тѧ̀ всѝ по́ долгꙋ велича́емъ.</p>

<p><red>сла́ва. П</red>а́дшимъ воста́нїе и҆ ᲂу҆ныва́ю щымъ ра́дованїе. заблꙋ́ждьшимъ наста́ внице, болѧ́щымъ посѣще́нїе и҆ и҆сцѣ ле́нїе, грѣ́шнымъ спасе́нїе, во бранѣ́хъ побѣ́да, и҆ всѣ́мъ хрⷭ҇тїѧ́ном̾ нело́жнаѧ храни́тельница, и҆ ᲂу҆мѧгче́нїѧ ѕлы́хъ срⷣца̀ дв҃о бцⷣе, всѝ по́ долгꙋ велича́емъ.</p>

<p><red>и҆ нн҃ѣ. П</red>рїимѝ и҆схо́днꙋю мт҃и жива́гѡ бг҃а, и҆ спасѝ всѣ́хъ вѣ́рнѡ поклонѧ́ю щихсѧ, ст҃о́мꙋ твоемꙋ̀ ѻ҆́бразꙋ и҆ чюдо тво́рнѣй и҆ко́нѣ и҆ вопїю́ще тебѐ бг҃оро ди́тельницы, моли́сѧ пречⷭ҇таѧ сн҃ꙋ свое мꙋ̀, поми́ловатисѧ на́мъ ѿ всѣ́хъ ѕлы́хъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, честна́гѡ и҆ сла́внагѡ ꙗ҆вле́нїѧ чюдотво́рныѧ и҆ко́ны є҆ѧ̀ ᲂу҆мѧгче́нїѧ ѕлы́хъ срⷣцъ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>