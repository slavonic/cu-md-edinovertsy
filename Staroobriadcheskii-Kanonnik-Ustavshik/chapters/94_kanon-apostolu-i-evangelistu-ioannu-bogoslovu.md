Т=ропа́рь , а҆пⷭ҇лꙋ и҆ є҆ѵⷢ҇али́стꙋ=

=і҆ѡа́ннꙋ бг҃осло́вꙋ . гла́съ , в҃ .=

~А҆пⷭ҇ле хрⷭ҇тꙋ̀ бг҃ꙋ возлю́бленне , потщи́сѧ и҆зба́вити лю́ди без̾ѿвѣ́тны , прїе́млетъ бо тѧ̀ припа́дающа , и҆́же прїе́мъ тѧ на пе́рси возле́гша . є҆го́же молѝ бг҃осло́ве , належа́щее преще́нїе ꙗ҆зы́ческое ꙗ҆́кѡ ѻ҆́блакъ разгна́ти , просѧ̀ на́мъ ми́ра и҆ ве́лїѧ млⷭ҇ти =[два́жды].=

=сла́ва , и҆ ны́нѣ , боⷢ҇ . В=сѧ̀ па́че смы́сла , всѧ̀ пресла́внаѧ твоѧ̀ бцⷣе та́инства , чистото́ю запечатлѣ́нна , и҆ дв҃ьствомъ храни́ма , мт҃и разꙋмѣ́сѧ нело́жна , бг҃а ро́ждьши и҆́стиннагѡ , того̀ молѝ спа сти́сѧ дш҃а́мъ на́шымъ .

К=ано́нъ . гла́съ , в҃ . пѣ́снь , а҃ . і҆рмо́съ . В=о глꙋбинѣ̀ потопѝ дре́вле , фараѡни́т скаѧ всѧ̀ во́инства , преѡрꙋже́нꙋ си́лꙋ . вопло́щшеесѧ сло́во , преспѣ́ющыѧ грѣ хѝ потреби́ло є҆́сть , пресла́вныи гдⷭ҇ь , ꙗ҆́кѡ просла́висѧ .

=запѣ́въ : С=т҃ы́и а҆пⷭ҇ле и҆ є҆ѵⷢ҇али́сте і҆ѡа́нне бг҃осло́ве , молѝ бг҃а ѡ҆ на́съ =[покло́н̾].=

~Црⷭ҇тво нбⷭ҇ное бл҃же́нне , є҆́же проповѣ́ далъ є҆сѝ прїи́мъ , и҆ словесѝ собесѣ́дник̾ бы́въ нбⷭ҇номꙋ , вѣ́рꙋющыѧ чⷭ҇тно́мꙋ ти проповѣ́данїю , и҆ бг҃осло́вїю , твои́ми моли́твами сохранѝ .

~Крѣ́покъ смы́слъ ꙗ҆влѧ́ѧ , ѡ҆ всѣ́хъ не бре́глъ є҆сѝ земны́хъ . и҆ соꙋ́зъ є҆стества̀ и҆ словесѝ премꙋ́дре ᲂу҆множа́ѧ , слове́сно прибли́жисѧ , и҆ ѿ без̾слове́сїѧ ᲂу҆скоти́в шїѧсѧ свободи́лъ є҆сѝ .

=сла́ва . Н=бⷭ҇ныхъ ра́зꙋмъ прїи́мъ бг҃осло ве́снѡ бл҃же́нне , бг҃а сло́ва проповѣ́далъ є҆сѝ . и҆сконѝ бѣ̀ сло́во , и҆ сло́во бѣ̀ к̾ своемꙋ̀ роди́телю , и҆ бг҃ъ бѣ̀ сло́во , бл҃го вѣствꙋ́ѧ наꙋчи́лъ є҆сѝ .

=и҆ ны́нѣ , боⷢ҇ . Ѻ҆=трокови́цъ бжⷭ҇твеныи ли́къ , бжⷭ҇твенѡ въ жена́хъ тѧ до́брꙋю воспѣва́ютъ бцⷣе влⷣчце , добро́тами ᲂу҆кра́шенꙋ бжⷭ҇тва̀ , добротвори́тельное бо сло́во , па́че сло́ва родила̀ є҆сѝ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и а҆пⷭ҇ле и҆ є҆ѵⷢ҇али́сте і҆ѡа́нне бг҃осло́ве , ꙗ҆́кѡ всѝ по́ бз҃ѣ къ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . П=роцвѣла̀ є҆́сть пꙋсты́ нѧ ꙗ҆́кѡ кри́нъ гдⷭ҇и , ꙗ҆зы́чнаѧ непло дѧ́щаѧ цр҃кви прише́ствїемъ ти , ѡ҆ не́й же ᲂу҆тверди́сѧ моѐ срⷣце .

~Трⷪ҇ческꙋю ꙗ҆ви́лъ є҆сѝ бг҃осло́внымъ ꙗ҆зы́комъ си , ю҆́же па́че ᲂу҆ма̀ та́йнꙋ і҆ѡа́нне бг҃обл҃же́нне , ѡ҆ не́й же ᲂу҆тверди́ сѧ моѐ срⷣце .

~Ꙗ҆зы́къ тво́й бы́сть кни́жника тро́сть , прест҃а́гѡ дх҃а , бг҃опи́саннѡ зна́менаю щи , честно́е твоѐ и҆ бжⷭ҇твеное є҆ѵⷢ҇а́лїе .

=сла́ва . П=ремꙋ́дрости ты̀ бе́зднꙋ почерпѐ премꙋ́дре , возле́гъ со дерзнове́нїемъ на премꙋ́дрости и҆сто́чникъ , и҆ семꙋ̀ бг҃опро повѣ́дникъ бы́лъ є҆сѝ .

=и҆ ны́нѣ , боⷢ҇ . Е҆=ди́нꙋ бцⷣꙋ тѧ и҆ мт҃рь чте́мъ , ꙗ҆́кѡ спасе́нїѧ хода́таицꙋ бы́в шꙋю на́мъ пренепоро́чнаѧ , и҆ ми́ръ и҆зба́вльшꙋю моли́твами сѝ .

=сѣда́ленъ . гла́съ , и҃ . П=ремꙋ́дрости на пе́рси возле́гъ , и҆ ра́зꙋмъ сꙋ́щихъ на вы́къ , бжⷭ҇твенѡ возгремѣ́лъ є҆сѝ , и҆ско нѝ бѣ̀ сло́во , до́брѣ написа́въ пе́рвїе словесѝ воплоще́нїе , и҆ проповѣ́давъ є҆ди́нъ без̾нача́льное ржⷭ҇тво̀ . тѣ́мже и҆ ꙗ҆зы́кѡмъ ᲂу҆ловлѧ́ѧ ꙗ҆зы́ки , проповѣ́ даеши конце́мъ , и҆ просвѣща́еши чюде сы̀ , бг҃осло́ве а҆пⷭ҇ле , молѝ хрⷭ҇та̀ бг҃а , грѣ хо́въ ѡ҆ставле́нїе дарова́ти , пра́зднꙋю щымъ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . В=ъ напа́сти мно гоплете́нныѧ впа́дъ , ѿ вра́гъ ви́димых̾ и҆ неви́димыхъ , бꙋ́рею ѡ҆держи́мъ бесчи́ сленыхъ согрѣше́нїи мои́хъ . и҆ ꙗ҆́кѡ к̾ те́пломꙋ застꙋпле́нїю и҆ покро́вꙋ твое мꙋ̀ чи́стаѧ , ко приста́нищꙋ притека́ю твоеѧ̀ бл҃гости . тѣ́мже прест҃а́ѧ , и҆́же и҆з̾ тебѐ воплоще́нномꙋ без̾ сѣ́мене , моли́сѧ прилѣ́жнѡ ѡ҆ всѣ́хъ рабѣ́хъ свои́хъ , непреста́ннѡ молѧ́щихтисѧ бцⷣе пречⷭ҇таѧ , молѧ́щи є҆гѡ̀ при́снѡ , согрѣше́нїемъ ѡ҆ставле́нїе дарова́ти , во спѣва́ющымъ досто́йнѡ сла́вꙋ твою̀ .

=пѣ́снь , д҃ . і҆рмоⷭ҇ . П=рише́ствовавъ ѿ дв҃ы , ни хода́тай ни а҆́гг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

~Сло́во тѧ бг҃осло́ва досто́йнѡ показа̀ тогѡ̀ бжⷭ҇твꙋ̀ , та́йнѡ наꙋчи́въ преи҆зѧ́ щнѡ , и҆ є҆́же по чл҃кꙋ , смотре́нїю нака за́въ неи҆зрече́нномꙋ .

~Оу҆́мъ бжⷭ҇твенъ , и҆ дв҃ствено тѣ́ло стѧ жа́въ , цр҃ковь бы́лъ є҆сѝ жива́ же и҆ ѡ҆дш҃евле́на сла́вне , и҆ жили́ще препѣ́ тыѧ трⷪ҇цы ѡ҆сщ҃е́нное .

=сла́ва . С=н҃овство́мъ пречⷭ҇тыѧ дв҃ы по чте́сѧ , дв҃ьствениче бл҃же́нне , и҆ бра́тъ показа́сѧ и҆збра́вшемꙋ тѧ , и҆ ᲂу҆ченика̀ бг҃осло́ва соверши́вшемꙋ .

=и҆ ны́нѣ , боⷢ҇ . И҆=сцѣлѧ́ѧ є҆́вжино дре́внее престꙋпле́нїе , в̾ тѧ̀ пренепоро́чнꙋю и҆ пречⷭ҇тꙋю всели́сѧ пребжⷭ҇твеныи , всего́ мѧ чл҃ка воѡ҆брази́ти па́дша .

=пѣ́снь , є҃ . і҆рмо́съ . Х=ода́тай бг҃ꙋ и҆ чл҃кѡмъ бы́сть хрⷭ҇тѐ бж҃е , тобо́ю бо влⷣко к̾ свѣтонача́лникꙋ ѻ҆ц҃ꙋ́ ти , ѿ́ но щи невѣ́дѣнїѧ приведе́нїе ѡ҆брѣто́хом̾ .

~Нб҃сенъ ᲂу҆́мъ бг҃осло́ве бы́сть бл҃года́тїю , ве́сь свѣ́тъ бы́въ , є҆́же к̾ первонача́ль номꙋ свѣ́тꙋ приближе́нїемъ , и҆ чи́стым̾ ти зрѣ́нїемъ , є҆́же к̾ немꙋ̀ ѡ҆боже́нїемъ .

~Оу҆мо́мъ чи́стымъ , и҆ ст҃ы́ми ᲂу҆стна́ми бг҃одохнове́нне , и҆ пречⷭ҇тыми ᲂу҆сты̀ своѐ бл҃говѣствова́нїе проповѣ́далъ є҆сѝ , ѻ҆́бщее спасе́нїе всѣ́мъ вѣ́рнымъ пред̾ ложи́лъ є҆сѝ .

=сла́ва . С=о хрⷭ҇то́мъ живы́и ѿ младе́н ства , сосꙋ́дъ бл҃года́ти ѿ негѡ̀ сотво ре́нъ бы́сть , бг҃осло́вїе держа̀ , и҆ трⷪ҇че стѣй сла́вѣ па́че є҆стества̀ наꙋча́ѧ .

=и҆ нн҃ѣ , боⷢ҇ . Г=л҃ы твоѧ̀ помина́юще , тѧ̀ ны́нѣ бл҃жи́мъ . тобо́ю всенепоро́чнаѧ , бл҃же́нство неи҆зрече́нное , и҆ жи́знь не состарѣ́емꙋю вои́стинꙋ прїѧ́хомъ .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~І҆с҃ъ бг҃ъ мо́й и҆ гдⷭ҇ь твою̀ чистотꙋ̀ прїи́мъ , и҆ соверше́ное ѡ҆чище́нїе , и҆ бра́та бг҃осло́ве прїѧ́това .

~Вѣнча́въ ст҃ы́нею житїѐ своѐ , си́це на дѣ́ѧсѧ дерзнꙋ́въ , премꙋ́дрости возле́гъ є҆сѝ на пе́рси сла́вне , и҆ бл҃года́ть ѿ тꙋ́ дꙋ и҆звлечѐ .

=сла́ва . В=ели́каѧ и҆ бжⷭ҇твенаѧ сїѧ́нїѧ бг҃о сло́вїѧ твоегѡ̀ , всю̀ просвѣти́ша сла́вне вселе́ннꙋю , и҆ свѣ́томъ трисо́лнечнымъ ѡ҆зари́ша .

=и҆ ны́нѣ , боⷢ҇ . Н=б҃о простры́и во́лею , нб҃о землено́е дрꙋго́е , распростре́ тѧ бг҃о мт҃и чⷭ҇таѧ , и҆ и҆з̾ тебѐ восїѧ́въ ꙗ҆ви́сѧ .

=конда́къ . гла́съ , в҃ . В=ели́чїѧ твоѧ̀ дв҃ьст вениче кто̀ и҆сповѣ́сть ; и҆сточа́еши бо чюдеса̀ , и҆ и҆злива́еши и҆сцѣле́нїѧ , и҆ мо́ лишисѧ за дш҃ѧ на́шѧ , ꙗ҆́кѡ бг҃осло́въ и҆ дрꙋ́гъ хрⷭ҇то́въ .

=и҆́косъ . В=ысоты̀ нбⷭ҇ныѧ ᲂу҆вѣ́дѣти , и҆ мо́рѧ глꙋбины̀ и҆спыта́ти , де́рзостнѡ є҆́сть и҆ непости́жимѡ . ꙗ҆́коже бо ѕвѣ́ зды и҆счестѝ , и҆ морьскі́и песо́къ невоз мо́жнѡ ѿ ню́дъ , си́це и҆ бг҃осло́вцеваѧ и҆зрещѝ недово́льнѡ є҆́сть . толи́цѣми тогѡ̀ вѣнцы̀ хрⷭ҇то́съ , є҆го́же возлюбѝ вѣнча̀ . є҆мꙋ́же и҆ на пе́рси возле́гъ , и҆ на та́йнѣй ве́чери с̾ ни́мъ ꙗ҆дѐ , ꙗ҆́кѡ бг҃о сло́въ и҆ дрꙋ́гъ хрⷭ҇то́въ .

=пѣ́снь , з҃ . і҆рмо́с̾ . Б=г҃опроти́вно велѣ́нїе без̾зако́ннꙋюща мꙋчи́телѧ , высо́къ пла́мень воз̾несло̀ є҆́сть , хрⷭ҇то́съ же про сте́ръ бг҃очести́вымъ дѣ́темъ , хла́дъ дх҃о́вныи , сы́и бл҃гослове́нъ и҆ препросла́ вленъ .

~Бжⷭ҇твенымъ сїѧ́ѧ свѣтоли́тїемъ , дх҃а ст҃а́гѡ ꙗ҆́сно бг҃осло́вилъ є҆сѝ , и҆сходѧ́ща и҆з̾ без̾нача́льнагѡ ѻ҆ц҃а , и҆ почива́юща на́ сн҃ѣ нераздѣ́льно , ꙗ҆́ко є҆диносꙋ́щна .

~Въ тебѣ̀ бл҃же́нне положѝ , пра́ведное сл҃нце селе́нїе , нб҃о приснодви́жимо , и҆́же тебѐ содѣ́лавыи , и҆ бг҃осло́внымъ ти ꙗ҆зы́кѡмъ , проповѣ́даемыи хрⷭ҇то́съ , во злю́бленне , и҆ препросла́вленыи .

=сла́ва . Г=л҃ъ си́ла бжⷭ҇твенаѧ вѣща́нїи твои́хъ и҆зы́де , пребл҃же́нне досточꙋ́ дне , и҆ преми́рное ти є҆ѵⷢ҇а́лїе всю̀ ѡ҆бтечѐ зе́млю ᲂу҆че́нїемъ вели́чествїѧ .

=и҆ ны́нѣ , боⷢ҇ . П=речⷭ҇тое зача́тїе , нетлѣ́н нѡ ржⷭ҇тво̀ ты̀ є҆ди́на показа́ла є҆сѝ , пречⷭ҇та пребы́вши , бг҃а бо зачала̀ є҆сѝ над̾ всѣ́ми сꙋ́щагѡ чⷭ҇таѧ , чл҃ка бы́вша вѣ́рнымъ на спасе́нїе и҆ и҆збавле́нїе .

=пѣ́снь , и҃ . і҆рмо́с̾ . П=е́щь ѻ҆́гненна и҆ногда̀ въ вавѷлѡ́нѣ , дѣ́йство раздѣлѧ́ше , бж҃їимъ велѣ́нїемъ халдѣ́и ѡ҆палѧ́ющи , вѣ́рныѧ же прохлажда́ющи пою́ща , бла гослови́те всѧ̀ дѣ́ла гдⷭ҇нѧ гдⷭ҇а .

~Ꙗ҆́коже мо́лнїѧ свѣ́тлаѧ мимоходѧ́ щи , вселе́ннѣй бл҃же́нне ꙗ҆ви́лсѧ є҆сѝ . чистоты̀ свѣ́тлостїю , дв҃ьства же бли ста́нїемъ , и҆ бл҃гоче́стїѧ ᲂу҆че́нїи ми́ръ просвѣща́ѧ , возлю́бленне хрⷭ҇тꙋ̀ бг҃ꙋ .

~Тѣ́ломъ и҆ дш҃е́ю и҆ ᲂу҆мо́мъ ѡ҆чище́ номъ , бл҃говѣсти́лъ є҆сѝ нбⷭ҇ное хрⷭ҇то́во є҆ѵⷢ҇а́лїе . и҆ а҆́гг҃лѡмъ є҆диножи́тель на́ нб҃сѣхъ бы́стъ , зовы́и ны́нѣ , бл҃госло ви́те всѧ̀ дѣ́ла гдⷭ҇нѧ гдⷭ҇а .

=сла́ва . С=то́лпъ свѣ́телъ , возложе́нїе же бжⷭ҇твено , нбⷭ҇номꙋ хра́мꙋ бы́лъ є҆сѝ , и҆ престо́лъ чю́вствїѧ , и҆ премꙋ́дрости прїѧ́ телище , бг҃осло́вїѧ ѻ҆рга́нъ , поѧ̀ , бл҃го слови́те всѧ̀ дѣ́ла гдⷭ҇нѧ гдⷭ҇а .

=и҆ ны́нѣ , боⷢ҇ . Д=а клѧ́твꙋ пе́рвꙋю потре би́ши , и҆ сме́ртное ѡ҆сꙋжде́нїе дре́вле пра́бабы , ѿ дв҃ы бг҃омт҃ре сло́ве бж҃їи роди́сѧ , всѣ́мъ да́рꙋѧ без̾сме́ртїе не ги́блемо .

=пѣ́снь , ѳ҃ . і҆рмо́съ . Б=ез̾нача́льна роди́те лѧ сн҃ъ бг҃ъ и҆ гдⷭ҇ь , вопло́щьсѧ ѿ дв҃цы на́мъ ꙗ҆ви́сѧ , ѡ҆мраче́нныѧ просвѣти́ ти , и҆ собра́ти расточе́нныѧ . тѣ́мъ все хва́льнꙋю бцⷣꙋ велича́емъ .

~Ны́нѣ не в̾ гада́нїихъ , но лице́мъ къ лицꙋ̀ , пи́щныи пото́къ зрѣ́ти сподо́ бисѧ , и҆ рѣкꙋ̀ смире́нїѧ , и҆ и҆сто́чникъ без̾сме́ртїѧ , и҆́мъ же ны́нѣ напаѧ́емь , наслажда́ешисѧ ѡ҆боже́нїѧ .

~На землѝ проси́лъ є҆сѝ сѣда́лище прїѧ́ ти ѿ хрⷭ҇та̀ , но ѻ҆́нъ тебѣ̀ пе́рси своѧ̀ да́рꙋетъ . на нѧ́ же возле́гъ бг҃осло́ве , тве́рдымъ и҆ пребыва́ющымъ сѣдѣ́нїемъ до́брымъ ѡ҆богати́лсѧ є҆сѝ , а҆пⷭ҇лѡмъ ᲂу҆краше́нїе .

=сла́ва . М=ꙋ́дрость погаси́лъ є҆сѝ є҆́ллин скꙋю без̾бо́жнꙋю , и҆сконѝ бѣ̀ сло́во мꙋ́дрѣ провѣща̀ , и҆ к̾ бг҃ꙋ бѣ̀ сло́во , и҆ и҆́стиненъ бг҃ъ бѧ́ше сло́во , и҆́мже всѧ̀ бы́ша , ви́димаѧ же и҆ неви́димаѧ .

=и҆ ны́нѣ , боⷢ҇ . Ꙗ҆́=кѡ ᲂу҆́тро ѡ҆брѣ́тесѧ заꙋ́тренее , в̾ но́щи жите́йстѣй дв҃ьства заре́ю блиста́ющи , восто́къ сл҃нца мы́ сленагѡ пра́вдѣ на́мъ ꙗ҆ви́сѧ бг҃омт҃и пречи́стаѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ а҆пⷭ҇ла и҆ є҆ѵⷢ҇али́ста і҆ѡа́нна бг҃осло́

ва , и҆ всѣ́хъ ст҃ы́хъ , поми́

лꙋй и҆ спасѝ на́съ , ꙗ҆́кѡ

бл҃гъ и҆ чл҃колю́бец̾ .

