Т=ропа́рь , великомч҃нкꙋ геѡ́ргїю . глаⷭ҇ , д҃ .=

~По́двигомъ до́брымъ подвиза́сѧ , стра стоте́рпче хрⷭ҇то́въ вѣ́рою , и҆ мꙋчи́телем̾ ѡ҆бличи́лъ є҆сѝ нече́стїе . же́ртва же бл҃гопрїѧ́тна бг҃ови принесе́сѧ . тѣ́мже и҆ вѣне́цъ прїѧ́тъ побѣ́ды . и҆ моли́твами ст҃е твои́ми , всѣ́мъ дае́ши согрѣше́ нїемъ ѡ҆ставле́нїе =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , в҃ . пѣ́снь , а҃ . і҆рмо́съ . В=о глꙋбинѣ̀ потопѝ дре́вле , фараѡни́тскаѧ всѧ̀ во́инства , преѡрꙋже́нꙋ си́лꙋ . вопло́щшеесѧ сло́во , преспѣ́ющыѧ грѣхѝ потреби́ло є҆́сть , пресла́вныи гдⷭ҇ь , ꙗ҆́кѡ просла́висѧ .

=запѣ́въ : С=т҃ы́и сла́вныи великомч҃нче геѡ́ргїе , молѝ бг҃а ѡ҆ на́съ =[покло́н̾].=

~Те́плою вѣ́рою и҆ любо́вїю , призыва́ю щыѧ тѧ̀ мч҃нче хрⷭ҇то́въ , вѣнцено́сче геѡ́ргїе , пред̾стоѧ̀ ве́сь свѣ́телъ честно́ мꙋ прⷭ҇то́лꙋ , и҆́же всѣ́ми владꙋ́щагѡ , твои́ми моли́твами и҆ застꙋпле́нїи сохранѝ .

~Бл҃горо́дно воз̾дѣ́ланїе , хрⷭ҇тꙋ̀ бы́лъ є҆сѝ геѡ́ргїе , мч҃нческими воз̾дѣ́ланъ дѣѧ́ нїи . и҆ ꙗ҆́кѡ бога́тство ѡ҆дш҃евле́но , в̾ нбⷭ҇ныхъ тѧ̀ сокро́вищихъ положѝ , под вигополо́жникъ , ꙗ҆́кѡ мно́жае хра́бро вавша .

~Тве́рдѡ и҆ терпѣли́внѡ , ᲂу҆стреми́лсѧ є҆сѝ самозва́нъ к̾ подвиго́мъ , пребла же́нне геѡ́ргїе . низ̾ло́жь сопроти́вное мꙋчи́тель ѡ҆полче́нїе . моли́твеникъ ѡ҆ всѣ́хъ тебѣ̀ притека́ющихъ бы́лъ є҆сѝ .

=сла́ва . Б=л҃же́нныѧ сла́вне жи́зни ны́нѣ воспрїе́мъ , ꙗ҆́же ѡ҆ хрⷭ҇тѣ̀ сокрове́нныѧ геѡ́ргїе , ѡ҆ не́й же подвиза́сѧ до́крове . вѣ́рою пою́щымъ тѧ̀ , молѝ спасти́сѧ ѿ всѧ́кагѡ страстоте́рпче ѡ҆б̾стоѧ́нїѧ .

=и҆ нн҃ѣ , боⷢ҇ . Н=б҃о бы́сть слове́сно , сло́во нбⷭ҇ное , въ свою̀ ᲂу҆тро́бꙋ бг҃омт҃и в̾мѣ́ щьши . и҆́мже всѧ̀ бы́ша , нб҃о и҆ землѧ̀ и҆ всѧ̀ ꙗ҆́же в̾ ни́хъ . є҆го́же со дерзно ве́нїемъ молѝ , спастѝ пою́щыѧ тѧ̀ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и сла́вныи великомч҃нче геѡ́ргїе , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́ше гѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . П=роцвѣла̀ є҆́сть пꙋсты́ нѧ ꙗ҆́кѡ кри́нъ гдⷭ҇и , ꙗ҆зы́чнаѧ непло дѧ́щаѧ цр҃кви прише́ствїемъ ти , ѡ҆ не́й же ᲂу҆тверди́сѧ моѐ срⷣце .

~Вѣнце́мъ страда́нїи сїѧ́ѧ сла́вне , бл҃го че́стнѡ призыва́ющыѧ тѧ̀ , молѝ и҆зба́ вителѧ и҆ бг҃а ѿ всѧ́кїѧ нꙋ́жды бл҃же́н не и҆зба́вити .

~Бога́тыми просвѣща́емь сїѧ́нїи премꙋ́ дре , мра́чнꙋю ѿженѝ печа́ль , и҆ мглꙋ̀ страсте́й ѿ на́съ , и҆́же вѣ́рою восхвалѧ́ю щихъ тѧ̀ .

=сла́ва . Н=аде́жею ᲂу҆твержа́емь и҆ любо́вїю , вѣ́рою же ѡ҆гра́ждьсѧ геѡ́ргїе , и҆ си́лою ᲂу҆крѣ́пльсѧ хрⷭ҇то́вою , и҆́дольскꙋю пре́ лесть низ̾ве́рглъ є҆сѝ .

=и҆ ны́нѣ , боⷢ҇ . П=росвѣща́ющагѡ всѧ́че скаѧ , пречⷭ҇таѧ родила̀ є҆сѝ , с̾ пло́тїю бес пло́тнагѡ , и҆ пре́жде всѣ́хъ ѻ҆ц҃ꙋ собез̾ нача́льна . тѣ́мже тѧ̀ бцⷣꙋ вѣ́рнїи чте́мъ .

=сѣда́ленъ . гла́съ , и҃ . Б=л҃гоче́стїѧ ѻ҆́бразы раз̾богатѣ́ѧ . нече́стїѧ льстѝ низ̾лага́ѧ . мч҃нче попра́лъ є҆сѝ врагꙋ̀ шата́нїѧ . и҆ бжⷭ҇твенымъ жела́нїемъ при́снѡ раз̾га ра́емь , мꙋчи́телемъ ᲂу҆гаси́лъ є҆сѝ без̾ бо́жное шата́нїе . тѣ́мже досто́йнѡ воз̾ме́здїе мꙋ́камъ прїѧ́тъ вѣне́цъ . и҆ подае́ши и҆сцѣле́нїѧ вѣ́рою притека́ю щымъ , стрⷭ҇тоте́рпче геѡ́ргїе . молѝ хрⷭ҇та̀ бг҃а , согрѣше́нїем̾ ѡ҆ставле́нїе дарова́ти , чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . П=ремꙋ́дрости сло́во во́ чревѣ сѝ , заче́нши неѡ҆па́льнѡ мт҃и бж҃їѧ , ми́рови породила̀ є҆сѝ . ми́ра пре и҆мꙋ́щагѡ . и҆ сосцы̀ доила̀ є҆сѝ , всѧ́че скаѧ пита́ющагѡ . тѣ́мже помолю́сѧ прест҃а́ѧ дв҃о , в̾ ча́съ сꙋда̀ є҆гда̀ хощꙋ̀ пред̾ста́ти , пред̾ лице́мъ созда́телѧ моегѡ̀ , дарова́ти ѡ҆ставле́нїе грѣхо́въ . тебе́ бо и҆мѣ́ю наде́ждꙋ ра́бъ тво́й .

=пѣ́снь , д҃ . і҆рмоⷭ҇ . П=рише́ствовавъ ѿ дв҃ы , ни хода́тай ни а҆́гг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

~Пое́мъ твоѧ̀ по́двиги пребл҃же́нне геѡ́р гїе . и҆́ми же раз̾сы́палъ є҆сѝ и҆́дольскїѧ слꙋ́жбы . всю́ же ᲂу҆праздни́лъ є҆сѝ бѣсо́в скꙋю пре́лесть пресла́вне .

~Оу҆ти́ши напа́стей и҆ бѣ́дъ смꙋще́нїе , и҆ всѧ́ко навѣ́тїе ѕло́е бѣсо́въ ѿженѝ , ѿ пою́щих̾ тѧ̀ хрⷭ҇то́ва во́ина досточю́дне .

=сла́ва . В=осїѧ́лъ є҆сѝ ꙗ҆́кѡ ѕвѣзда̀ , свѣ тоно́снаѧ геѡ́ргїе , дш҃е́вною до́блестїю , и҆ тве́рдостїю вѣ́ры . пре́лесть мра́чнꙋю ѿгонѧ̀ , и҆ спаса́й пою́щыѧ тѧ .

=и҆ ны́нѣ , боⷢ҇ . С=пасе́нїе сꙋ́щественое дв҃о родила̀ є҆сѝ . бога́тствомъ бл҃гости , и҆ є҆сте́ственою бл҃госты́нею спаса́юща чело вѣ́ка , и҆ и҆стлѣ́вшїи ѻ҆́браз̾ назида́юща .

=пѣ́снь , є҃ . і҆рмо́съ . П=росвѣще́нїе во тмѣ̀ лежа́щымъ , и҆ спасе́нїе ненача́емымъ хрⷭ҇тѐ сп҃се мо́й , к̾ тебѣ̀ ᲂу҆́треннюю цр҃ю ми́рныи , просвѣти́ мѧ сїѧ́нїемъ си , и҆но́го бо ра́звѣ тебѐ бг҃а незна́емъ .

~Мч҃нческое дерзнове́нїе ꙗ҆́кѡ и҆мѣ́ѧ ко влⷣцѣ , просѝ ᲂу҆се́рднѡ спасе́нїѧ тѧ̀ пою́ щымъ , дш҃е́вныхъ недꙋ́гъ и҆змѣнѧ́ѧ . твои́ми мольба́ми мч҃нче страстоно́се , пребл҃же́нне геѡ́ргїе .

~Со а҆́гг҃льскими ликꙋ́ѧ , ꙗ҆́кѡ мч҃нкъ ликостоѧ́нїи , и҆ без̾сме́ртныѧ и҆ бл҃же́н ныѧ вѣнцено́сче , насыща́ѧсѧ сла́вы , и҆́же покро́вꙋ твоемꙋ̀ прибѣга́ющыѧ , всѧ́кагѡ треволне́нїѧ и҆ бꙋ́ри и҆схитѝ .

=сла́ва . И҆=зба́ви на́съ всѧ́кїѧ нꙋ́жи , ꙗ҆́кѡ млⷭ҇тивъ . грѣхо́вное и҆ бѣ́дное ѿгонѧ̀ многоразли́чное смꙋще́нїе , геѡ́ргїѧ твоегѡ̀ ᲂу҆го́дника , моли́твы хрⷭ҇тѐ прїе́млѧ .

=и҆ ны́нѣ , боⷢ҇ . Д=о́лгъ пра́мт҃ре є҆́ввы , бг҃омт҃и ѿдала̀ є҆сѝ . пло́тїю бо ѡ҆бло жи́ла є҆сѝ , и҆з̾ тебѐ рожде́нна сп҃са ми́ рꙋ . тѣ́мже тѧ̀ всѝ бл҃жи́мъ , ѡ҆бра́до ваннаѧ дв҃о всенепоро́чнаѧ .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~Па́че є҆стества̀ и҆ сло́ва и҆ по́мысла , до́б лести твоеѧ̀ храброва́нїѧ , непреста́ннѡ пѣва́ема , пребл҃же́нне мч҃нче геѡ́ргїе .

~Во́инствꙋ нбⷭ҇номꙋ собесѣ́дникъ бл҃же́н не бы́въ , и҆ бжⷭ҇твеное ꙗ҆вле́нїе , є҆ли́кѡ дости́жнѡ зрѧ̀ , и҆́же тѧ̀ вѣ́рою чтꙋ́щыѧ спаса́й .

=сла́ва . В=сѣ́ми ѻ҆́бразы бг҃ови воз̾ло же́нъ , и҆ блиста́нїѧ чюде́съ прїе́млѧ , дарова́нїѧ тре́бꙋющымъ , раз̾дава́еши пребл҃же́нне геѡ́ргїе .

=и҆ ны́нѣ , боⷢ҇ . Н=ы́нѣ к̾ тебѣ̀ прибѣга́ю пречⷭ҇таѧ , спаси́ мѧ мл҃твами сѝ и҆ соб людѝ . є҆ли́ко бо хо́щеши мо́жеши , ꙗ҆́кѡ мт҃и всемогꙋ́щагѡ .

=конда́къ . гла́съ , д҃ . В=оздѣ́ланъ бг҃омъ ты̀ показа́сѧ , бл҃гоче́стїѧ дѣ́латель че́стенъ , добродѣ́телей рꙋкоѧ́ти собра̀ себѣ̀ . сѣ́ѧвъ бо со слеза́ми , весе́лїемъ жне́ши . пострада́въ же кро́вїю , хрⷭ҇та̀ прїѧ́тъ . и҆ моли́твами ст҃е твои́ми , всѣ́мъ дае́ши согрѣше́нїемъ проще́нїе .

=и҆́косъ . И҆́=же за мир̾скі́и живо́тъ , дш҃ꙋ свою̀ положи́вшагѡ , хрⷭ҇та̀ цр҃ѧ жела́ѧ во́ин̾ , тщи́тсѧ ᲂу҆́мрети за́нь . ре́вность же ве́лїю бжⷭ҇твенꙋю в̾ срⷣцы и҆мѣ́ѧ , себѐ самого̀ приведѐ . тогѡ̀ ᲂу҆́бѡ и҆ мы̀ всѝ геѡ́ргїѧ , ꙗ҆́кѡ те́пла пред̾ста́телѧ вос хва́лимъ вѣ́рою , ꙗ҆́кѡ сла́вна сꙋ́ща хрⷭ҇тꙋ̀ раба̀ , подо́бѧщасѧ ꙗ҆́вѣ своемꙋ̀ влⷣцѣ , и҆ всѧ́комꙋ молѧ́щꙋсѧ приходѧ́ща . спѣ ши́тъ бо прⷭ҇нѡ и҆ мо́литъ сп҃са . всѣ́мъ пода́ти согрѣше́нїемъ проще́нїе .

=пѣ́снь , з҃ . і҆рмо́с̾ . Б=г҃опроти́вно велѣ́нїе без̾зако́ннꙋюща мꙋчи́телѧ , высо́къ пла́мень воз̾несло̀ є҆́сть , хрⷭ҇то́съ же про сте́ръ бг҃очести́вымъ дѣ́темъ , хла́дъ дх҃о́вныи , сы́и блгⷭ҇ве́нъ и҆ препросла́влен̾ .

~Своемꙋ̀ подо́бѧсѧ мч҃нче влⷣцѣ , во́лею поте́клъ є҆сѝ к̾ подвиго́мъ сла́вне , и҆ побѣ́дꙋ взе́мъ , цр҃кви хрⷭ҇то́вѣ сохрани́ тель бы́лъ є҆сѝ . сїю̀ при́снѡ сохранѧ́й застꙋпле́нїемъ сѝ .

~Ꙗ҆́кѡ мч҃нкъ непобѣди́мъ , ꙗ҆́кѡ страда́ лецъ , ꙗ҆́кѡ подви́жникъ вѣ́ре и҆ побо́р никъ . ны́нѣ сто́лпъ непоколѣби́мъ восхвалѧ́ющымъ тѧ̀ , премꙋ́дре геѡ́ргїе бꙋ́ди , ѡ҆гражда́ѧ моли́твами сѝ .

=сла́ва . М=ꙋ́дре воз̾дѣ́лавъ бжⷭ҇твеное сѣ́мѧ , и҆ сїѐ ᲂу҆мно́жилъ є҆сѝ . и҆ кровь мѝ твои́хъ тече́нїи напалѧ́ѧ бл҃же́нне , и҆ болѣ́зней тща́нїемъ , и҆ разли́чными ра́нами . и҆́миже свирѣ́пство мꙋчи́телей ᲂу҆гаси́лъ є҆сѝ .

=и҆ ны́нѣ , боⷢ҇ . Д=в҃ою пребыла̀ є҆сѝ и҆ по ржⷭ҇твѣ̀ , бг҃а бо родила̀ є҆сѝ пита́ющагѡ всѧ́ческаѧ , за неи҆з̾рече́ннꙋю млⷭ҇ть . и҆ милосе́рдїе мно́гѡ , чл҃ка бы́вшагѡ чи́стаѧ . є҆го́же ны́нѣ молѝ , спасти́сѧ всѣ́мъ на́мъ .

=пѣ́снь , и҃ . і҆рмо́с̾ . П=е́щь ѻ҆́гненна и҆ногда̀ въ вавѷлѡ́нѣ , дѣ́йство раздѣлѧ́ше , бж҃їимъ велѣ́нїемъ халдѣ́и ѡ҆палѧ́ющи , вѣ́рныѧ же прохлажда́ющи пою́ща , бла гослови́те всѧ̀ дѣ́ла гдⷭ҇нѧ гдⷭ҇а .

~Пото́къ стрⷭ҇те́й , лю́тыхъ же и҆ бѣ́дных̾ , и҆ напа́стна ѡ҆б̾стоѧ́нїѧ , и҆ болѣ́знемъ паде́нїе , и҆ бѣсо́вскїѧ ко́зни , и҆ враго́въ стремле́нїѧ , преста́етъ твои́ми моли́ твами , вѣнцено́сче геѡ́ргїе .

~Ве́сь свѣ́томъ бл҃же́нне тро́ическимъ чи́стѡ ѡ҆блиста́емѡ , ꙗ҆́кѡ мч҃нкъ непо бѣди́мъ . ꙗ҆́кѡ бл҃гоче́стїѧ побо́рникъ , ꙗ҆́кѡ побѣди́тель бг҃овѣнча́ненъ . спасѝ нбⷭ҇ныи жи́телю , тѧ̀ чтꙋ́щыѧ мл҃твами тѝ .

=сла́ва . В=ѣнце́мъ разꙋ́мнымъ , разли́чно ᲂу҆краше́нъ . и҆ црⷭ҇твїѧ дїади́мою , и҆ ски́ петром̾ ᲂу҆добре́нъ , и҆ багрѧни́цею ѡ҆бло же́нъ , твое́ю ѡ҆багре́нъ кро́вїю бл҃же́нне , съ црⷭ҇твꙋеши цр҃е́ви си́ламъ .

=и҆ ны́нѣ , боⷢ҇ . И҆́=же ѿ ѻ҆ц҃а без̾лѣ́тнѡ рожде́ннагѡ , и҆ пре́жде вѣ́къ восїѧ́вша , всѧ́ческаѧ сотво́ршагѡ , ви́димаѧ же и҆ неви́димаѧ , дв҃о мт҃и родила̀ є҆сѝ . тѣ́м̾ же тѧ̀ бцⷣѣ всѝ ꙗ҆зы́цы сла́вимъ .

=пѣ́снь , ѳ҃ . і҆рмо́съ . Б=ез̾нача́льна роди́те лѧ сн҃ъ бг҃ъ и҆ гдⷭ҇ь , вопло́щьсѧ ѿ дв҃цы на́мъ ꙗ҆ви́сѧ , ѡ҆мраче́нныѧ просвѣти́ ти , и҆ собра́ти расточе́нныѧ . тѣ́мъ все хва́льнꙋю бцⷣꙋ велича́емъ .

~Непреста́ннѡ гдⷭ҇а молѝ ѡ҆ на́съ , пою́ щихъ тѧ̀ блаже́нне , ꙗ҆́кѡ хрⷭ҇то́ва мч҃нка , ꙗ҆́кѡ побѣди́вша мꙋчи́телѧ . ꙗ҆́кѡ лꙋка́выхъ дꙋхо́въ ѿгони́телѧ , ꙗ҆́кѡ храни́телѧ не ᲂу҆сы́пна . ꙗ҆́кѡ застꙋ́пника непосты́дна .

~Страда́нїемъ воз̾да́нїѧ , бога́тнѡ тебѣ̀ дарова̀ всѣ́хъ влⷣка . є҆мꙋ́же пред̾стоѧ̀ со дерзнове́нїемъ пребл҃же́нне мч҃нческимъ и҆ съ весе́лїемъ , призыва́ющыѧ тѧ̀ , ѡ҆бье́мъ сохранѝ .

=сла́ва . З=емлѧ́ тѧ нескры̀ , но не́бо прїѧ́тъ . и҆ ѿве́рзетисѧ две́рь ра́йскаѧ ꙗ҆́вѣ . в̾не́мъ же ра́достнѡ стрⷭ҇тоте́рпче ликꙋ́ѧ и҆ и҆гра́ѧ , вѣ́рнѡ , пою́щыѧ тѧ̀ твои́ми моли́твами соблюдѝ .

=и҆ ны́нѣ , боⷢ҇ . Т=ѧ̀ свидѣ́нїѧ сѣ́нь про ѡ҆бразѝ пречⷭ҇таѧ , в̾не́й же скрижа́ли и҆ рꙋ́чка и҆ златы́и ковче́гъ . ꙗ҆́коже бо та̀ ѻ҆́на , та́ко и҆ ты̀ без̾нача́льное сло́во во ᲂу҆тро́бѣ в̾мѣсти́ла є҆сѝ , бцⷣѣ вопло ща́ема .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ сла́внагѡ великомч҃нка геѡ́ргїѧ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

