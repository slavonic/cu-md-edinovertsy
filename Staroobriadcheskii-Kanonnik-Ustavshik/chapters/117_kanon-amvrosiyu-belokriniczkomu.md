Т=ропа́рь , ст҃лю а҆мвро́сїю . гла́съ , д҃ .=

~Хрⷭ҇та̀ ст҃лю а҆мвро́сїе , правосла́вїю наста́ вниче , вселе́ннѣй свѣти́льниче , сло́во и҆́стины и҆справлѧ́ѧ , за вѣ́рꙋ пострада́лъ є҆сѝ . ны́нѣ же ра́дꙋѧсѧ со а҆́гг҃льскими ли́ки , пред̾стоѧ̀ ст҃ѣ́й трⷪ҇це , молѝ млⷭ҇ти вагѡ бг҃а , спасти́сѧ дш҃а́мъ на́шимъ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на , ви́дѧ потоплѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́въ : С=т҃лю хрⷭ҇то́въ и҆ и҆сповѣ́дниче а҆мвро́сїе , молѝ бг҃а ѡ҆ на́съ =[покло́н̾].=

~Свѣ́тлꙋю па́мѧть , твоегѡ̀ слꙋжи́телѧ и҆ и҆сповѣ́дника а҆мвро́сїѧ , ка́кѡ воспою̀ грѣ́шныи а҆́зъ . но ты̀ , гдⷭ҇и бж҃е мо́й , наста́ви мѧ , мꙋ́дрость ми да́рꙋй и҆ си́ лꙋ , да воз̾могꙋ̀ досто́йнѡ , похвали́ти ᲂу҆го́дника твоегѡ̀ .

~Весели́тсѧ землѧ̀ и҆ ра́дꙋетсѧ ѡ҆ тебѐ нб҃о , ты́бо и҆зрѧ́дныи гл҃омъ , и҆ зако́нꙋ бж҃їю послꙋ́шникъ бы́лъ є҆сѝ , є҆рѣтикѝ посрами́лъ є҆сѝ , срⷣце своѐ бг҃ови прине́сл̾ є҆сѝ , ст҃лю пресла́вне и҆ всече́стне а҆мвро́сїе .

=сла́ва . Ꙗ҆=ви́сѧ и҆́стинныи па́стырь слове́ снымъ ѻ҆вца́мъ хрⷭ҇то́вымъ , и҆ нело́ж ныи слꙋжи́тель бж҃їй , бл҃гоче́стїю ᲂу҆чи́тель и҆ чистотѐ , сегѡ̀ ра́ди тѧ̀ всѝ любо́вїю почита́емъ . ты́ же престо́лꙋ бж҃їю пред̾стоѧ̀ , ᲂу҆се́рднѡ моли́сѧ , ѡ҆ и҆́же вѣ́рою свѣ́тлѡ па́мѧть твою̀ сла́вѧщихъ .

=и҆ ны́нѣ , боⷢ҇ . И҆=з̾ тебѐ чⷭ҇таѧ , про́йде не и҆зрече́ннѡ бж҃їе сло́во , собез̾нача́льное ѻ҆ц҃ꙋ и҆ дх҃ови , в̾ послѣ́днѧѧ времена̀ . и҆ пе́рвагѡ чл҃ка , во тлю̀ па́дшагѡ , тобо́ю поновѝ . сегѡ̀ ра́ди тѧ̀ , прⷭ҇нѡ сла́вимъ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃лю хрⷭ҇то́въ и҆ и҆сповѣ́дниче а҆мвро́сїе , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́ше гѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~Тве́рдѡ прилѣжа̀ вседержи́телеви , при течѐ свои́мъ и҆зволе́нїемъ , къ живо́т номꙋ и҆сто́чникꙋ , цр҃кви ст҃ѣ́й , ꙗ҆́кѡ є҆ле́нь . просвѣще́нїѧ и҆спо́лнь бы́въ , прїе́мъ бжⷭ҇твенꙋю бл҃года́ть , и҆ ꙗ҆ви́лсѧ є҆сѝ правосла́вїю неѡ҆бори́мое ᲂу҆твер же́нїе .

~А҆́гнецъ кро́токъ и҆ па́стырь чю́денъ ꙗ҆ви́ сѧ , а҆́гнцꙋ , взе́млющемꙋ ми́рꙋ грѣхѝ , и҆ па́стырю всѣ́хъ , те́пле послѣ́дꙋѧ . сло́во бо хрⷭ҇то́во па́че всѣ́хъ поче́лъ є҆сѝ , пре мꙋ́дре а҆мвро́сїе , а҆рхїєре́ѡмъ бг҃одх҃но ве́нное ᲂу҆добре́нїе .

=сла́ва . Г=о́рдагѡ ѕмі́ѧ , ѕло́бы ѡ҆брѣта́ телѧ , ᲂу҆мертви́лъ є҆сѝ и҆ показа́лъ є҆сѝ дх҃о́внꙋю крѣ́пость , послѣ́дꙋѧ хрⷭ҇то́ви , в̾черто́гъ нбⷭ҇ныи всели́сѧ , тѣ́мже и҆ со а҆́гг҃лы ра́дꙋетсѧ , пребл҃же́нне дх҃ъ тво́й .

=и҆ ны́нѣ , боⷢ҇ . Х=ерꙋви́мъ и҆ серафи́мъ превы́шши ꙗ҆ви́ласѧ є҆сѝ бцⷣе , ты́ бо є҆ди́на прїѧ́тъ во́ чревѣ свое́мъ невмѣ сти́магѡ бг҃а . тѣ́мже всѝ вѣ́рнїи пѣ́сньми тѧ̀ , чⷭ҇таѧ ᲂу҆блажа́емъ .

=сѣда́ленъ . гла́съ , д҃ . К=рⷭ҇тъ гдⷭ҇нь взе́мъ , хрⷭ҇то́ви до конца̀ ѿ дш҃и послѣ́дова , и҆ в̾спѧ́ть не ѡ҆бѣрнꙋ́лсѧ є҆сѝ к̾ є҆рети ко́мъ , но вѣ́рныхъ срⷣца̀ просвѣти́лъ є҆сѝ , и҆ сегѡ̀ ра́ди ве́чное наслажде́нїе и҆ пи́щꙋ присноживꙋ́щꙋю воспрїѧ́лъ є҆сѝ , бг҃омꙋ́дре а҆рхїєре́ю а҆мвро́сїе . тѣ́мъ мо́лимъ тѧ̀ , молѝ хрⷭ҇та̀ бг҃а , грѣхо́въ ѡ҆ставле́нїе пода́ти , чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . С=тѣна̀ непобѣ ди́маѧ на́мъ хрⷭ҇тїѧ́нѡмъ є҆сѝ , бцⷣе дв҃о , к̾ тебѣ́ бо прибѣга́ющїи , неврежде́ни пребыва́емъ . и҆ па́ки согрѣша́юще , и҆́ма мы тѧ̀ моли́твенницꙋ . тѣ́мъ бл҃года рѧ́ще вопїе́мъ тѝ , ра́дꙋисѧ , ѡ҆бра́до ваннаѧ гдⷭ҇ь съ тобо́ю .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

=Ѿ= бг҃а зва́нъ бы́въ , достохва́льне , бг҃о ви пред̾стои́ши , бг҃олѣ́пнѡ ᲂу҆кра́шенъ и҆сповѣ́дническими по́двиги , нетлѣ́нна гѡ сподо́бисѧ без̾сме́ртїѧ . ны́нѣ же в̾ го́рнихъ селе́нїихъ веселꙋ́еши , вопїѧ̀ , сла́ва си́лѣ твое́й гдⷭ҇и .

~А҆дама́нтъ крѣ́покъ , недви́жимъ и҆ непрекло́ненъ бы́сть во и҆сповѣ́данїи свое́мъ , вѣне́цъ бл҃госи́лїѧ и҆ терпѣ́нїѧ прїѧ́тъ нетлѣ́нныи ѿ хрⷭ҇та̀ бг҃а на́ше гѡ , є҆мꙋ́же взыва́еши , сла́ва си́лѣ твое́й гдⷭ҇и .

=сла́ва . М=ꙋ́дре и҆ бл҃же́нне а҆мвро́сїе , неза бꙋ́ди ста́до своѐ , є҆́же ᲂу҆пасѐ бл҃гоче́ст нѡ , но потщи́сѧ привлещи́ ны во і҆єрⷭ҇ли́мъ нбⷭ҇ныи , и҆дѣ́же нн҃ѣ ра́дꙋѧсѧ , зове́ши , сла́ва си́лѣ твое́й гдⷭ҇и .

=и҆ ны́нѣ , боⷢ҇ . Т=ѧ̀ приста́нище спасе́нїѧ , чистотѐ жили́ще , селе́нїе влⷣцѣ всѣ́хъ и҆ стѣ́нꙋ неѡ҆бори́мꙋ , влⷣчце бцⷣе свѣ́мы . ты́ бо мольба́ми си ѿ бѣ́дъ и҆зба влѧ́еши дш҃ѧ на́шѧ .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́ внагѡ и҆зима́юща .

~Вдови́цамъ и҆ си́рымъ и҆ ѡ҆би́димымъ , ѻ҆ц҃ъ бы́лъ є҆́си , ны́нѣ же тѧ̀ ко сп҃сꙋ пред̾лага́емъ вѣ́рнїи хода́таѧ и҆ пред̾ста́ телѧ , и҆ теплѣ́йша мл҃твенника , ѻ҆́ч҃е а҆мвро́сїе .

~Разори́ти крѣ́пость твоегѡ̀ и҆сповѣ́да нїѧ тща́сѧ ѕлы́и вра́гъ , но посрами́сѧ . сегѡ̀ ра́ди ста́дѡ твоѐ вопїе́тъ ти , бл҃же́нне моли́сѧ ко́ гдⷭ҇ꙋ , ᲂу҆тверди́ти , сохрани́ти ѿ навѣ́тъ вра́жїихъ , и҆ ша та́нїй є҆рети́ческихъ цр҃ковь свою̀ .

=сла́ва . Ѿ= проти́вѧщихсѧ дѣсни́це твое́й , сохранѝ гдⷭ҇и цр҃ковь свою̀ , и҆ мл҃твами ст҃а́гѡ а҆мвро́сїѧ ᲂу҆крѣпѝ и҆ ᲂу҆мирѝ ю҆̀ , и҆ є҆ресе́й востані́ѧ ско́рѡ разорѝ .

=и҆ ны́нѣ , боⷢ҇ . С=кве́рны всѧ́кїѧ ѿи҆мѝ , дв҃о нескве́рнаѧ дш҃и моеѧ̀ вопїю́ ти , и҆ спаси́ мѧ чⷭ҇таѧ , ꙗ҆́же и҆́стиннагѡ бг҃а , сп҃са на́шегѡ , на землѝ вопло́щшаѧ .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воз̾двиза́ема зрѧ̀ , напа́стей бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й много млⷭ҇тиве .

~Свое́й па́ствѣ застꙋ́пникъ бы́лъ є҆сѝ ᲂу҆се́рдныи , ст҃е а҆мвро́сїе , ѿ без̾бо́жныхъ а҆га́рѧнъ , кро́вь непови́нныхъ тща́щи хсѧ пролїѧ́ти . ны́нѣ же ѿ си́хъ ѕло чести́выхъ и҆ без̾зако́ныхъ , странꙋ̀ на́шꙋ сохранѝ , сщ҃е́нными ко хрⷭ҇тꙋ̀ хода́тайствы .

~И҆новѣ́рныѧ и҆ вра́жїѧ и҆знеможа́хꙋ , ѡ҆ тебѣ̀ бг҃омꙋ́дрѣ кова́рствїѧ , ты́ же без̾ зако́нꙋющихъ незатвори́маѧ ᲂу҆ста̀ ꙗ҆́вственѡ загражда́ше , на́гдⷭ҇а ᲂу҆пова́ѧ , ꙗ҆́кѡ пра́ведныи і҆́ѡвъ вопїѧ̀ , бꙋ́ди и҆́мѧ гдⷭ҇не бл҃гослове́нѡ во́ вѣки .

=сла́ва . Ꙗ҆́=кѡ пра́хъ вмени́лъ є҆сѝ ѕла́то и҆ по́чести , невосхотѣ̀ сла́вы сеѧ̀ маловрѣ́ менныѧ , но надѣ́жею и҆ любо́вїю ко́гдⷭ҇ꙋ ᲂу҆краша́емь , пра́вдꙋ бж҃їю воз̾люби́лъ є҆сѝ а҆мвро́сїе , ст҃лемъ ᲂу҆краше́нїе .

=и҆ ны́нѣ , боⷢ҇ . П=репѣ́таѧ дв҃о , препѣ́таго бг҃а поро́ждьшаѧ , пою́щыѧ тѧ̀ , прича́ стники покажѝ свѣ́та бжⷭ҇твенагѡ , и҆ и҆зба́ви ѻ҆гнѧ̀ гее́ны , и҆ всѧ́кагѡ вра́ жїѧ лꙋка́вствїѧ моли́твами сѝ .

=конда́къ . гла́съ , в҃ . Г=дⷭ҇нимъ жела́нїемъ распали́всѧ , бжⷭ҇твенагѡ свѣ́та незахо ди́мое свѣти́ло ꙗ҆ви́сѧ , восїѧ̀ ꙗ҆́кѡ ѕвѣзда̀ на тве́рди цр҃ко́внѣй , сл҃нце хрⷭ҇та̀ воз̾вѣща́ющи , созыва́ѧ всѣ́хъ торжествова́ти вѣ́рою . тѣ́мже зовѣ́мъ тѝ , ст҃лю а҆мвро́сїе , со а҆́гг҃лы пред̾стоѧ̀ , молѝ непреста́ннѡ хрⷭ҇та̀ бг҃а ѡ҆ всѣ́хъ на́съ .

=и҆́косъ . П=рїиди́те правовѣ́рнїи , сегѡ̀ вели́кагѡ воспое́мъ , ꙗ҆́кѡ ст҃лѧ хрⷭ҇то́ва и҆ и҆сповѣ́дника а҆мвро́сїѧ , в̾ пѣ́снехъ и҆ пѣ́нїихъ взыва́юще си́це , ра́дꙋисѧ , а҆мв ро́сїе бг҃омꙋ́дре и҆ бг҃обл҃же́нне . ра́дꙋисѧ , всѣ́мъ вѣ́рнымъ похвалѡ̀ . ра́дꙋисѧ , хрⷭ҇тїѧ́нѡмъ ᲂу҆краше́нїе и҆ лѣ́пота . ра́дꙋ исѧ , цр҃кви сто́лпѣ и҆ стѣ́но . ра́дꙋисѧ , притека́ющымъ к̾ тебѣ̀ спасе́нїю хода́ тай . ра́дꙋисѧ , ꙗ҆́кѡ и҆́маши дерзнове́нїе моли́ти непреста́нно , хрⷭ҇та̀ бг҃а ѡ҆ всѣ́хъ на́съ .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбнымъ дѣ́темъ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́нъ бг҃ъ ѻ҆ц҃ъ на́шихъ .

~Прїидо́ста к̾ тебѣ̀ и҆́нока па́велъ и҆ а҆ли́мпїй , и҆ ѡ҆брѣто́ста тѧ̀ чю́денъ кла́ дезь сщ҃е́нства , чи́стъ и҆сто́чникъ ст҃ль ства неи҆счерпа́емъ , и҆ всемꙋ̀ ми́рꙋ тѧ̀ проповѣ́даста . ты́ же бл҃же́нне , напои́л̾ є҆сѝ живото́чною водо́ю , и҆ста́ѧвшїѧ жа́ждею концы̀ вселе́ннѣй .

~Ѡ҆чи́стилъ є҆сѝ дш҃ꙋ свою̀ ѿ є҆́реси но волю́бныѧ , к̾ цр҃кви ст҃ѣ́й прилѣпи́лсѧ є҆сѝ , и҆ враго́мъ бж҃їимъ , мꙋ́жествꙋѧ ре́клъ є҆сѝ , а҆́зъ сїю̀ вѣ́рꙋ є҆ди́ножды прїѧ́хъ , и҆ вспѧ́ть воз̾враща́тисѧ нехощꙋ̀ .

=сла́ва . Ч=и́стъ бы́лъ є҆сѝ и҆сто́чникъ сщ҃е́нства хрⷭ҇то́ва , а҆мвро́сїе всече́стне , рѣ́кꙋ бл҃года́ти всѣ́мъ и҆сточи́лъ є҆сѝ , пи́щи вои́стинꙋ пото́къ , ѿ него́же всѝ почерпа́юще , по́долгꙋ чте́мъ тѧ̀ , цр҃кви застꙋ́пниче и҆ правосла́вїю и҆сповѣ́дниче .

=и҆ ны́нѣ , боⷢ҇ . В=себл҃га́ѧ влⷣчце бцⷣе , ꙗ҆́же пребл҃гагѡ бг҃а пло́тїю ро́ждьши , ѡ҆ѕло́ бленное страстьмѝ срⷣце моѐ ѡ҆чи́сти , ꙗ҆́кѡ тѧ̀ є҆ди́нꙋ пред̾ста́тельницꙋ вѣ́мъ , да вѣ́рою и҆ любо́вїю тѧ̀ велича́ю .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~Таи́нникъ бж҃їѧ бл҃года́ти , сы́и бл҃же́нне , а҆рхїєре́й же вѣ́ренъ , правосла́ вїю наста́вникъ и҆ и҆́стинѣ согла́сникъ , ны́нѣ прⷭ҇то́лꙋ пред̾стои́ши влⷣчнемꙋ , тѣ́мже чте́мъ тѧ̀ , хрⷭ҇та̀ превозносѧ́ща во́ вѣки .

~Е҆гда̀ натѧ̀ , неѕло́бивагѡ а҆́гньца , ѕло́ бою живꙋ́щїи , ꙗ҆́кѡ ди́вїи ѕвѣ́ри воста́ ша , за́вистїю поѡ҆щрѧ́еми . ты́ же ре́вно стїю бжⷭ҇твеною мꙋ́жествовавъ , за хрⷭ҇та̀ пострада̀ , є҆го́же превозно́сим̾ во́вѣки .

=сла́ва . М=оли́твеннымъ сѝ ѻ҆рꙋ́жїемъ дале́че ѿженѝ , раз̾свирепѣ́ющыѧ во́лки на ста́до твоѐ , мꙋ́дре а҆мвро́сїе , шата́ нїѧ є҆ресе́й во смире́нїи покорѝ , и҆ всѣ́хъ пѣ́ти наꙋчѝ , гдⷭ҇а по́йте и҆ превозноси́те є҆гѡ̀ во́ вѣки .

=и҆ ны́нѣ , боⷢ҇ . Ѻ҆́=блакъ сла́вы ты̀ єсѝ , препѣ́таѧ , и҆ свѣща̀ со́лнечнаѧ , колѣ сни́ца многоцѣ́ннаѧ , дв҃ческое воз̾вы ше́нїе , гора̀ тꙋчна́ѧ и҆ ᲂу҆сыре́ннаѧ пре быва́еши , пречⷭ҇таѧ дв҃о , гдⷭ҇ои҆мени́таѧ .

=пѣ́снь , ѳ҃ . і҆рмо́съ . Б=г҃а чл҃кѡмъ неꙋдо́бь ви́дѣти , на́ньже несмѣ́ютъ чи́ни а҆́гг҃ль стїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же вели ча́юще , с̾ нбⷭ҇ными вѡ́и тѧ̀ велича́емъ .

~Всѝ ро́ди хрⷭ҇тїѧ́нстїи дне́сь соше́дшесѧ , вѣ́рою пою́тъ па́мѧть мꙋ́драгѡ а҆мвро́ сїѧ , бг҃ъ бо и҆скꙋсѝ є҆гѡ̀ , и҆ ѡ҆брѣ́те досто́йна себѐ . ꙗ҆́кѡ зла́тѡ в̾ горни́лѣ седмери́цею и҆скꙋсѝ є҆гѡ̀ , и҆ ꙗ҆́кѡ всепло́ днꙋ же́ртвꙋ прїѧ́тъ .

~Ст҃ы́и а҆мвро́сїе , бл҃года́тїю бжⷭ҇твенагѡ дх҃а , и҆́стиненъ па́стырь показа́сѧ , ста́ до цр҃ко́вное до́брѣ ᲂу҆па́слъ є҆сѝ , и҆ напа́ жить спасе́нꙋю воз̾ве́лъ є҆сѝ . ны́нѣ же сщ҃еннолѣ́пнѡ бг҃ови пред̾стои́ши , со а҆́гг҃лы ликовствꙋ́ѧ .

=сла́ва . И҆=спросѝ дш҃а́мъ хрⷭ҇тїѧ́нскимъ ве́ лїю млⷭ҇ть , бл҃голѣ́пїе и҆ ми́ръ цр҃кви ст҃ѣ́й , дерзнове́нїе и҆мѣ́ѧ ко́ гдⷭ҇ꙋ и҆ прⷭ҇то́лꙋ бж҃їю пред̾стоѧ̀ . тѣ́мъ мо́лимъ тѧ̀ бл҃же́нне , моли́сѧ хрⷭ҇тꙋ̀ бг҃ꙋ спасти́ сѧ дш҃а́мъ на́шимъ .

=и҆ ны́нѣ , боⷢ҇ . С=вѣ́томъ твои́мъ мѧ̀ , бг҃ора́дованнаѧ в̾ жена́хъ дв҃о , просвѣ тѝ молю́тисѧ , и҆ ѻ҆гнѧ̀ вѣ́чнагѡ геѣ́н скагѡ и҆зба́ви , ꙗ҆́кѡ да велича́ю тѧ̀ , и҆ по́ долгꙋ пою̀ вели́чїе твоѐ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ и҆́же во ст҃ы́хъ ѻ҆ц҃а на́шегѡ и҆ и҆сповѣ́дника а҆м вро́сїѧ , митрополи́та бѣлокрини́цкаго , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

