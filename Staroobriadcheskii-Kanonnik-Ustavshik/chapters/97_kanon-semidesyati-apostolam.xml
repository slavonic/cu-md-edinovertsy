<document xmlns="http://www.ponomar.net/culiturgical">
<p>Т<red>ропа́рь, семи́десѧти а҆пⷭ҇лѡмъ. гла́съ, г҃.</red></p>

<p><red>А҆</red>пⷭ҇ли ст҃і́и, моли́те млⷭ҇тиваго бг҃а, да грѣхѡ́въ ѡ҆ставле́нїе пода́стъ дш҃а́мъ на́шимъ <red>[два́жды].</red></p>

<p><red>сла́ва, и҆ ны́нѣ, боⷢ҇. Т</red>ебѐ хода́таицꙋ спасе́нїѧ ро́да на́шегѡ, воспѣва́емъ бцⷣе дв҃о. пло́тїю бо є҆ю́же и҆з̾ тебѐ проше́дъ сн҃ъ тво́й и҆ бг҃ъ на́шъ, крⷭ҇тнꙋю прїе́мъ стра́сть. и҆зба́вилъ є҆́сть на́съ и҆з̾ и҆стлѣ́ нїѧ,  ꙗ҆́кѡ  чл҃колю́бецъ.</p>

<p>К<red>ано́нъ. гла́съ, д҃. пѣ́снь, а҃. і҆рмо́с̾. Ѿ</red>ве́ рзꙋ ᲂу҆ста̀ моѧ̀, и҆ напо́лнѧтсѧ дх҃а, и҆ сло́во ѿры́гнꙋ цр҃цѣ мт҃ри, и҆ ꙗ҆влю́сѧ свѣ́тло торжествꙋ́ѧ, и҆ воспою̀ ра́дꙋѧсѧ тоѧ̀ чюдеса̀.</p>

<p><red>запѣ́въ: С</red>т҃і́и а҆пⷭ҇ли, моли́те бг҃а ѡ҆ на́съ <red>[покло́н̾].</red></p>

<p><red>Х</red>рⷭ҇то́вы ᲂу҆ченицы̀ бы́вше, и҆́же на́съ ра́ ди ве́щїю тѣле́сною ꙗ҆́вльшагосѧ прехва́ льнїи. просвѣти́сте ми́ръ ве́сь, заре́ю бл҃гоче́стїѧ, тмꙋ̀ разори́вше без̾бо́жїѧ. <red>Т</red>лѣ́нных̾ ѡ҆ста́вльше гнило́е и҆ нестоѧ́ тельное, хрⷭ҇то́ви послѣ́доваша. кри́скъ и҆ про́хоръ, и҆ а҆ндро́никъ, ѳадде́й и҆ ника но́ръ, свѣти́льницы бы́вше бг҃ови́днїи.</p>

<p><red>К</red>рѣ́пость льсти́вагѡ побѣди́сте сла́в нїи, крѣ́постїю дх҃о́вною. и҆ и҆́же гнѣ́ вомъ без̾бо́жїѧ до конца̀ ѿмета́ющыѧ сѧ, крѣ́пости и҆спо́лнисте, и҆ бжⷭ҇твена гѡ  разꙋмѣ́нїѧ.</p>

<p><red>сла́ва. П</red>ло́ти подо́бїемъ ꙗ҆́вльшасѧ гдⷭ҇а, а҆м̾плі́е проповѣ́да. стахі́е и҆ фили́ппе, ꙗ҆́кѡ а҆пⷭ҇ли. ꙗ҆́кѡ бжⷭ҇твенїи ст҃лїе, ꙗ҆́кѡ вои́стинꙋ слꙋжи́телїе сꙋ́щымъ па́че ᲂу҆ма̀.</p>

<p><red>и҆ ны́нѣ, боⷢ҇. Б</red>жⷭ҇твенꙋю пола́тꙋ цр҃е́вꙋ почте́мъ, в̾ ню́же в̾сели́сѧ ꙗ҆́коже восхо тѣ̀, не и҆скꙋсомꙋ́жнꙋю є҆ди́нꙋ бцⷣꙋ, є҆ѧ́ же ра́ди ѡ҆божи́хомсѧ, пѣ́сненѡ славо сло́вимъ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и а҆пⷭ҇ли, ꙗ҆́кѡ всѝ по́ бз҃ѣ къ ва́мъ прибѣга́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. Т</red>воѧ̀ пѣвцы̀ бцⷣе, жи вы́и нетлѣ́нїѧ и҆сто́чниче, ли́къ себѣ̀ совокꙋ́пльши дх҃о́венъ ᲂу҆твердѝ, и҆ въ бжⷭ҇твеннѣй ти сла́вѣ, вѣнце́мъ сла́вы сподо́би.</p>

<p><red>Ꙗ҆́</red>коже рѣ́ки, сло́во посла̀ во всю̀ зе́м лю, напоѧ́юща сїю̀ премꙋ́дрїи, напое́нїи бжⷭ҇твенагѡ дх҃а. и҆ ѡ҆пале́нїе ѿє҆́млюща без̾бо́жїѧ,  бл҃года́тїю.</p>

<p><red>В</red>оспое́мъ ти́мона бжⷭ҇твенагѡ, си́лꙋ же и҆ силꙋѧ́на. и҆ вѣ́рою похва́лимъ є҆пе не́та сла́внагѡ, и҆ ᲂу҆рва́на и҆ а҆га́ва, и҆́сти нныѧ  хрⷭ҇топроповѣ́дники.</p>

<p><red>сла́ва. Б</red>лаже́ни ᲂу҆́же бы́вше, ꙗ҆́кѡ вои́с тинꙋ бл҃же́ннагѡ бг҃а ᲂу҆чи́телѧ стѧжа́ вше. и҆́же пе́рвїе ѡ҆каѧ́нныѧ, премꙋ́дрїи прича́стники показа́сте, бжⷭ҇твенагѡ бл҃же́нства.</p>

<p><red>и҆ ны́нѣ, боⷢ҇. Ч</red>иста̀ пре́жде ржⷭ҇тва̀, и҆ в̾ ржⷭ҇твѣ̀ и҆ по ржⷭ҇твѣ̀, вои́стинꙋ дв҃о мт҃и бы́сть, бг҃а бо породила̀ є҆сѝ. є҆го́ же а҆пⷭ҇лъ  сосло́вїе  свѣ́тлѡ  проповѣ́да.</p>

<p><red>сѣда́ленъ. гла́съ, г҃. С</red>толпѝ непоколѣ би́мїи цр҃кви, ѻ҆снова́нїѧ бл҃гоче́стїю, бы́вше ᲂу҆чн҃цы̀ бг҃а на́шегѡ. соблюди́те сїю̀ невреди́мꙋ, возбранѧ́юще льсти́ваго собла́зном̾, и҆ молѧ́ще хрⷭ҇та̀ бг҃а всегда̀, дарова́ти  на́мъ  ве́лїю  млⷭ҇ть.</p>

<p><red>сла́ва, и҆ ны́нѣ, боⷢ҇. Ꙗ҆́</red>кѡ невоздѣ́ла ненъ дв҃о виногра́дъ, прекра́сныи гро́здъ возрасти́ла є҆сѝ, и҆сточа́ющь на́мъ вино̀ спасе́нїѧ, всѣ́мъ веселѧ́щее дш҃ѧ и҆ теле са̀. тѣ́мже ꙗ҆́кѡ винꙋ́ тѧ до́брымъ бла жа́ще, всегда̀ со а҆́гг҃лѡмъ вопїе́мъ ти, ра́дꙋисѧ  ѡ҆бра́дованнаѧ.</p>

<p><red>пѣ́снь, д҃. і҆рмо́съ. Н</red>еи҆зслѣ́дномꙋ бж҃їю совѣ́тꙋ, є҆́же ѿ дв҃ы воплоще́нїе тебѐ вы́шнѧгѡ, проро́къ а҆вва́кꙋмъ дивѧ́сѧ вопїѧ́ше, сла́ва си́лѣ твое́й гдⷭ҇и.</p>

<p><red>М</red>о́ре возмꙋти́ша ꙗ҆зы́ческое, в̾ сїѐ в̾ше́дше премꙋ́дрїи, ꙗ҆́коже ко́ни сп҃сови ᲂу҆ченицы̀, и҆ вѣ́рныѧ спасо́ша водо́ю ст҃о́ю и҆ дх҃омъ. <red>Ѡ҆</red>блиста́вше ꙗ҆́кѡ сл҃нце на землѝ, пꙋ́дъ и҆ а҆пе́лїи, и҆ филоло́гъ и҆ родїо́нъ, рꙋ́ѳъ же и҆ па́тровъ. и҆ вѣ́рныѧ просвѣти́ша, ѿ тмы̀ невѣ́дѣнїѧ и҆зба́ вльше.</p>

<p><red>Н</red>апрѧ́гъ посла̀ стрѣ́лы ва́съ, ꙗ҆́кѡ и҆з̾ ѡ҆щре́нны млрⷭ҇дыи, стрѣ́лы сокрꙋша́юща вра́жїѧ. и҆ лю́тѣ ᲂу҆ѧ́звеныѧ сла́внїи, бл҃года́тїю  бж҃їею  и҆сцѣлѧ́юще.</p>

<p><red>сла́ва. Х</red>валꙋ̀ принесе́мъ и҆зба́вителю, пѣснословꙋ́юще, родїо́на бг҃огла́снаго, и҆ є҆рми́на сла́внаго, и҆ мꙋ́драго а҆сиг̾кри́та, ли́на  же  бжⷭ҇твенагѡ  и҆  га́їѧ.</p>

<p><red>и҆ ны́нѣ, боⷢ҇. Т</red>ѧ̀ бл҃же́ннѣишїи дре́вле ли́къ проро́чествꙋющихъ дх҃омъ, бг҃огла  сова́нїи сщ҃е́нными, бг҃олѣ́пнѡ и҆ме нꙋ́етъ пречⷭ҇таѧ, две́рь же, и҆ го́рꙋ при сѣ́ннꙋю.</p>

<p><red>пѣ́снь, є҃. і҆рмо́съ. О</red>у҆диви́шасѧ всѧ́че скаѧ, ѡ҆ бжⷭ҇твенѣй сла́вѣ твое́й, ты́ бо браконеи҆скꙋси́маѧ дв҃це, прїѧ́тъ во ᲂу҆тро́бѣ надовсѣ́ми сꙋ́щагѡ бг҃а, и҆ ро дила̀ є҆сѝ без̾лѣ́тнагѡ сн҃а, всѣ́мъ воспѣва́ющымъ тѧ̀ ми́ръ подава́юща.</p>

<p><red>В</red>ѧза́ти же сла́внїи, и҆ рѣша́ти а҆пⷭ҇ли прїи́мше вы̀ ѻ҆́бласть, свѧ́занныѧ ѕло вѣ́рїѧ сою́зомъ, разрѣши́сте. тѣ́мже ва́шꙋ па́мѧть пра́зднꙋемъ, вѣ́рнѡ ликꙋ́юще.</p>

<p><red>Б</red>жⷭ҇твеными а҆риста́рхъ да почте́тсѧ пѣ́ сньми, тере́нтїе и҆ а҆ссѡ́нъ, и҆ состе́нъ. кеса́рь и҆ ма́рко, лꙋка̀ и҆ сосипа́тръ, кꙋа́ртъ, и҆ бжⷭ҇твеныи а҆ппе́лїи. кли́мъ и҆ є҆пафроди́тъ, и҆ всемꙋ́дрыи є҆ра́стъ.</p>

<p><red>сла́ва.  В</red>а́съ ꙗ҆́кѡ два̀ на́десѧте посла̀ гдⷭ҇ь, всѐ и҆скоренева́юща без̾бо́жїе, всѣ́м̾ чл҃кѡмъ насажда́юща ра́зꙋмъ бжⷭ҇твенъ свѣ́тлѡ, сла́внїи а҆пⷭ҇ли, моли́твеницы ѡ҆ дш҃а́хъ  на́шихъ.</p>

<p><red>и҆ ны́нѣ, боⷢ҇. Ѻ҆́</red>чи просвѣтѝ дв҃о срⷣца моего̀, ѡ҆сїѧ́й мѝ зарю̀ покаѧ́нїѧ. тмы́ мѧ и҆зба́ви вѣ́чныѧ, две́ре свѣ́та, хрⷭ҇тїѧ́номъ всѣ́мъ прибѣ́жище, вѣ́рнѡ воспѣва́ющымъ  тѧ̀.</p>

<p><red>пѣ́снь, ѕ҃. і҆рмо́съ. Б</red>жⷭ҇твеное сѐ и҆ все чⷭ҇тно́е соверша́юще пра́зднество, бг҃омꙋ́ дрїи бж҃їѧ мт҃ре, прїиди́те рꙋка́ми во спле́щемъ, ѿ неѧ̀ ро́ждьшагосѧ вѣ́рою сла́вѧще.</p>

<p><red>В</red>ъ ве́сь ми́ръ кропитѐ, во́дꙋ жи́зни спасе́ннꙋю. ѻ҆́блацы ѡ҆дш҃евле́ни ꙗ҆́вль шесѧ а҆пⷭ҇ли, и҆ вѣ́рныхъ срⷣца̀ напои́сте.</p>

<p><red>Г</red>лаго́лъ бжⷭ҇твеныхъ си́ла ва́ша, виті́й скꙋю побѣдѝ мно́гꙋю лю́тость, и҆ немꙋ́ дрыѧ ᲂу҆мꙋ́дри, ѡ҆б̾ю҆родѣ́вшїѧ ра́зꙋмом̾ пре́лести,  всемꙋ́дрїи.</p>

<p><red>сла́ва. Б</red>жⷭ҇твеныи пꙋ́дъ и҆ трофи́мъ, филимѡ́нъ сла́вныи, и҆ а҆риста́рхъ, ѻ҆ни си́ѳоръ же и҆ тѷхи́къ всеи҆зрѧ́днїи, ꙗ҆́кѡ ᲂу҆ченицы̀  сло́ва,  да  велича́ютсѧ.</p>

<p><red>и҆ ны́нѣ, боⷢ҇. П</red>ою́ тѧ є҆ди́на всепѣ́таѧ, сла́влю тѧ̀ при́снѡ бг҃ослове́наѧ, и҆ ᲂу҆бла жа́ю тѧ̀. є҆ѧ́же ро́ди велича́ютъ родѡ́въ, дв҃о  бг҃обл҃же́ннаѧ.</p>

<p><red>конда́къ. гла́съ, г҃. З</red>вѣ́зды свѣ́тлыѧ, ꙗ҆́кѡ двꙋ̀ на́десѧте с̾посо́бницы сле́тъ хрⷭ҇то́съ ва́съ мꙋ́дрїи, ѡ҆зарѧ́юща ми́ръ свѣ́томъ про́повѣди, и҆ вѣ́рою приводѧ́ ща мно́жество без̾чи́сленное ꙗ҆зы́къ, а҆пⷭ҇ли бжⷭ҇твенїи се́дмьдесѧте. сегѡ̀ ра́ди дне́сь восхвалѧ́ем̾ вѣ́рою ва́шꙋ па́мѧть, моли́те  спасти́сѧ  дш҃а́мъ  на́шимъ.</p>

<p><red>пѣ́снь, з҃. і҆рмо́съ. Н</red>епослꙋжи́ша тва́ри бг҃омꙋ́дрїи па́че зижди́телѧ, но ѻ҆́гнен ное преще́нїе, мꙋ́жески попра́вше ра́до вахꙋсѧ пою́ще, препѣ́тыи и҆́же ѻ҆ц҃е́мъ гдⷭ҇ь  и҆  бг҃ъ  бл҃гослове́нъ  є҆сѝ.</p>

<p><red>О</red>у҆ло́вльше сло́вомъ, и҆з̾влеко́сте и҆з̾ глꙋбины̀ без̾бо́жїѧ, ꙗ҆зы́ки многораз̾ сѣ́ѧнныѧ. зна́меньми и҆ чюдесы̀, ᲂу҆тве́р ждьше мꙋдрова́нїѧ си́хъ, мꙋ́дрїи а҆пⷭ҇ли, наста́вницы заблꙋжде́нымъ. <red>В</red>ше́дше въ приста́нище ти́хое, волнꙋ́ющымсѧ въ мо́рѣ лю́тыхъ, спаси́тели ꙗ҆ви́стесѧ, и҆ ѡ҆корми́телїе мꙋ́дрїи воспѣва́ющымъ, ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ.</p>

<p><red>В</red>сѝ є҆в̾во́да и҆ ка́рпа ᲂу҆блажи́мъ, и҆ тѷхи́ка и҆ ки́фа, и҆ ᲂу҆́ста и҆ а҆рте́мꙋ, зи́ на же сла́внаго, ꙗ҆́кѡ хрⷭ҇то́вы ᲂу҆ченикѝ. воспѣва́юще, ѻ҆ц҃ъ на́шихъ бж҃е бл҃госло ве́нъ  є҆сѝ.</p>

<p><red>сла́ва. М</red>олнїезра́чни дх҃омъ бы́вше хрⷭ҇то́вы а҆пⷭ҇ли, ѡ҆держи́мыѧ но́щїю нера зꙋ́мїѧ и҆зба́висте. и҆ к̾ свѣ́тꙋ жи́зни наста́висте, вопїю́щыѧ всегда̀, бл҃госло ве́нъ  бг҃ъ  ѻ҆ц҃ъ  на́шихъ.</p>

<p><red>и҆ ны́нѣ, боⷢ҇. Ѡ҆</red>чи́стилище всенепоро́ч наѧ бы́сть, согрѣша́щымъ при́снѡ. ро́ж дьши па́че є҆стества̀, ми́рꙋ взе́млющаго грѣхѝ хрⷭ҇та̀. є҆мꙋ́же зове́мъ, ѻ҆ц҃ъ на́ шихъ  бж҃е  бл҃гослове́нъ  є҆сѝ.</p>

<p><red>пѣ́снь, и҃. і҆рмо́съ. Ѻ҆́</red>троки бл҃гочести́ выѧ в̾ пещѝ, ржⷭ҇тво̀ бг҃оро́диче спасло̀ є҆́сть. тогда̀ ᲂу҆́бо ѡ҆бразꙋ́емо, ны́нѣ же дѣ́йствꙋемо, вселе́ннꙋю всю̀ воз̾дви́же пѣ́ти, гдⷭ҇а воспѣва́йте дѣ́ла, и҆ превоз носи́те  є҆гѡ̀  во́  вѣки.</p>

<p><red>Ѡ҆</red>бно́вльше ра́зꙋмы ѡ҆лѧдѣ́вшїѧ, ра́ломъ сло́ва пресла́внїи. сїѧ̀ спасе́наѧ сѣ́мена насѣ́ѧсте. и҆ бл҃гоче́стїѧ кла́съ стори́чески пожа́сте, спасе́ныхъ мно́же ство,  гдⷭ҇ни  а҆пⷭ҇ли  всемꙋ́дрїи.</p>

<p><red>П</red>охвала́ми і҆а́кѡва бжⷭ҇твеными, клеѡ́ пꙋ и҆ варна́вꙋ же и҆ стефа́на, нарки́са всемꙋ́драгѡ, ма́рка и҆ а҆ристоꙋ́ла, и҆ а҆ппе́ лїѧ почте́мъ а҆пⷭ҇лы хрⷭ҇то́вы, гдⷭ҇а воспѣ ва́юще и҆ превозносѧ́ще є҆гѡ̀ во́ вѣки.</p>

<p><red>сла́ва. К</red>рⷭ҇тъ хрⷭ҇то́въ в̾ бронѧ̀ мѣ́стѡ но сѧ́ще, ко всѣ́мъ мꙋ́жески ѡ҆полчи́стесѧ полко́мъ ѕмїѧ̀, всемꙋ́дрїи а҆пⷭ҇ли. и҆ си́хъ погꙋби́вше, и҆́хже плѣнѝ чл҃ки, ᲂу҆лови́ сте вѣ́рою, и҆ живода́вномꙋ приведо́сте влⷣцѣ.</p>

<p><red>и҆ ны́нѣ, боⷢ҇. Ѽ</red> чю́до вы́ш̾ше чюде́съ, ка́кѡ ражда́еши, и҆ пребыва́еши дв҃ьст вꙋющи, пречⷭ҇таѧ бг҃оневѣ́сто. сло́во бо родила̀ є҆сѝ, ѻ҆ц҃ꙋ собез̾нача́льное. є҆мꙋ́ же всѝ пое́мъ, гдⷭ҇а по́йте дѣ́ла, и҆ пре возноси́те  є҆гѡ̀  во́  вѣки.</p>

<p><red>пѣ́снь, ѳ҃. і҆рмо́съ. В</red>сѧ́къ зе́менъ, да взыгра́етсѧ дх҃омъ просвѣща́емъ. да ликовствꙋ́етъ же, беспло́тныхъ ᲂу҆мо́въ є҆стество̀, почита́ѧ ст҃о́е торжество̀ бж҃їѧ мт҃ре. и҆ да пое́тъ, ра́дꙋйсѧ пребла же́ннаѧ, бцⷣе чⷭ҇таѧ прⷭ҇нѡ дв҃о.</p>

<p><red>И҆</red>сцѣлѝ на́шѧ хрⷭ҇тѐ сокрꙋше́нїѧ серде́ч наѧ, моли́твами возлю́бльшихъ тѧ̀, и҆ проповѣ́давшихъ во всѣ́хъ ꙗ҆зы́цѣхъ, бг҃а в̾кꙋ́пѣ и҆ гдⷭ҇а, и҆ содѣ́телѧ всѣ́хъ. и҆ и҆́дольское всѐ ѡ҆мраче́нїе ѿгна́вшихъ, свѣ́томъ  проповѣ́данїѧ.</p>

<p><red>Ꙗ҆́</red>коже мо́лнїѧ ми́ръ ѡ҆свѣти́ша, лꙋка̀ в̾кꙋ́пѣ и҆ є҆́рмъ, ма́рко и҆ а҆на́нїѧ, и҆ с̾ матѳе́емъ сщ҃е́нныи а҆лѵ́мпїе, и҆ вѣ́рных̾ и҆сполне́нїе, ꙗ҆́вѣ просвѣти́ша. и҆́хъ же вѣ́рою дне́сь почте́мъ, сщ҃е́нными и҆ честны́ми  пѣ́сньми.</p>

<p><red>сла́ва. С</red>та́немъ бл҃гоговѣ́йнѡ в̾ домꙋ̀ бг҃а на́шегѡ, и҆ ᲂу҆блажи́мъ сщ҃е́нно про повѣ́дники и҆ ᲂу҆чи́тели, и҆ а҆гг҃ломꙋ́д реники, и҆ бога́тители. и҆ спаси́тели же и҆ застꙋ́пники, и҆ пред̾ста́тели всѣ́мъ сꙋ́щыѧ,  чтꙋ́щымъ  и҆́хъ  па́мѧть.</p>

<p><red>и҆ ны́нѣ, боⷢ҇. С</red>їѧ́нїе блиста́нїѧ ржⷭ҇тва̀ твоегѡ̀ просїѧ̀, и҆ ᲂу҆ѧснѝ всю̀ под̾сл҃нч нꙋю. и҆ пред̾ста́телѧ тмѣ̀ погꙋбѝ, бг҃оро ди́тельнице пречⷭ҇таѧ. а҆́гг҃ломъ похвало̀, и҆ чл҃кѡмъ всѣ́мъ спасе́нїе, и҆́же непре ста́нными гла́сы восхвалѧ́ющымъ тѧ̀.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ се́дмьдесѧти а҆пⷭ҇лъ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>