Т=ропа́рь , і҆ѡа́ннꙋ во́инственникꙋ .=

~Во́инствомъ и҆́стиннымъ стрⷭ҇тоте́рпче , нбⷭ҇нагѡ цр҃ѧ воево́да преꙋдо́брен̾ бы́сть і҆ѡа́нне . ѻ҆рꙋ́жїемъ бо вѣ́ры ѡ҆полчи́всѧ мꙋ́дре , и҆ потреби́лъ є҆сѝ бѣсо́вскїѧ пол кѝ , побѣдоно́сецъ ꙗ҆ви́сѧ и҆ страда́лецъ , ѻ҆́бразъ в̾ себѣ̀ чюдотворе́нїѧ носѧ̀ . в̾ напа́стехъ стра́ждꙋщихъ застꙋпа́ѧ , и҆ ѿ лю́тыхъ бѣ́дъ и҆зима́ѧ , тѣ́мже вѣ́рою тѧ̀ прⷭ҇нѡ ᲂу҆блажа́емъ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , в҃ . пѣ́снь , а҃ . і҆рмо́съ . Г=рѧди́те лю́дїе , пое́мъ пѣ́снь хрⷭ҇тꙋ̀ бг҃ꙋ , раздѣ́льшемꙋ мо́ре , и҆ прове́дшꙋ лю́ди , ꙗ҆́же и҆спꙋстѝ и҆з̾ рабо́ты є҆гѵ́петскїѧ , ꙗ҆́кѡ просла́висѧ .

=запѣ́в̾ : С=т҃ы́и мч҃нче і҆ѡа́нне во́иньстве нниче , молѝ бг҃а ѡ҆ на́съ =[покло́н̾].=

~По́двигомъ до́брымъ подвиза́всѧ по хрⷭ҇тѣ̀ бз҃ѣ , всебл҃же́нне і҆ѡа́нне . и҆ ѿ законопрестꙋ́пнагѡ мꙋчи́телѧ мч҃нки гдⷭ҇ни сохранѧ́ѧ , сегѡ̀ ра́ди ѿ́ гдⷭ҇а вѣ не́цъ прїѧ́тъ нетлѣ́нныи , свѣ́тꙋ вели́ комꙋ пред̾стои́ши , и҆ на́съ просвѣтѝ твои́мъ хода́тайствомъ .

~Свѣ́тлое твоѐ пра́зднество дне́сь пра́ве дныи во́ине і҆ѡа́нне созыва́етъ на́съ ра́достнѡ на дх҃о́внꙋю трапе́зꙋ , ты́ бо печа́лнымъ ᲂу҆тѣ́шитель бы́сть , и҆́же вѣ́рою к̾ тебѣ̀ приходѧ́щымъ .

=сла́ва . В=о́инство земна́гѡ царѧ̀ небре́гл̾ є҆сѝ , хрⷭ҇та̀ ра́ди , и҆ бога́тство тлѣ́нное ни́щымъ расточи́лъ є҆сѝ . сегѡ̀ ра́ди и҆ чюде́съ даро́мъ ѡ҆богати́сѧ , лꙋка́выѧ ѡ҆блича́ѧ чл҃ки , бл҃гочести́вымъ же спо со́б̾ствꙋѧ моли́твами сѝ .

=и҆ ны́нѣ , боⷢ҇ . В=оплоти́сѧ ѿ тебѐ бг҃о лѣ́пнѡ , сло́во беспло́тное , премно́жест вомъ чл҃колю́бїѧ пречⷭ҇таѧ , к̾ страсте́мъ прибли́жисѧ , и҆ без̾стра́стїе чл҃кѡмъ и҆сточѝ , пресла́вный гдⷭ҇ь ꙗ҆́кѡ просла́ висѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и мч҃нче і҆ѡа́нне во́иньственниче , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=а ка́мени мѧ вѣ́ры ᲂу҆твердѝ , разширѝ ᲂу҆ста̀ моѧ̀ на врагѝ моѧ̀ . возвесели́босѧ дх҃ъ мо́й воспѣ ва́ти , нѣ́сть ст҃а , ꙗ҆́коже бг҃ъ на́шъ , и҆ нѣ́сть пра́ведна па́че тебѐ гдⷭ҇и .

~Съ мч҃нки несꙋмѣ́ннꙋ вѣ́рꙋ стѧжа́въ , ко хрⷭ҇тꙋ̀ всеблаже́нне і҆ѡа́нне во́инниче , и҆ добродѣ́телми ѡ҆богати́сѧ , творѧ́ щымъ па́мѧть твою̀ бл҃го́е дне́сь проше́ нїи пода́ждь на́мъ .

~Бѣжа́вшимъ лꙋка́вымъ рабѡ́мъ , неви́ димъ гони́тель ꙗ҆ви́сѧ , мч҃нче хрⷭ҇то́въ і҆ѡа́нне всече́стне , ѿ́ бг҃а ѻ҆́бласть при и́мъ , вѣ́рнымъ во хрⷭ҇та̀ чл҃кѡмъ проше́ нїѧ и҆сполнѧ́ѧ , и҆ дш҃а́мъ спасе́нїѧ .

=сла́ва . Ꙗ҆́=коже сто́лпъ неподви́жимъ своѐ срⷣце и҆мѣ́ѧ мꙋ́дре і҆ѡа́нне , любо́вь къ чл҃кѡмъ хрⷭ҇то́вымъ , не ᲂу҆боѧ́всѧ законопрестꙋ́пнагѡ царѧ̀ повелѣ́нїѧ . пода́йже на́мъ любо́вь бжⷭ҇твенꙋю стѧ жа́ти , и҆ грѣхѡ́мъ проще́нїе .

=и҆ ны́нѣ , боⷢ҇ . В=оплоще́исѧ ѿ крове́й твои́хъ хотѣ́нїемъ влⷣчце , пречⷭ҇тыи гдⷭ҇ь на́шъ і҆с҃ъ хрⷭ҇то́съ , спаса́етъ мч҃нки и҆ ѻ҆ц҃ы прпⷣбныѧ , и҆ чл҃къ мно́жество , и҆́же к̾ тебѣ̀ притека́ющихъ .

=сѣда́ленъ . гла́съ , и҃ . Ц=р҃ю вѣкѡ́мъ ᲂу҆гож да́ѧ , законопрестꙋ́пникꙋ і҆ꙋлїѧ́нꙋ всѧ̀ цвѣ́ты ѿрѣ́залъ є҆сѝ сла́вне , и҆́долѡмъ же́ртвы возбранѧ́ѧ твори́ти , мч҃нки хрⷭ҇то́вы сохранѧ́ѧ , в̾мѣ́стѡ мꙋчи́тель ства повелѣва́ѧ и҆́мъ ᲂу҆гоньзнꙋ́ти на́ времѧ . са́мъ же с̾ ми́ромъ дш҃ꙋ гдⷭ҇ви предадѐ , поживѐ бг҃оꙋго́дно і҆ѡа́нне , мо лѝ хрⷭ҇та̀ бг҃а , согрѣше́нїемъ разрѣше́нїе дарова́ти , чтꙋ́щым̾ ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . С=л҃нца мы́сленагѡ ѻ҆́блаче , бжⷭ҇твенагѡ свѣ́та свѣти́лниче златокова́нныи , нескве́рнаѧ небла́з наѧ всенепоро́чнаѧ влⷣчце . ѡ҆мраче́нꙋю дш҃ꙋ мою̀ слѣпото́ю страсте́й , без̾стра́ стїѧ ѡ҆зарѝ заре́ю молю́сѧ . и҆ ѡ҆скверне́ ное ѡ҆мы́й срⷣце моѐ , то́ки ᲂу҆миле́нїѧ , покаѧ́нїѧ слеза́ми ѿ тимѣ́нїи мѧ ѡ҆чи́сти дѣ́лъ мои́хъ . да любо́вїю зовꙋ́ ти , бцⷣе прⷭ҇нѡ дв҃о , молѝ хрⷭ҇та̀ бг҃а , со грѣше́нїемъ ѡ҆ставле́нїе дарова́ти мѝ , тебе́ бо и҆мѣ́ю надѣ́ждꙋ ра́бъ тво́й .

=пѣ́снь , д҃ . і҆рмоⷭ҇ . П=рише́ствовавъ ѿ дв҃ы ни хода́тай ни а҆́гг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти сла́ва си́лѣ твое́й .

~Оу҆подо́бисѧ распѧ́томꙋ во́лею на́ древѣ хрⷭ҇тꙋ̀ бг҃ꙋ на́шемꙋ , и҆ є҆мꙋ̀ сраспѧ́тсѧ всѧ́цѣмъ воз̾держа́нїемъ , млⷭ҇тынею и҆ мл҃твою , и҆ всѧ́кими добродѣ́тельми .

~Смири́въ себѐ да́же до сме́рти , и҆дѣ́же стра́ннїи погребе́нїе и҆мꙋ́ще , твоѧ̀ мо́ щи бл҃же́нне погре́бше , ꙗ҆вле́нїем̾ женѣ̀ нѣ́коей вѣ́рнѣй , бг҃ъ просла́ви чюдеса̀ твоѧ̀ .

=сла́ва . Ц=арю̀ престꙋ́пникꙋ і҆ꙋлїѧ́нꙋ во́ин ство придержа̀ тлѣ́нное , и҆ ѿ негѡ̀ посыла́емъ на ᲂу҆бїе́нїе мч҃нкѡмъ хрⷭ҇то́ вымъ . ты́ же тѣ́хъ ст҃ы́и сохранѧ́ѧ , и҆ на вѣ́рꙋ ᲂу҆крѣплѧ́ѧ пѣ́ти , сла́ва си́лѣ твое́й гдⷭ҇и .

=и҆ ны́нѣ , боⷢ҇ . Н=едоꙋмѣ́нїе пред̾лежи́тъ ми ѿ ѡ҆быше́дшихъ мѧ ѕѡ́лъ пре чи́стаѧ . но и҆зба́ви мѧ ѿ ни́хъ ско́рѡ , к̾ тебѣ́ бо є҆ди́ной прибѣго́хъ .

=пѣ́снь , є҃ . і҆рмо́съ . С=вѣ́та пода́телю , и҆ вѣкѡ́мъ тво́рче гдⷭ҇и , во́ свѣтѣ твои́хъ повелѣ́нїи наста́ви на́съ , ра́зве бо тебѐ и҆но́го бг҃а не зна́емъ .

~Ꙗ҆́кѡ дерзнове́нїе и҆мѣ́ѧ к̾ бг҃ꙋ і҆ѡа́нне , во́инъ ны́нѣ нбⷭ҇номꙋ цр҃ю восхотѣ̀ бы́ти . просѝ на́мъ грѣхѡ́въ ѡ҆ставле́ нїѧ , пра́зднꙋющымъ па́мѧть твою̀ .

~Во́инство земно́е небре́гл̾ є҆сѝ , и҆ногда̀ хрⷭ҇та̀ ра́ди пострада́лъ є҆сѝ . посто́мъ и҆ моли́твою врагѝ до конца̀ посрами́лъ є҆сѝ , сегѡ̀ ра́ди и҆ чюдесы̀ ѿ́ бг҃а ѡ҆бога ти́лсѧ є҆сѝ .

=сла́ва . Н=ивочто́же вмѣни́лъ є҆сѝ сла́вꙋ ми́ра сегѡ̀ , сла́вы ра́ди хрⷭ҇та̀ бг҃а на́ше гѡ . и҆менова́нїе стѧжа́въ по житїю́ си бл҃же́нномꙋ , та́йнаѧ ꙗ҆́вѣ ѡ҆блича́ѧ , и҆ по сме́рти животꙋ̀ сподо́бисѧ .

=и҆ ны́нѣ , боⷢ҇ . М=р҃і́е бцⷣе без̾невѣ́стнаѧ , наде́жда вѣ́рным̾ , вра́жїѧ возноше́нїѧ ᲂу҆ничижѝ , а҆ пою́щыѧ тѧ возвеселѝ .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~Нбⷭ҇нагѡ ра́ди ра́дованїѧ , и҆ бꙋ́дꙋщагѡ пра́веднымъ весе́лїѧ , земна́ѧ всѧ̀ ѡ҆ста́вилъ є҆сѝ мꙋдрова́нїѧ , и҆ всѧ́чески добродѣ́тельми бг҃ꙋ ᲂу҆гожда́ѧ . за ны̀ моли́сѧ і҆ѡа́нне всече́стне .

~Мл҃твами же и҆ посто́мъ , воздержа́ нїемъ всѧ́цѣмъ и҆ цѣломꙋ́дрїемъ воѡрꙋжи́въ себѐ і҆ѡа́нне . и҆ вѣнце́мъ црⷭ҇твїѧ ѿ́ гдⷭ҇а вѣнча́сѧ , є҆го́же ᲂу҆го́д никъ ꙗ҆ви́лсѧ є҆сѝ .

=сла́ва . П=роше́нїѧ просѧ́щымъ вѣ́рою , по дава́еши бл҃же́нне і҆ѡа́нне . и҆́же пра́вою вѣ́рою тебѐ почита́ющымъ , кра́дꙋщихъ чюжа́ѧ ѡ҆бличи́лъ є҆сѝ , и҆ ѕлы́хъ чело вѣ́къ , моли́твами си всече́стне .

=и҆ ны́нѣ , боⷢ҇ . С=ло́во бж҃їе в̾ тѧ̀ всели́сѧ бцⷣе , чл҃кѡмъ тѧ показа̀ нбⷭ҇нꙋю лѣ́ствицꙋ , тобо́ю бо к̾ на́мъ вы́шнїи сше́лъ є҆́сть .

=конда́къ . гла́съ , в҃ . М=ꙋ́жествомъ дꙋшѝ вѣ́рою воѡрꙋжи́всѧ , гл҃ъ бж҃їи , ꙗ҆́кѡ копїѐ взе́мъ врага̀ ᲂу҆ѧзви́лъ є҆сѝ , мч҃нкѡмъ похвала̀ и҆ ᲂу҆добре́нїе вели́кїи і҆ѡа́нне .

=и҆́коⷭ҇ . К=то̀ по́двиги твоѧ̀ довлѣ́етъ и҆з̾ гл҃ати , прехва́лне стрⷭ҇тоте́рпче і҆ѡа́нне . и҆лѝ болѣ́зни твоѧ̀ ꙗ҆́же мꙋ́жески за вѣ́рꙋ хрⷭ҇то́вꙋ претерпѣ́лъ є҆сѝ . и҆ дарова́ нїѧ и҆́хъ же страда́нїи свои́хъ ра́ди воспрїѧ́лъ є҆сѝ , не довлѣ́ютъ ᲂу҆ста̀ чл҃че скаѧ и҆сповѣ́дати . премꙋ́дростїю ᲂу҆́бѡ ᲂу҆кра́шенъ и҆ мꙋ́жествомъ , бога́тьство возненави́дѣлъ є҆сѝ , и҆ сла́вꙋ вре́мен нꙋю . во́инъ ꙗ҆ви́лсѧ є҆сѝ цр҃ѧ нбⷭ҇нагѡ . є҆мꙋ́же прⷭ҇нѡ моли́сѧ ѡ҆ всѣ́хъ на́съ .

=пѣ́снь , з҃ . і҆рмо́съ . Ѡ҆= тѣ́лѣ зла́тѣ на́ поли деи́рѣ слꙋжи́мѣмъ , трїѐ ѻ҆́троцы неради́ша ѡ҆ без̾бо́жнѣмъ велѣ́нїи , но посредѣ̀ пла́мени в̾ве́ржени прохлажда́е ми поѧ́хꙋ , блгⷭ҇ве́нъ бг҃ъ ѻ҆ц҃ъ на́шихъ .

~Цр҃ю цр҃ьствꙋющымъ , и҆ гдⷭ҇ꙋ гдⷭ҇ьствꙋю щымъ во́инъ и҆зрѧ́денъ показа́сѧ , съ пра́ведными вѣнце́мъ вѣнча́сѧ нетлѣ́н нымъ , ѿ рꙋкѝ вседержи́телѧ гдⷭ҇а .

~Дерзнове́нїе и҆мѣ́ѧ к̾ своемꙋ̀ влⷣцѣ , ѡ҆ на́съ моли́твꙋ сотворѝ і҆ѡа́нне , и҆ про ше́нїѧ на́шѧ и҆спо́лни , и҆ грѣхѡ́въ про ще́нїѧ и҆спросѝ на́мъ моли́твами сѝ .

=сла́ва . М=ч҃ническое дерзнове́нїе восп рїи́мъ , потща́лсѧ є҆сѝ по вѣ́рѣ хрⷭ҇то́вѣ побора́ти , ꙗ҆́коже до́брыи во́инъ воѡрꙋ жѝ себѐ си́лою крⷭ҇та̀ гдⷭ҇нѧ , ѿ него́ же даро́мъ чюде́съ ѡ҆богати́сѧ .

=и҆ ны́нѣ , боⷢ҇ . П=ремꙋ́дрости и҆спо́лнь и҆ си́лы бжⷭ҇твеныѧ , и҆ мꙋ́дрости вы́шнїѧ бцⷣе , зовꙋ́щихъ сн҃ꙋ твоемꙋ̀ , бл҃госло ве́нъ бг҃ъ ѻ҆ц҃ъ на́шихъ .

=пѣ́снь , и҃ . і҆рмо́с̾ . П=е́щь ѻ҆́гненна и҆ногда̀ въ вавѷлѡ́нѣ , дѣ́йство раздѣлѧ́ше , бж҃їимъ велѣ́нїемъ халдѣ́и ѡ҆палѧ́ющи , вѣ́рныѧ же прохлажда́ющи пою́ща , бла гослови́те всѧ̀ дѣ́ла гдⷭ҇нѧ гдⷭ҇а .

~Вы́шнѧѧ взыска́лъ є҆сѝ , с̾ мч҃нки хрⷭ҇то́ выми любвѝ дх҃о́внѣй соє҆дини́сѧ , с̾ ни́миже и҆ вѣне́цъ прїѧ́тъ ѿ хрⷭ҇та̀ бг҃а , бл҃га́ѧ проше́нїѧ подава́ѧ пою́щымъ , и҆ превозносѧ́щымъ хрⷭ҇та̀ во́ вѣки .

~Неѡскꙋ́днѡ тре́бованїе подава́ѧ , и҆ и҆́же въ житїѝ печа́льнымъ ᲂу҆тѣши́тель , и҆ ни́щымъ гото́выи пита́тель бы́лъ є҆сѝ . и҆ ны́нѣ мл҃твꙋ сотворѧ́й ѡ҆ на́съ ко́ гдⷭ҇ꙋ , є҆го́же превозно́симъ во́ вѣки .

=сла́ва . М=оле́нїѧ на́шѧ прїимѝ ны́нѣ приноси́мыѧ тебѣ̀ пра́ведномꙋ страсто те́рпцꙋ , тебѣ́ бо ѡ҆бѣща̀ гдⷭ҇ь чюдесе́мъ дарова́нїе , просѧ́щымъ вѣ́рнѡ проше́ нїе , и҆ превозносѧ́щымъ хрⷭ҇та̀ во́ вѣки .

=и҆ ны́нѣ , боⷢ҇ . Б=ꙋ́ди ми помо́щница и҆ стѣна̀ бцⷣе прⷭ҇нѡ дв҃о рабꙋ̀ твоемꙋ̀ , и҆ не ѡ҆ста́ви менѐ лише́на бы́ти твоегѡ̀ влⷣчества , да тѧ̀ превозно́сим̾ во́ вѣки .

=пѣ́снь , ѳ҃ . і҆рмо́съ . Б=ез̾нача́льна роди́те лѧ сн҃ъ бг҃ъ и҆ гдⷭ҇ь , вопло́щьсѧ ѿ дв҃цы на́мъ ꙗ҆ви́сѧ , ѡ҆мраче́нныѧ просвѣти́ ти , и҆ собра́ти расточе́нныѧ . тѣ́мъ все хва́льнꙋю бцⷣꙋ велича́емъ .

~Не ᲂу҆боѧ́всѧ законопрестꙋ́пнагѡ царѧ̀ повелѣ́нїѧ , въ мѣ́сто мꙋ́къ хрⷭ҇тїѧ́ны застꙋпа́ше , сокрыва́хꙋсѧ твои́мъ пове лѣ́нїемъ . и҆ сегѡ̀ ра́ди во́иньствꙋѧ цр҃ю си́ламъ .

~Ве́лїю вѣ́рꙋ стѧжа́лъ є҆сѝ ко хрⷭ҇тꙋ̀ бг҃ꙋ , вели́ки же и҆ да́ры чюде́съ бжⷭ҇твеныхъ прїѧ́лъ є҆сѝ , и҆ ѿ дѣ́лъ бо и҆́хъ проѧви́ лсѧ є҆сѝ . и҆ ны́нѣ творѧ́щихъ твоѐ пра́зднество и҆ па́мѧть , моли́сѧ гдⷭ҇ви и҆зба́вити ѿ всѧ́кїѧ нꙋ́жды и҆ печа́ли .

=сла́ва . А҆́=ще и҆ на землѝ во́инство ѡ҆ста́ вивъ , но нбⷭ҇номꙋ цр҃ю во́инъ нарече́сѧ хрⷭ҇то́въ , лꙋка́выѧ вхо́ды вспѧ́ть воз̾ враща́ѧ , и҆ вѣ́рнымъ просѧ̀ грѣхѡ́въ проще́нїѧ . тѣ́мже і҆ѡа́нне бл҃же́нне , тѧ̀ воспѣва́юще хрⷭ҇та̀ велича́емъ .

=и҆ ны́нѣ , боⷢ҇ . М=но́гое дерзнове́нїе и҆мꙋ́ щи дв҃о бцⷣе , к̾ воплоще́нномꙋ и҆з̾тебѐ , моли́сѧ , пода́ти ми собла́знѡмъ всѧ́ кимъ раз̾рѣше́нїе , моли́твами твои́ми ко хрⷭ҇тꙋ̀ пречⷭ҇таѧ влⷣчце .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ мч҃нка і҆ѡа́нна во́инственника , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

