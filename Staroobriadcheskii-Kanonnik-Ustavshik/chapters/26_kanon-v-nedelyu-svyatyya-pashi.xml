<document xmlns="http://www.ponomar.net/culiturgical">
<p>П<red>одоба́етъ вѣ́дати, к</red>а́кѡ пое́тсѧ моле́ бенъ ст҃о́й па́схѣ, кромѣ̀ среды̀ и҆ пѧтка̀ свѣ́тлыѧ недѣ́ли.</p>

<p><red>ѡ҆бы́чные прихо́дные покло́ны.</red></p>

<p><red>ста́ршїй: З</red>а мл҃твъ ст҃ы́хъ ѻ҆ц҃ъ на́шихъ, гдⷭ҇и і҆с҃е хрⷭ҇тѐ сн҃е бж҃їи поми́лꙋй на́съ <red>[покло́н̾]. пѣвцы̀:</red> а҆ми́нь.</p>

<p><red>ста́ршїй: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀ <red>[два́жды].</red></p>

<p><red>ста́ршїй: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ.</p>

<p><red>пѣвцы̀: И҆</red> гро́бнымъ живо́тъ дарова̀.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀ <red>[три́жды].</red></p>

<p><red>ста́ршїй: Д</red>а воскрⷭ҇нетъ бг҃ъ, и҆ разы́дꙋ тсѧ вразѝ є҆гѡ̀.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀.</p>

<p><red>ста́ршїй: Ꙗ҆́</red>кѡ и҆счеза́етъ ды́мъ да и҆сче́ знꙋтъ.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀.</p>

<p><red>ста́ршїй: Т</red>а́кѡ да поги́бнꙋтъ грѣ́ш ницы ѿ лица̀ бж҃їѧ, а҆ пра́ведницы воз̾ веселѧ́тсѧ.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀.</p>

<p><red>ста́ршїй: С</red>е́й дн҃ь и҆́же сотворѝ гдⷭ҇ь, воз̾ра́дꙋемсѧ и҆ воз̾весели́мсѧ во́нь.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀.</p>

<p><red>ста́ршїй: С</red>ла́ва ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀.</p>

<p><red>ста́ршїй: И҆</red> ны́нѣ и҆ при́снѡ и҆ во́ вѣки вѣко́мъ, а҆ми́нь.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀.</p>

<p><red>ста́ршїй: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ.</p>

<p><red>пѣвцы̀: И҆</red> гро́бнымъ живо́тъ дарова̀.</p>

<p><red>сла́ва, и҆ ны́нѣ. П</red>редвари́ша ᲂу҆́тро ꙗ҆́же с̾марі́ею, и҆ ѡ҆брѣто́ша ка́мень ѿвале́нъ ѿ́ гроба, слы́шахꙋ ѿ а҆́гг҃ла, и҆́же во́ свѣ тѣ прⷭ҇носꙋ́щнѣмъ сꙋ́щаго, с̾ ме́ртвыми не и҆щи́те ꙗ҆́кѡ чл҃ка. ви́дите гро́бныѧ пелены̀, тецы́те и҆ мі́рꙋ проповѣ́дите, ꙗ҆́кѡ воста̀ гдⷭ҇ь ᲂу҆мертви́выи сме́рть, ꙗ҆́кѡ то́й є҆́сть сн҃ъ бж҃їи, спаса́ѧи ро́дъ чл҃ческїи.</p>

<p><red>Г</red>дⷭ҇и помилꙋй, в҃і. <red>сла́ва, и҆ ны́нѣ.</red></p>

<p><red>пѣ́снь, а҃. і҆рмо́съ. В</red>оскрⷭ҇нїѧ де́нь просвѣ ти́мсѧ лю́дїе, па́сха гдⷭ҇нѧ па́сха, ѿ сме́рти ᲂу҆́бѡ к̾ жи́зни, и҆ ѿ землѝ на́ нб҃о, хрⷭ҇то́съ бг҃ъ на́съ преве́лъ є҆́сть, по бѣ́днꙋю пою́ща <red>[два́жды].</red></p>

<p><red>запѣ́въ: Х</red>рⷭ҇то́съ воскре́се и҆з̾ ме́ртвыхъ <red>[покло́н̾].</red></p>

<p><red>Ѡ҆</red>чи́стимъ чю́вствїѧ и҆ ᲂу҆́зримъ, непри стꙋ́пнымъ свѣ́томъ, воскрⷭ҇нїѧ хрⷭ҇то́ва, блиста́ющесѧ и҆ ра́дꙋйтесѧ рекꙋ́ща, ꙗ҆́сно да ᲂу҆слы́шимъ, побѣ́днꙋю пою́ще <red>[двⷤа].</red></p>

<p><red>сла́ва. Н</red>б҃са̀ ᲂу҆́бѡ досто́йнѡ да веселѧ́ тсѧ, землѧ́ же да ра́дꙋетсѧ, да пра́з днꙋетъ же мі́ръ, ви́димыи же ве́сь и҆ неви́димыи, хрⷭ҇то́съ бо воста́лъ є҆́сть, весе́лїе вѣ́чное.</p>

<p><red>и҆ ны́нѣ. Н</red>б҃са̀ ᲂу҆́бѡ досто́йнѡ да весе лѧ́тсѧ, землѧ́ же да ра́дꙋетсѧ, да пра́з днꙋетъ же мі́ръ, ви́димыи же ве́сь и҆ неви́димыи, хрⷭ҇то́съ бо воста́лъ є҆́сть, весе́лїе вѣ́чное.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ милосе́рде, ꙗ҆́кѡ ᲂу҆се́рднѡ к̾ тебѣ̀ при бѣга́емъ к̾ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́нами].</red></p>

<p><red>пѣ́снь, г҃. і҆рмо́съ. П</red>рїиди́те пи́во пїе́мъ но́во, не ѿ ка́мене непло́дна чюдо дѣ́емое, но нетлѣ́нїѧ и҆сто́чника, и҆́з̾ гроба ѡ҆дожди́вша хрⷭ҇та̀, ѡ҆ не́мъ же ᲂу҆твержа́емсѧ <red>[два́жды].</red></p>

<p><red>запѣ́въ. Н</red>ы́нѣ всѧ̀ и҆спо́лнишасѧ свѣ́ та, нб҃о же и҆ землѧ̀ и҆ преи҆спо́днѧѧ, да пра́зднꙋетъ ᲂу҆́бѡ всѧ̀ тва́рь воста́нїе хрⷭ҇то́во, ѡ҆ не́мъ же ᲂу҆твержа́етсѧ<red>[двⷤа].</red></p>

<p><red>сла́ва. В</red>чера̀ сраспина́хтисѧ хрⷭ҇тѐ, вчера̀ спогребо́хтисѧ, и҆ совоста́ю дне́сь сово скре́сшꙋ тѝ, са́мъ мѧ просла́ви сп҃се, во црⷭ҇твїи свое́мъ.</p>

<p><red>и҆ нн҃ѣ. В</red>чера̀ сраспина́хтисѧ хрⷭ҇тѐ, вчера̀ спогребо́хтисѧ, и҆ совоста́ю дне́сь сово скре́сшꙋ тѝ, са́мъ мѧ просла́ви сп҃се, во црⷭ҇твїи свое́мъ.</p>

<p><red>катава́сїѧ ...</red></p>

<p><red>сла́ва, и҆ ны́нѣ. П</red>редвари́ша ᲂу҆́тро ꙗ҆́же с̾марі́ею, и҆ ѡ҆брѣто́ша ка́мень ѿвале́нъ ѿ́ гроба, слы́шахꙋ ѿ а҆́гг҃ла, и҆́же во́ свѣ тѣ прⷭ҇носꙋ́щнѣмъ сꙋ́щаго, с̾ ме́ртвыми не и҆щи́те ꙗ҆́кѡ чл҃ка. ви́дите гро́бныѧ пелены̀, тецы́те и҆ мі́рꙋ проповѣ́дите, ꙗ҆́кѡ воста̀ гдⷭ҇ь ᲂу҆мертви́выи сме́рть, ꙗ҆́кѡ то́й є҆́сть сн҃ъ бж҃їи, спаса́ѧи ро́дъ чл҃ческїи.</p>

<p><red>пѣ́снь, д҃. і҆рмо́съ. Н</red>а бж҃їи стра́жи, бг҃о гл҃ивыи а҆вва́кꙋмъ да ста́нетъ с̾ на́ми, и҆ ꙗ҆ви́тъ свѣтоно́сна а҆́гг҃ла, велегла́снѡ гл҃юща, дне́сь спасе́нїе мі́рꙋ, ꙗ҆́кѡ воскр҃се хрⷭ҇то́съ, ꙗ҆́кѡ всеси́ленъ <red>[два́жды].</red></p>

<p><red>запѣ́въ. М</red>ꙋ́жескїи ᲂу҆́бѡ по́лъ, ꙗ҆́кѡ разве́рзе дв҃ьственꙋю ᲂу҆тро́бꙋ, бы́сть хрⷭ҇то́съ, ꙗ҆́кѡ чл҃къ же, а҆́гнецъ нарече́сѧ, непоро́ченъ же ꙗ҆́кѡ невкꙋсѝ скве́рны, на́шѧ ᲂу҆́бѡ па́сха, ꙗ҆́кѡ бг҃ъ и҆́стиненъ, и҆ соверше́нъ ꙗ҆ви́сѧ <red>[два́жды].</red></p>

<p><red>сла́ва. Ꙗ҆́</red>ко є҆динолѣ́тенъ а҆́гнецъ, бл҃го слове́ныи на́мъ вѣне́цъ хрⷭ҇то́съ, во́лею за всѣ́хъ закла́нъ бы́сть, па́сха ѡ҆чи́ стилище, и҆ а҆́бїе и҆́з̾ гроба краснѡ̀ пра́ве дное на́мъ воз̾сїѧ̀ сл҃нце.</p>

<p><red>и҆ ны́нѣ. Б</red>г҃оѻ҆ц҃ъ ᲂу҆́бѡ дв҃дъ, пред̾ сѣ́н нымъ ковче́гомъ скака́ше и҆гра́ѧ, лю́дїе же бж҃їи ст҃і́и, ѻ҆́бразомъ сбытїѐ зрѧ́ ще, весели́мсѧ бжⷭ҇твенѣ, ꙗ҆́кѡ воскр҃се хрⷭ҇то́съ, ꙗ҆́кѡ всеси́ленъ.</p>

<p><red>катава́сїѧ ...</red></p>

<p><red>пѣ́снь, є҃. і҆рмо́съ. О</red>у҆́тренюемъ ᲂу҆́тренюю глꙋбокꙋ̀, и҆ в̾мѣ́стѡ мі́ра, пѣ́снь прине се́мъ влⷣцѣ, и҆ хрⷭ҇та̀ ᲂу҆́зримъ пра́ведное сл҃нце, всѣ́мъ жи́знь восїѧ́юща <red>[двⷤа].</red></p>

<p><red>запѣ́въ. Б</red>ез̾чи́сленое твоѐ млрⷭ҇дїе, и҆́же а҆́довыми ᲂу҆́зами, содержи́ми зрѧ́ще, к̾ свѣ́тꙋ и҆дѧ́хꙋ хрⷭ҇тѐ, весе́лыми нога́ми, па́схꙋ хва́лѧще вѣ́чнꙋю <red>[два́жды].</red></p>

<p><red>сла́ва. П</red>ристꙋ́пимъ свѣтоно́снїи, и҆схо дѧ́щꙋ хрⷭ҇тꙋ̀ и҆́з̾ гроба ꙗ҆́кѡ женихꙋ̀, и҆ с̾пра́зднꙋемъ празднолюбе́з̾ными чи́н ми, па́схꙋ бж҃їю спаси́тельнꙋю.</p>

<p><red>и҆ ны́нѣ. П</red>ристꙋ́пимъ свѣтоно́снїи, и҆сходѧ́щꙋ хрⷭ҇тꙋ̀ и҆́з̾ гроба ꙗ҆́кѡ женихꙋ̀, и҆ с̾пра́зднꙋемъ празднолюбе́з̾ными чи́нми, па́схꙋ бж҃їю спаси́тельнꙋю.</p>

<p><red>катава́сїѧ ...</red></p>

<p><red>пѣ́снь, ѕ҃. і҆рмо́съ. С</red>ни́де в̾ преиспо́днїѧ страны̀ землѝ, и҆ сокрꙋшѝ вереѝ вѣ́ч ныѧ преи҆спо́днїѧ свѧ́занныѧ хрⷭ҇тѐ, и҆ тридне́внѡ, ꙗ҆́кѡ ѿ ки́та і҆ѡ́на, воскр҃се ѿ́ гроба <red>[два́жды].</red></p>

<p><red>запѣ́в̾. С</red>охрани́в̾ цѣ́ла зна́менїѧ хрⷭ҇тѐ, воскр҃съ ѿ́гроба, и҆́же ключа̀ дв҃ыѧ невре ди́выи в̾ ржⷭ҇твѣ̀ свое́мъ, и҆ ѿве́рзлъ є҆сѝ на́мъ ра́йскїѧ две́ри <red>[два́жды].</red></p>

<p><red>сла́ва. С</red>п҃се мо́й живо́е, а҆ не же́ртвеное заколе́нїе ꙗ҆́кѡ бг҃ъ, са́мъ себѐ во́лею приве́дъ ко ѻ҆ц҃ꙋ̀, совоскреси́же всеро́дна а҆да́ма, воскр҃се ѿ́гроба.</p>

<p><red>и҆ ны́нѣ. С</red>п҃се мо́й живо́е, а҆ не же́ртве ное заколе́нїе ꙗ҆́ко бг҃ъ, са́мъ себѐ во́лею приве́дъ ко ѻ҆ц҃ꙋ̀, совоскреси́же всеро́дна а҆да́ма, воскр҃се ѿ́гроба.</p>

<p><red>катава́сїѧ ...</red></p>

<p><red>сла́ва, и҆ ны́нѣ.</red></p>

<p><red>конда́к̾. гла́с̾, и҃. А҆́</red>ще и҆ во́ гробъ сни́де без̾сме́ртне, но а҆́довꙋ разрꙋши́лъ є҆сѝ си́лꙋ, и҆ воскр҃се ꙗ҆́кѡ побѣди́тель хрⷭ҇тѐ бж҃е, жена́мъ мѷрѡно́сицамъ ра́дость провѣща́въ, и҆ свои́мъ а҆пⷭ҇лѡмъ мі́ръ дарова̀, и҆́же па́дшимъ подаѧ̀ воскрⷭ҇нїе.</p>

<p><red>и҆́косъ. И҆́</red>же пре́жде сл҃нца. сл҃нцꙋ заше́ дшꙋ и҆ногда̀ во́ гробъ, пред̾вари́ша ко ᲂу҆́трꙋ взыска́юще, ꙗ҆́кѡ во́дни мѷрѡно́ сицы дв҃ы, и҆ дрꙋга̀ к̾ дрꙋзѣ́й вопїѧ́хꙋ, ѽ дрꙋги́ни, прїиди́те вонѧ́ми пома́ жемъ тѣ́ло живоно́сное и҆ погребе́нное, пло́ть воскреси́вшагѡ па́дшагѡ а҆да́ма, лежа́ща во́гробѣ, и҆́демъ и҆ потщи́мсѧ, ꙗ҆́коже волсвѝ, и҆ поклони́мсѧ, и҆ прине се́мъ мѵ́рѡ, ꙗ҆́кѡ да́ры не в̾ пелена́хъ, но в̾ плащани́цѣ ѡ҆б̾ви́томꙋ, и҆ с̾ пла́ чемъ возопїе́мъ, Ѽ влⷣко воста́ни, и҆́же па́дшимъ подаѧ̀ воскрⷭ҇нїе.</p>

<p><red>В</red>оскрⷭ҇нїе хрⷭ҇то́во ви́дѣвше, поклони́мсѧ ст҃о́мꙋ гдⷭ҇ꙋ і҆с҃ꙋ <red>[покло́н̾],</red> є҆ди́номꙋ без̾ грѣ́шномꙋ, крⷭ҇тꙋ̀ твоемꙋ̀ поклонѧ́емсѧ хрⷭ҇тѐ <red>[покло́н̾],</red> и҆ ст҃о́е воскрⷭ҇нїе твоѐ пое́м̾ и҆ сла́вимъ. ты́ бо є҆сѝ бг҃ъ на́шъ, ра́зве бо тебѐ и҆но́го незна́емъ, и҆́мѧ твоѐ нарица́емъ. прїиди́те всѝ вѣ́рнїи, поклони́мсѧ ст҃о́мꙋ хрⷭ҇то́вꙋ воскрⷭ҇нїю <red>[покло́н̾],</red> се́бо прїи́де крⷭ҇та̀ ра́ди ра́дость всемꙋ̀ мѵ́рꙋ, всегда̀ бл҃гослови́мъ гдⷭ҇а и҆ пое́мъ воскрⷭ҇нїе є҆гѡ̀, распѧ́тїе бо прете рпѐ, и҆ сме́ртїю сме́рть разрꙋшѝ.</p>

<p><red>В</red>оскр҃съ і҆с҃ъ ѿ́ гроба, ꙗ҆́коже проречѐ, и҆ дарова̀ на́мъ живо́тъ вѣ́чныи, ми́ръ и҆ ве́лїю млⷭ҇ть.</p>

<p><red>пѣ́снь, з҃. і҆рмо́съ. Ѻ҆́</red>троки ѿ пе́щи и҆зба́вивъ, бы́въ ᲂу҆́бѡ чл҃къ, стра́ждетъ ꙗ҆́кѡ сме́ртенъ, и҆ стра́стїю ме́ртвеною в̾ нетлѣ́нїе ѡ҆блачи́тъ бл҃голѣ́пїе, є҆ди́нъ бл҃гослове́нъ ѻ҆ц҃е́мъ бг҃ъ и҆ препросла́ вленъ <red>[два́жды].</red></p>

<p><red>запѣ́въ. Ж</red>ены̀ съ мѵ́ромъ бг҃омꙋ́дрыѧ, во слѣ́дъ тебѐ теча́хꙋ, є҆го́же ꙗ҆́кѡ ме́ртва, со слеза́ми и҆ска́хꙋ, поклони́ шасѧ и҆ ра́дꙋющесѧ живо́мꙋ бг҃ꙋ, и҆ па́с хꙋ та́йнꙋю, твои́мъ хрⷭ҇тѐ ᲂу҆ченико́мъ бл҃говѣсти́ша <red>[два́жды].</red></p>

<p><red>сла́ва. Ꙗ҆́</red>кѡ вои́стинꙋ сщ҃е́ннаѧ и҆ все пра́здньственнаѧ, сїѧ̀ спаси́тельнаѧ но́щь и҆ свѣтоза́рнаѧ, свѣтоно́снагѡ днѐ, воста́нїю сꙋ́щи проповѣ́дница, въ не́й же без̾лѣ́тныи свѣ́тъ, и҆́з̾ гроба пло́тьски всѣ́мъ восїѧ̀.</p>

<p><red>и҆ ны́нѣ. С</red>ме́рти пра́зднꙋемъ ᲂу҆мерщве́ нїе, а҆́дово разрꙋше́нїе, и҆но́гѡ живота̀ вѣ́чнагѡ нача́ло, и҆ и҆гра́юще пое́мъ ви но́внагѡ, є҆ди́нагѡ бл҃гослове́на ѻ҆ц҃е́мъ бг҃а и҆ препросла́влена.</p>

<p><red>катава́сїѧ ...</red></p>

<p><red>пѣ́снь, и҃. і҆рмо́съ. С</red>е́й ᲂу҆́бѡ нарече́нныи ст҃ы́и дн҃ь, є҆ди́нъ сꙋбо́тамъ цр҃ь и҆ гдⷭ҇ь, пра́здникъ пра́здникомъ и҆ торжество̀ є҆́сть торжество́мъ, во́нь же бл҃госло ви́мъ хрⷭ҇та̀ во́ вѣки <red>[два́жды].</red></p>

<p><red>запѣ́в̾. П</red>рїиди́те но́вагѡ виногра́да ча́да, бжⷭ҇твеннагѡ весе́лїѧ, в̾ наро́чи томъ днѝ воскрⷭ҇нїѧ, црⷭ҇твїѧ хрⷭ҇то́ва прїѡбщи́мсѧ, пою́ще є҆гѡ̀ ꙗ҆́кѡ бг҃а во́ вѣки <red>[два́жды].</red></p>

<p><red>сла́ва. В</red>озведѝ ѻ҆́крⷭ҇тъ ѻ҆́чи твоѝ сїѡ́не и҆ ви́ждь, се́бо прїидо́ша к̾ тебѣ̀, ꙗ҆́кѡ бг҃освѣ́тлаѧ свѣти́ла, ѿ за́пада и҆ сѣ́ве ра и҆ мо́рѧ, и҆ восто́ка ча́да твоѧ̀, в̾ тебѣ̀ бл҃гословѧ́ще, хрⷭ҇та̀ во́ вѣки.</p>

<p><red>и҆ ны́нѣ. Ѻ҆́</red>ч҃е вседержи́телю и҆ сло́ве и҆ дꙋ́ше, тре́ми соединѧ́емое в̾ соста́вѣхъ є҆стество̀, пресꙋ́щественныи и҆ пре бжⷭ҇твенныи, въ тѧ̀ крⷭ҇ти́хомсѧ и҆ тѧ̀ бл҃гослови́мъ во всѧ̀ вѣ́ки.</p>

<p><red>катава́сїѧ ...</red></p>

<p><red>пѣ́снь, ѳ҃. і҆рмо́съ. С</red>вѣти́сѧ свѣти́сѧ но́выи і҆єрⷭ҇ли́ме, сла́ва бо гдⷭ҇нѧ на тебѣ̀ восїѧ̀, ликꙋ́й ны́нѣ и҆ весели́сѧ сїѡ́не, ты́ же чⷭ҇таѧ красꙋ́йсѧ бцⷣе, ѡ҆ воста́нїи ржⷭ҇тва̀ твоегѡ̀ <red>[два́жды, с̾ покло́ны].</red></p>

<p><red>запѣ́въ [покло́н̾]. ѽ</red> бжⷭ҇твеннагѡ, ѽ любе́знагѡ, ѽ сла́дкагѡ тѝ гла́са, с̾ на́ми ᲂу҆́бѡ нело́жнѡ ѡ҆бѣща́лсѧ є҆сѝ бы́ти, до сконча́нїѧ вѣ́ка хрⷭ҇тѐ, є҆го́же вѣ́рнїи держа́вꙋ и҆ наде́ждꙋ и҆мꙋ́ще ра́дꙋемсѧ <red>[два́жды].</red></p>

<p><red>сла́ва. ѽ</red> па́сха вели́ка, и҆ сщ҃е́ннаѧ хрⷭ҇тѐ, ѽ мꙋ́дросте сло́во бж҃їе и҆ си́ло, подава́й на́мъ и҆́стѣе тебѐ причаща́тисѧ, в̾ неве че́рнѣмъ днѝ црⷭ҇твїѧ твоегѡ̀.</p>

<p><red>и҆ ны́нѣ. ѽ</red> па́сха вели́ка, и҆ сщ҃е́ннаѧ хрⷭ҇тѐ, ѽ мꙋ́дросте сло́во бж҃їе и҆ си́ло, подава́й на́мъ и҆́стѣе тебѐ причаща́ти сѧ, в̾ невече́рнѣмъ днѝ црⷭ҇твїѧ твоегѡ̀.</p>

<p><red>катава́сїѧ ...</red></p>

<p><red>задосто́йникъ: С</red>вѣти́сѧ свѣти́сѧ но́ выи і҆єрⷭ҇ли́ме, сла́ва бо гдⷭ҇нѧ на тебѣ̀ восїѧ̀, ликꙋ́й ны́нѣ и҆ весели́сѧ сїѡ́не, ты́ же чⷭ҇таѧ красꙋ́йсѧ бцⷣе, ѡ҆ воста́нїи ржⷭ҇тва̀ твоегѡ̀ <red>[покло́н̾ до землѝ].</red></p>

<p><red>Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀ <red>[три́жды].</red></p>

<p><red>П</red>редвари́ша ᲂу҆́тро ꙗ҆́же съ марі́ею, и҆ ѡ҆брѣто́ша ка́мень ѿвале́нъ ѿ́ гроба, слы́шахꙋ ѿ а҆́гг҃ла, и҆́же во́ свѣтѣ прⷭ҇но сꙋ́щнѣмъ сꙋ́щаго, съ ме́ртвыми не и҆щи́те ꙗ҆́кѡ чл҃ка. ви́дите гро́бныѧ пелены̀, тецы́те и҆ мі́рꙋ проповѣ́дите, ꙗ҆́кѡ воста̀ гдⷭ҇ь ᲂу҆мертви́выи сме́рть, ꙗ҆́кѡ то́й є҆́сть сн҃ъ бж҃їи, спаса́ѧи ро́дъ чл҃ческїи.</p>

<p><red>сла́ва, и҆ ны́нѣ.</red></p>

<p><red>конда́к̾. гла́съ, и҃. А҆́</red>ще и҆ во́ гробъ сни́де без̾сме́ртне, но а҆́довꙋ разрꙋши́лъ є҆сѝ си́лꙋ, и҆ воскр҃се ꙗ҆́кѡ побѣди́тель хрⷭ҇тѐ бж҃е, жена́мъ мѷрѡно́сицамъ ра́дость провѣща́въ, и҆ свои́мъ а҆пⷭ҇лѡмъ мі́ръ да рова̀, и҆́же па́дшимъ подаѧ̀ воскрⷭ҇нїе.</p>

<p><red>Г</red>дⷭ҇и поми́лꙋй, м҃ <red>[трѝ покло́на].</red></p>

<p><red>сла́ва, и҆ ны́нѣ.</red></p>

<p><red>Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀ <red>[три́жды, с̾ покло́нами].</red></p>

<p><red>ста́ршїй: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ.</p>

<p><red>пѣвцы̀: И҆</red> гро́бнымъ живо́тъ дарова̀.</p>

<p><red>ѿпꙋ́стъ: В</red>оскресы́и и҆з̾ ме́ртвыхъ, гдⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ тѝ мт҃ре, си́лою честна́гѡ и҆ животво рѧ́щагѡ крⷭ҇та̀, и҆ ст҃ы́хъ сла́вныхъ и҆ все хва́льныхъ а҆пⷭ҇лъ, и҆ всѣ́хъ ст҃ы́хъ поми́ лꙋй и҆ спасѝ на́съ, ꙗ҆́кѡ бл҃гъ и҆ чл҃колю́ бецъ, а҆ми́нь.</p>

<p><red>ста́ршїй: Х</red>рⷭ҇то́съ воскре́се!</p>

<p><red>҃ѿпѣвцы̀: В</red>ои́стинꙋ воскре́се!</p>

<p><red>ста́ршїй: Х</red>рⷭ҇то́съ воскре́се!</p>

<p>҃ѿ<red>пѣвцы̀: В</red>ои́стинꙋ воскре́се!</p>

<p><red>ста́ршїй: Х</red>рⷭ҇то́съ воскре́се!</p>

<p><red>҃ѿпѣвцы̀: В</red>ои́стинꙋ воскре́се!</p>

<p><red>И҆</red> на́мъ дарова̀ живо́тъ вѣ́чныи, покла нѧ́емсѧ тридне́вномꙋ є҆гѡ̀ воскрⷭ҇нїю <red>[покло́н̾].</red></p>

<p><red>Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀ <red>[три́жды].</red></p>

<p><red>Г</red>дⷭ҇и поми́лꙋй <red>[три́жды].</red></p>

<p><red>ѡ҆бы́чные и҆схо́дные покло́ны.</red></p>

<p>П<red>одоба́етъ вѣ́дати, к</red>а́кѡ пое́тсѧ моле́ бенъ ст҃о́й па́схѣ, въ сре́дꙋ и҆ пѧто́къ свѣ́тлыѧ недѣ́ли.</p>

<p><red>ѡ҆бы́чные прихо́дные покло́ны.</red></p>

<p><red>ста́ршїй: З</red>а мл҃твъ ст҃ы́хъ ѻ҆ц҃ъ на́шихъ, гдⷭ҇и і҆с҃е хрⷭ҇тѐ сн҃е бж҃їи поми́лꙋй на́съ <red>[покло́н̾]. пѣвцы̀:</red> а҆ми́нь.</p>

<p><red>ста́ршїй: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀ <red>[два́жды].</red></p>

<p><red>ста́ршїй: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ.</p>

<p><red>пѣвцы̀: И҆</red> гро́бнымъ живо́тъ дарова̀.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀ <red>[три́жды].</red></p>

<p><red>ста́ршїй: Д</red>а воскрⷭ҇нетъ бг҃ъ, и҆ разы́дꙋ тсѧ вразѝ є҆гѡ̀.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀.</p>

<p><red>ста́ршїй: Ꙗ҆́</red>кѡ и҆счеза́етъ ды́мъ да и҆сче́ знꙋтъ.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀.</p>

<p><red>ста́ршїй: Т</red>а́кѡ да поги́бнꙋтъ грѣ́ш ницы ѿ лица̀ бж҃їѧ, а҆ пра́ведницы воз̾ веселѧ́тсѧ.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀.</p>

<p><red>ста́ршїй: С</red>е́й дн҃ь и҆́же сотворѝ гдⷭ҇ь, воз̾ра́дꙋемсѧ и҆ воз̾весели́мсѧ во́нь.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀.</p>

<p><red>ста́ршїй: С</red>ла́ва ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀.</p>

<p><red>ста́ршїй: И҆</red> ны́нѣ и҆ при́снѡ и҆ во́ вѣки вѣко́мъ, а҆ми́нь.</p>

<p><red>пѣвцы̀: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀.</p>

<p><red>ста́ршїй: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ.</p>

<p><red>пѣвцы̀: И҆</red> гро́бнымъ живо́тъ дарова̀.</p>

<p><red>сла́ва, и҆ ны́нѣ. П</red>редвари́ша ᲂу҆́тро ꙗ҆́же с̾марі́ею, и҆ ѡ҆брѣто́ша ка́мень ѿвале́нъ ѿ́ гроба, слы́шахꙋ ѿ а҆́гг҃ла, и҆́же во́ свѣ тѣ прⷭ҇носꙋ́щнѣмъ сꙋ́щаго, с̾ ме́ртвыми не и҆щи́те ꙗ҆́кѡ чл҃ка. ви́дите гро́бныѧ пелены̀, тецы́те и҆ мі́рꙋ проповѣ́дите, ꙗ҆́кѡ воста̀ гдⷭ҇ь ᲂу҆мертви́выи сме́рть, ꙗ҆́кѡ то́й є҆́сть сн҃ъ бж҃їи, спаса́ѧи ро́дъ чл҃ческїи.</p>

<p><red>Г</red>дⷭ҇и помилꙋй, в҃і. <red>сла́ва, и҆ ны́нѣ.</red></p>

<p><red>пѣ́снь, а҃. і҆рмо́съ. В</red>оскрⷭ҇нїѧ де́нь просвѣ ти́мсѧ лю́дїе, па́сха гдⷭ҇нѧ па́сха, ѿ сме́рти ᲂу҆́бѡ к̾ жи́зни, и҆ ѿ землѝ на́ нб҃о, хрⷭ҇то́съ бг҃ъ на́съ преве́лъ є҆́сть, по бѣ́днꙋю пою́ща <red>[два́жды].</red></p>

<p><red>запѣ́въ: Х</red>рⷭ҇то́съ воскре́се и҆з̾ ме́ртвыхъ <red>[покло́н̾].</red></p>

<p><red>Ѡ҆</red>чи́стимъ чю́вствїѧ и҆ ᲂу҆́зримъ, непри стꙋ́пнымъ свѣ́томъ, воскрⷭ҇нїѧ хрⷭ҇то́ва, блиста́ющесѧ и҆ ра́дꙋйтесѧ рекꙋ́ща, ꙗ҆́сно да ᲂу҆слы́шимъ, побѣ́днꙋю пою́ще <red>[двⷤа].</red></p>

<p><red>запѣ́в̾. Н</red>б҃са̀ ᲂу҆́бѡ досто́йнѡ да веселѧ́ тсѧ, землѧ́ же да ра́дꙋетсѧ, да пра́з днꙋетъ же мі́ръ, ви́димыи же ве́сь и҆ неви́димыи, хрⷭ҇то́съ бо воста́лъ є҆́сть, весе́лїе вѣ́чное <red>[два́жды].</red></p>

<p><red>сла́ва, боⷢ҇. С</red>ме́ртныѧ вереѝ сломи́вша гѡ, бжⷭ҇твеннꙋю жи́знь, неи҆зрече́ннѡ ро́ждьши хрⷭ҇та̀, и҆́же и҆́з̾ гроба воз̾сїѧ́в шагѡ дне́сь, дв҃о всенепоро́чнаѧ, и҆ мі́ра просвѣ́щьшагѡ.</p>

<p><red>и҆ ны́нѣ, боⷢ҇. В</red>оста́вша ви́дѣвши сн҃а своегѡ̀ и҆ бг҃а, ра́дꙋисѧ со а҆пⷭ҇лы, бг҃ора́ дованнаѧ чи́стаѧ, и҆ и҆́же ра́дости про воз̾вѣ́стница, ꙗ҆́кѡ всѣ́мъ ра́дованїю вино́внагѡ прїѧ́тъ, бцⷣе всепѣ́таѧ.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ милосе́рде, ꙗ҆́кѡ ᲂу҆се́рднѡ к̾ тебѣ̀ при бѣга́емъ к̾ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́нами].</red></p>

<p><red>пѣ́снь, г҃. і҆рмо́съ. П</red>рїиди́те пи́во пїе́мъ но́во, не ѿ ка́мене непло́дна чюдо дѣ́емое, но нетлѣ́нїѧ и҆сто́чника, и҆́з̾ гроба ѡ҆дожди́вша хрⷭ҇та̀, ѡ҆ не́мъ же ᲂу҆твержа́емсѧ <red>[два́жды].</red></p>

<p><red>запѣ́въ. Н</red>ы́нѣ всѧ̀ и҆спо́лнишасѧ свѣ́ та, нб҃о же и҆ землѧ̀ и҆ преи҆спо́днѧѧ, да пра́зднꙋетъ ᲂу҆́бѡ всѧ̀ тва́рь воста́нїе хрⷭ҇то́во, ѡ҆ не́м̾же ᲂу҆твержа́етсѧ <red>[двⷤа].</red></p>

<p><red>запѣ́въ. В</red>чера̀ сраспина́хтисѧ хрⷭ҇тѐ, вче ра̀ спогребо́хтисѧ, и҆ совоста́ю дне́сь со воскре́сшꙋ тѝ, са́мъ мѧ просла́ви сп҃се, во црⷭ҇твїи свое́мъ <red>[два́жды].</red></p>

<p><red>сла́ва, боⷢ҇. В</red>ъ нетлѣ́ннꙋю жи́знь прихо ждꙋ̀ дне́сь, бл҃гости ра́ди, ро́ждьшагосѧ и҆з̾ тебѐ чи́стаѧ, и҆ всѣ́мъ конце́мъ, свѣ́тъ ѡ҆блиста́вшагѡ.</p>

<p><red>и҆ ны́нѣ, боⷢ҇. Х</red>рⷭ҇та̀ є҆го́же родила̀ є҆сѝ пло́тїю, и҆з̾ ме́ртвыхъ ꙗ҆́коже речѐ, воста́вша ви́дѣвши чи́стаѧ ликꙋ́й, и҆ сегѡ̀ ꙗ҆́кѡ бг҃а пречⷭ҇таѧ воз̾велича́й.</p>

<p><red>катава́сїѧ ...</red></p>

<p><red>сла́ва, и҆ ны́нѣ. П</red>редвари́ша ᲂу҆́тро ꙗ҆́же с̾марі́ею, и҆ ѡ҆брѣто́ша ка́мень ѿвале́нъ ѿ́ гроба, слы́шахꙋ ѿ а҆́гг҃ла, и҆́же во́ свѣ тѣ прⷭ҇носꙋ́щнѣмъ сꙋ́щаго, с̾ ме́ртвыми не и҆щи́те ꙗ҆́кѡ чл҃ка. ви́дите гро́бныѧ пелены̀, тецы́те и҆ мі́рꙋ проповѣ́дите, ꙗ҆́кѡ воста̀ гдⷭ҇ь ᲂу҆мертви́выи сме́рть, ꙗ҆́кѡ то́й є҆́сть сн҃ъ бж҃їи, спаса́ѧи ро́дъ чл҃ческїи.</p>

<p><red>пѣ́снь, д҃. і҆рмо́съ. Н</red>а бж҃їи стра́жи, бг҃о гл҃ивыи а҆вва́кꙋмъ да ста́нетъ с̾ на́ми, и҆ ꙗ҆ви́тъ свѣтоно́сна а҆́гг҃ла, велегла́снѡ гл҃юща, дне́сь спасе́нїе мі́рꙋ, ꙗ҆́кѡ воскр҃се хрⷭ҇то́съ, ꙗ҆́кѡ всеси́ленъ <red>[два́жды].</red></p>

<p><red>запѣ́въ. М</red>ꙋ́жескїи ᲂу҆́бѡ по́лъ, ꙗ҆́кѡ разве́рзе дв҃ьственꙋю ᲂу҆тро́бꙋ, бы́сть хрⷭ҇то́съ, ꙗ҆́кѡ чл҃къ же, а҆́гнецъ нарече́сѧ, непоро́ченъ же ꙗ҆́кѡ невкꙋсѝ скве́рны, на́шѧ ᲂу҆́бѡ па́сха, ꙗ҆́кѡ бг҃ъ и҆́стиненъ, и҆ соверше́нъ ꙗ҆ви́сѧ <red>[два́жды].</red></p>

<p><red>запѣ́въ. Ꙗ҆́</red>кѡ є҆динолѣ́тенъ а҆́гнецъ, бл҃гослове́ныи на́мъ вѣне́цъ хрⷭ҇то́съ, во́лею за всѣ́хъ закла́нъ бы́сть, па́сха ѡ҆чи́стилище, и҆ а҆́бїе и҆́з̾ гроба краснѡ̀ пра́ведное на́мъ воз̾сїѧ̀ сл҃нце.</p>

<p><red>запѣ́въ. Б</red>г҃оѻ҆ц҃ъ ᲂу҆́бѡ дв҃дъ, пред̾ сѣ́н нымъ ковче́гомъ скака́ше и҆гра́ѧ, лю́дїе же бж҃їи ст҃і́и, ѻ҆́бразомъ сбытїѐ зрѧ́ ще, весели́мсѧ бжⷭ҇твенѣ, ꙗ҆́кѡ воскр҃се хрⷭ҇то́съ, ꙗ҆́кѡ всеси́ленъ.</p>

<p><red>сла́ва, боⷢ҇. И҆́</red>же созда́выи а҆да́ма твоего̀ пра́ѻ҆ц҃а чи́стаѧ, зи́ждетсѧ ѡ҆ тебѣ̀, и҆ сме́ртное жили́ще разори́въ, и҆́же ѻ҆́но гѡ ра́ди сме́рти, ве́сь ѡ҆зари́въ мі́ръ бжⷭ҇твеными блиста́ньми, ꙗ҆́кѡ всеси́ленъ.</p>

<p><red>и҆ ны́нѣ, боⷢ҇. Е҆</red>го́же родила̀ є҆сѝ, хрⷭ҇та̀ краснѣ́йша, и҆з̾ ме́ртвыхъ восїѧ́вша чⷭ҇таѧ зрѧ́щи, до́браѧ и҆ непоро́чнаѧ в̾ жена́хъ и҆ нетлѣ́ннаѧ, дне́сь спасе́нїе всѣ́хъ, со а҆пⷭ҇лы є҆гѡ̀ ра́дꙋющисѧ про сла́ви. <red>катава́сїѧ ...</red></p>

<p><red>пѣ́снь, є҃. і҆рмо́съ. О</red>у҆́тренюемъ ᲂу҆́тренюю глꙋбокꙋ̀, и҆ в̾мѣ́стѡ мі́ра, пѣ́снь прине се́мъ влⷣцѣ, и҆ хрⷭ҇та̀ ᲂу҆́зримъ пра́ведное сл҃нце, всѣ́мъ жи́знь восїѧ́юща <red>[двⷤа].</red></p>

<p><red>запѣ́въ. Б</red>ез̾чи́сленое твоѐ млрⷭ҇дїе, и҆́же а҆́довыми ᲂу҆́зами, содержи́ми зрѧ́ще, к̾ свѣ́тꙋ и҆дѧ́хꙋ хрⷭ҇тѐ, весе́лыми нога́ми, па́схꙋ хва́лѧще вѣ́чнꙋю <red>[два́жды].</red></p>

<p><red>запѣ́в̾. П</red>ристꙋ́пимъ свѣтоно́снїи, и҆схо дѧ́щꙋ хрⷭ҇тꙋ̀ и҆́з̾ гроба ꙗ҆́кѡ женихꙋ̀, и҆ с̾пра́зднꙋемъ празднолюбе́з̾ными чи́н ми, па́схꙋ бж҃їю спаси́тельнꙋю <red>[двⷤа].</red></p>

<p><red>сла́ва, боⷢ҇. П</red>росвѣща́етсѧ бжⷭ҇твенными зарѧ́ми, и҆ живоно́снымъ воста́нїемъ сн҃а твоегѡ̀, бг҃омт҃и пречи́стаѧ, и҆ ра́до сти и҆сполнѧ́етсѧ, бл҃гочести́выхъ є҆ди́н ственое торжество̀.</p>

<p><red>и҆ ны́нѣ, боⷢ҇. Н</red>еразве́рзъ две́ри двⷭ҇тва в̾ воплоще́нїи, и҆ гро́бꙋ неразве́рзъ же печа́ти, хрⷭ҇тѐ воскр҃се, и҆ ра́дости и҆спо лнѧ́етсѧ, бл҃гочести́выхъ є҆ди́нственое торжество̀.</p>

<p><red>катава́сїѧ ...</red></p>

<p><red>пѣ́снь, ѕ҃. і҆рмо́съ. С</red>ни́де в̾ преиспо́днїѧ страны̀ землѝ, и҆ сокрꙋшѝ вереѝ вѣ́ч ныѧ преи҆спо́днїѧ свѧ́занныѧ хрⷭ҇тѐ, и҆ тридне́внѡ, ꙗ҆́кѡ ѿ ки́та і҆ѡ́на, воскр҃се ѿ́ гроба <red>[два́жды].</red></p>

<p><red>запѣ́в̾. С</red>охрани́в̾ цѣ́ла зна́менїѧ хрⷭ҇тѐ, воскр҃съ ѿ́гроба, и҆́же ключа̀ дв҃ыѧ невре ди́выи в̾ ржⷭ҇твѣ̀ свое́мъ, и҆ ѿве́рзлъ є҆сѝ на́мъ ра́йскїѧ две́ри <red>[два́жды].</red></p>

<p><red>запѣ́въ. С</red>п҃се мо́й живо́е, а҆ не же́ртве ное заколе́нїе ꙗ҆́кѡ бг҃ъ, са́мъ себѐ во́ лею приве́д̾ ко ѻ҆ц҃ꙋ̀, совоскреси́же всеро́ дна а҆да́ма, воскр҃се ѿ́гроба <red>[два́жды].</red></p>

<p><red>сла́ва, боⷢ҇. В</red>оз̾во́дитсѧ и҆́же дре́вле дер жи́мое в̾ сме́рти и҆ тлѣ́нїи, воплоще́ нїемъ ѿ твоегѡ̀ пречⷭ҇тагѡ чре́ва, бцⷣе дв҃о, къ нетлѣ́нномꙋ и҆ прⷭ҇носꙋ́щномꙋ животꙋ̀.</p>

<p><red>и҆ ны́нѣ, боⷢ҇. С</red>ни́де в̾ ни́жнїѧ землѝ, и҆́же в̾ ложесна̀ твоѧ̀ чⷭ҇таѧ соше́дыи, и҆ все́льсѧ и҆ вопло́щьсѧ па́че ᲂу҆ма̀, и҆ со воз̾ста́ви с̾собо́ю а҆да́ма, воскр҃съ ѿ́ гроба.</p>

<p><red>катава́сїѧ ... сла́ва, и҆ ны́нѣ.</red></p>

<p><red>конда́к̾. гла́с̾, и҃. А҆́</red>ще и҆ во́ гробъ сни́де без̾сме́ртне, но а҆́довꙋ разрꙋши́лъ є҆сѝ си́лꙋ, и҆ воскр҃се ꙗ҆́кѡ побѣди́тель хрⷭ҇тѐ бж҃е, жена́мъ мѷрѡно́сицамъ ра́дость провѣща́въ, и҆ свои́мъ а҆пⷭ҇лѡмъ мі́ръ дарова̀, и҆́же па́дшимъ подаѧ̀ воскрⷭ҇нїе.</p>

<p><red>и҆́косъ. И҆́</red>же пре́жде сл҃нца. сл҃нцꙋ заше́ дшꙋ и҆ногда̀ во́ гробъ, пред̾вари́ша ко ᲂу҆́трꙋ взыска́юще, ꙗ҆́кѡ во́дни мѷрѡно́ сицы дв҃ы, и҆ дрꙋга̀ к̾ дрꙋзѣ́й вопїѧ́хꙋ, ѽ дрꙋги́ни, прїиди́те вонѧ́ми пома́ жемъ тѣ́ло живоно́сное и҆ погребе́нное, пло́ть воскреси́вшагѡ па́дшагѡ а҆да́ма, лежа́ща во́гробѣ, и҆́демъ и҆ потщи́мсѧ, ꙗ҆́коже волсвѝ, и҆ поклони́мсѧ, и҆ прине се́мъ мѵ́рѡ, ꙗ҆́кѡ да́ры не в̾ пелена́хъ, но в̾ плащани́цѣ ѡ҆б̾ви́томꙋ, и҆ с̾ пла́ чемъ возопїе́мъ, Ѽ влⷣко воста́ни, и҆́же па́дшимъ подаѧ̀ воскрⷭ҇нїе.</p>

<p><red>В</red>оскрⷭ҇нїе хрⷭ҇то́во ви́дѣвше, поклони́мсѧ ст҃о́мꙋ гдⷭ҇ꙋ і҆с҃ꙋ <red>[покло́н̾],</red> є҆ди́номꙋ без̾ грѣ́шномꙋ, крⷭ҇тꙋ̀ твоемꙋ̀ поклонѧ́емсѧ хрⷭ҇тѐ <red>[покло́н̾],</red> и҆ ст҃о́е воскрⷭ҇нїе твоѐ пое́м̾ и҆ сла́вимъ. ты́ бо є҆сѝ бг҃ъ на́шъ, ра́зве бо тебѐ и҆но́го незна́емъ, и҆́мѧ твоѐ нарица́емъ. прїиди́те всѝ вѣ́рнїи, поклони́мсѧ ст҃о́мꙋ хрⷭ҇то́вꙋ воскрⷭ҇нїю <red>[покло́н̾],</red> се́бо прїи́де крⷭ҇та̀ ра́ди ра́дость всемꙋ̀ мѵ́рꙋ, всегда̀ бл҃гослови́мъ гдⷭ҇а и҆ пое́мъ воскрⷭ҇нїе є҆гѡ̀, распѧ́тїе бо прете рпѐ, и҆ сме́ртїю сме́рть разрꙋшѝ.</p>

<p><red>В</red>оскр҃съ і҆с҃ъ ѿ́ гроба, ꙗ҆́коже проречѐ, и҆ дарова̀ на́мъ живо́тъ вѣ́чныи, ми́ръ и҆ ве́лїю млⷭ҇ть.</p>

<p><red>пѣ́снь, з҃. і҆рмо́съ. Ѻ҆́</red>троки ѿ пе́щи и҆зба́вивъ, бы́въ ᲂу҆́бѡ чл҃къ, стра́ждетъ ꙗ҆́кѡ сме́ртенъ, и҆ стра́стїю ме́ртвеною в̾ нетлѣ́нїе ѡ҆блачи́тъ бл҃голѣ́пїе, є҆ди́нъ бл҃гослове́нъ ѻ҆ц҃е́мъ бг҃ъ и҆ препросла́ вленъ <red>[два́жды].</red></p>

<p><red>запѣ́въ. Ж</red>ены̀ съ мѵ́ромъ бг҃омꙋ́дрыѧ, во слѣ́дъ тебѐ теча́хꙋ, є҆го́же ꙗ҆́кѡ ме́ртва, со слеза́ми и҆ска́хꙋ, поклони́ шасѧ и҆ ра́дꙋющесѧ живо́мꙋ бг҃ꙋ, и҆ па́с хꙋ та́йнꙋю, твои́мъ хрⷭ҇тѐ ᲂу҆ченико́мъ бл҃говѣсти́ша <red>[два́жды].</red></p>

<p><red>запѣ́в̾. Ꙗ҆́</red>кѡ вои́стинꙋ сщ҃е́ннаѧ и҆ все пра́здньственнаѧ, сїѧ̀ спаси́тельнаѧ но́щь и҆ свѣтоза́рнаѧ, свѣтоно́снагѡ днѐ, воста́нїю сꙋ́щи проповѣ́дница, въ не́й же без̾лѣ́тныи свѣ́тъ, и҆́з̾ гроба пло́тьски всѣ́мъ восїѧ̀.</p>

<p><red>запѣ́въ. С</red>ме́рти пра́зднꙋемъ ᲂу҆мерщве́ нїе, а҆́дово разрꙋше́нїе, и҆но́гѡ живота̀ вѣ́чнагѡ нача́ло, и҆ и҆гра́юще пое́мъ ви но́внагѡ, є҆ди́нагѡ бл҃гослове́на ѻ҆ц҃е́мъ бг҃а и҆ препросла́влена.</p>

<p><red>сла́ва, боⷢ҇. О</red>у҆мертви́в̾ сн҃ъ тво́й сме́рть, дв҃о всенепоро́чнаѧ, всѣ́мъ вѣ́рнымъ пребыва́ющїи живо́тъ, во́ вѣки вѣко́м̾ дарова̀, є҆ди́нъ бл҃гослове́нъ ѻ҆ц҃е́мъ бг҃ъ и҆ препросла́вленъ.</p>

<p><red>и҆ нн҃ѣ, боⷢ҇. И҆́</red>же всѣ́мъ црⷭ҇твꙋѧи созда́ нїемъ, всели́сѧ во твою̀ бг҃ора́дованнаѧ ᲂу҆тро́бꙋ, бы́въ чл҃къ, и҆ распѧ́тїе претер пѣ́въ и҆ сме́рть, воскр҃се бг҃олѣ́пнѡ, со воз̾ста́вивъ на́съ ꙗ҆́кѡ всеси́ленъ.</p>

<p><red>катава́сїѧ ...</red></p>

<p><red>пѣ́снь, и҃. і҆рмо́съ. С</red>е́й ᲂу҆́бѡ нарече́нныи ст҃ы́и дн҃ь, є҆ди́нъ сꙋбо́тамъ цр҃ь и҆ гдⷭ҇ь, пра́здникъ пра́здникомъ и҆ торжество̀ є҆́сть торжество́мъ, во́нь же бл҃госло ви́мъ хрⷭ҇та̀ во́ вѣки <red>[два́жды].</red></p>

<p><red>запѣ́в̾. П</red>рїиди́те но́вагѡ виногра́да ча́да, бжⷭ҇твеннагѡ весе́лїѧ, в̾ наро́чи томъ днѝ воскрⷭ҇нїѧ, црⷭ҇твїѧ хрⷭ҇то́ва прїѡбщи́мсѧ, пою́ще є҆гѡ̀ ꙗ҆́кѡ бг҃а во́ вѣки <red>[два́жды].</red></p>

<p><red>запѣ́въ. В</red>озведѝ ѻ҆́крⷭ҇тъ ѻ҆́чи твоѝ сїѡ́не и҆ ви́ждь, се́бо прїидо́ша к̾ тебѣ̀, ꙗ҆́кѡ бг҃освѣ́тлаѧ свѣти́ла, ѿ за́пада и҆ сѣ́ве ра и҆ мо́рѧ, и҆ восто́ка ча́да твоѧ̀, в̾ тебѣ̀ бл҃гословѧ́ще, хрⷭ҇та̀ во́ вѣки.</p>

<p><red>прест҃а́ѧ трⷪ҇це бж҃е на́шъ, сла́ва тебѣ̀.</red></p>

<p><red>Ѻ҆́</red>ч҃е вседержи́телю и҆ сло́ве и҆ дꙋ́ше, тре́ ми соединѧ́емое в̾ соста́вѣхъ є҆стество̀, пресꙋ́щественныи и҆ пребжⷭ҇твенныи, в̾ тѧ̀ крⷭ҇ти́хомсѧ и҆ тѧ̀ бл҃гослови́мъ во всѧ̀ вѣ́ки.</p>

<p><red>сла́ва, боⷢ҇. П</red>рїи́де тобо́ю в̾ мі́ръ гдⷭ҇ь, дв҃о бцⷣе, и҆ ᲂу҆тро́бꙋ а҆́довꙋ расто́ргъ, и҆ ме́рт вымъ на́мъ воскрⷭ҇нїе дарова̀. є҆го́же бла гословѧ́тъ всѧ́ческаѧ во́ вѣки.</p>

<p><red>и҆ ны́нѣ, боⷢ҇. В</red>и́дѣла є҆сѝ и҆з̾ ме́ртвыхъ воста́вша дв҃о, є҆го́же пло́тїю неи҆зрече́ ннѡ родила̀ є҆сѝ сло́ва, и҆ ра́дости дꙋ́ши и҆спо́лнила є҆сѝ. є҆го́же сни́тїе пѣсносло́ вѧще во́ вѣки.</p>

<p><red>катава́сїѧ ...</red></p>

<p><red>пѣ́снь, ѳ҃. і҆рмо́съ. С</red>вѣти́сѧ свѣти́сѧ но́выи і҆єрⷭ҇ли́ме, сла́ва бо гдⷭ҇нѧ на тебѣ̀ восїѧ̀, ликꙋ́й ны́нѣ и҆ весели́сѧ сїѡ́не, ты́ же чⷭ҇таѧ красꙋ́йсѧ бцⷣе, ѡ҆ воста́нїи ржⷭ҇тва̀ твоегѡ̀ <red>[два́жды, с̾ покло́ны].</red></p>

<p><red>запѣ́въ [покло́н̾]. ѽ</red> бжⷭ҇твеннагѡ, ѽ любе́знагѡ, ѽ сла́дкагѡ тѝ гла́са, с̾ на́ми ᲂу҆́бѡ нело́жнѡ ѡ҆бѣща́лсѧ є҆сѝ бы́ти, до сконча́нїѧ вѣ́ка хрⷭ҇тѐ, є҆го́же вѣ́рнїи держа́вꙋ и҆ наде́ждꙋ и҆мꙋ́ще ра́дꙋемсѧ <red>[два́жды].</red></p>

<p><red>запѣ́въ. ѽ</red> па́сха вели́ка, и҆ сщ҃е́ннаѧ хрⷭ҇тѐ, ѽ мꙋ́дросте сло́во бж҃їе и҆ си́ло, подава́й на́мъ и҆́стѣе тебѐ причаща́тисѧ, в̾ невече́рнѣм днѝ црⷭ҇твїѧ твоегѡ̀ <red>[вⷤ].</red></p>

<p><red>сла́ва, боⷢ҇. С</red>огла́снѡ дв҃о тебѣ̀ бл҃жи́мъ вѣ́рнїи, ра́дꙋисѧ две́ри гдⷭ҇нѧ, ра́дꙋисѧ гра́де ѡ҆дш҃евле́ныи, ра́дꙋисѧ є҆ѧ́же ра́ди на́мъ нн҃ѣ воз̾сїѧ̀ свѣ́тъ, и҆́же и҆з̾ тебѐ просїѧ́въ неи҆зрече́ннѡ, дв҃о мт҃и бг҃оне вѣ́сто.</p>

<p><red>и҆ ны́нѣ, боⷢ҇. В</red>есели́сѧ и҆ ра́дꙋисѧ бжⷭ҇тве наѧ две́ри свѣ́та, и҆́бѡ в̾ си́лѣ і҆с҃ъ ѿ́ гроба восїѧ̀, просїѧ́въ сл҃нца свѣтлѣ́й ши, и҆ вѣ́рныѧ всѧ̀ ѡ҆зари́въ, бг҃ора́до ваннаѧ влⷣчце.</p>

<p><red>катава́сїѧ ...</red></p>

<p><red>задосто́йникъ: С</red>вѣти́сѧ свѣти́сѧ но́ выи і҆єрⷭ҇ли́ме, сла́ва бо гдⷭ҇нѧ на тебѣ̀ восїѧ̀, ликꙋ́й ны́нѣ и҆ весели́сѧ сїѡ́не, ты́ же чⷭ҇таѧ красꙋ́йсѧ бцⷣе, ѡ҆ воста́нїи ржⷭ҇тва̀ твоегѡ̀ <red>[покло́н̾ до землѝ].</red></p>

<p><red>Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀ <red>[три́жды].</red></p>

<p><red>П</red>редвари́ша ᲂу҆́тро ꙗ҆́же съ марі́ею, и҆ ѡ҆брѣто́ша ка́мень ѿвале́нъ ѿ́ гроба, слы́шахꙋ ѿ а҆́гг҃ла, и҆́же во́ свѣтѣ прⷭ҇но сꙋ́щнѣмъ сꙋ́щаго, съ ме́ртвыми не и҆щи́те ꙗ҆́кѡ чл҃ка. ви́дите гро́бныѧ пелены̀, тецы́те и҆ мі́рꙋ проповѣ́дите, ꙗ҆́кѡ воста̀ гдⷭ҇ь ᲂу҆мертви́выи сме́рть, ꙗ҆́кѡ то́й є҆́сть сн҃ъ бж҃їи, спаса́ѧи ро́дъ чл҃ческїи.</p>

<p><red>сла́ва, и҆ ны́нѣ.</red></p>

<p><red>конда́к̾. гла́съ, и҃. А҆́</red>ще и҆ во́ гробъ сни́де без̾сме́ртне, но а҆́довꙋ разрꙋши́лъ є҆сѝ си́лꙋ, и҆ воскр҃се ꙗ҆́кѡ побѣди́тель хрⷭ҇тѐ бж҃е, жена́мъ мѷрѡно́сицамъ ра́дость провѣща́въ, и҆ свои́мъ а҆пⷭ҇лѡмъ мі́ръ да рова̀, и҆́же па́дшимъ подаѧ̀ воскрⷭ҇нїе.</p>

<p><red>Г</red>дⷭ҇и поми́лꙋй, м҃ <red>[трѝ покло́на].</red></p>

<p><red>сла́ва, и҆ ны́нѣ.</red></p>

<p><red>Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀ <red>[три́жды, с̾ покло́нами].</red></p>

<p><red>ста́ршїй: Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ.</p>

<p><red>пѣвцы̀: И҆</red> гро́бнымъ живо́тъ дарова̀.</p>

<p><red>ѿпꙋ́стъ: В</red>оскресы́и и҆з̾ ме́ртвыхъ, гдⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ тѝ мт҃ре, си́лою честна́гѡ и҆ животво рѧ́щагѡ крⷭ҇та̀, и҆ ст҃ы́хъ сла́вныхъ и҆ все хва́льныхъ а҆пⷭ҇лъ, и҆ всѣ́хъ ст҃ы́хъ поми́ лꙋй и҆ спасѝ на́съ, ꙗ҆́кѡ бл҃гъ и҆ чл҃колю́ бецъ, а҆ми́нь.</p>

<p><red>ста́ршїй: Х</red>рⷭ҇то́съ воскре́се!</p>

<p><red>҃ѿпѣвцы̀: В</red>ои́стинꙋ воскре́се!</p>

<p><red>ста́ршїй: Х</red>рⷭ҇то́съ воскре́се!</p>

<p>҃ѿ<red>пѣвцы̀: В</red>ои́стинꙋ воскре́се!</p>

<p><red>ста́ршїй: Х</red>рⷭ҇то́съ воскре́се!</p>

<p><red>҃ѿпѣвцы̀: В</red>ои́стинꙋ воскре́се!</p>

<p><red>И҆</red> на́мъ дарова̀ живо́тъ вѣ́чныи, покла нѧ́емсѧ тридне́вномꙋ є҆гѡ̀ воскрⷭ҇нїю <red>[покло́н̾].</red></p>

<p><red>Х</red>рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ, и҆ гро́бнымъ живо́тъ дарова̀ <red>[три́жды].</red></p>

<p><red>Г</red>дⷭ҇и поми́лꙋй <red>[три́жды].</red></p>

<p><red>ѡ҆бы́чные и҆схо́дные покло́ны.</red></p>

</document>