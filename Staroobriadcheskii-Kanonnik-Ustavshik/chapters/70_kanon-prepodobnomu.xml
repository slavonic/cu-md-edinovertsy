<document xmlns="http://www.ponomar.net/culiturgical">
<p>Т<red>ропа́рь, прпⷣбномꙋ. гла́съ, и҃.</red></p>

<p><red>Ѡ҆</red> тебѣ̀ ѻ҆́ч҃е <red>і҆мⷬ҇къ,</red> и҆звѣ́стенъ бы́сть спасе́нїѧ ѻ҆́бразъ, воспрїи́мъ бо крⷭ҇тъ послѣ́довалъ є҆сѝ хрⷭ҇тꙋ̀. творѧ́ше же и҆ ᲂу҆ча́ше, є҆́же презрѣ́ти пло́ть, прехо́ дитъ бо, прилѣжа́ти же ѡ҆ дш҃и ве́щи без̾сме́ртнѣй. тѣ́мже и҆ со а҆́гг҃лы ра́дꙋе тсѧ прпⷣбне дх҃ъ тво́й <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́нъ. гла́съ, и҃. пѣ́снь, а҃. і҆рмоⷭ҇. В</red>о́дꙋ проше́дъ, ꙗ҆́кѡ по́ сꙋхꙋ, и҆з̾ є҆гѵ́петска ѕла̀ и҆збѣжа́въ, і҆и҃льтѧнинъ вопїѧ́ше, и҆зба́вителю бг҃ꙋ на́шемꙋ пое́мъ.</p>

<p><red>запѣ́въ: П</red>рпⷣбне ѻ҆́ч҃е <red>і҆мⷬ҇къ,</red> молѝ бг҃а ѡ҆ на́съ <red>[покло́н̾].</red></p>

<p><red>Б</red>л҃ги́ми нра́вы ᲂу҆краси́всѧ, хрⷭ҇то́ви прилѣпи́лсѧ є҆сѝ ѿ ю҆́ности, плотьскі́ѧ стра́сти ᲂу҆мертви́въ воз̾держа́нїемъ, и҆ к̾ животꙋ̀ прпⷣбне преста́висѧ. <red>Г</red>л҃ѡмъ и҆ зако́номъ бж҃їимъ и҆спо́лнитель бы́лъ є҆сѝ, и҆спо́лнисѧ ѻ҆́ч҃е премꙋ́дре, бжⷭ҇тве ныхъ даро́въ и҆ чюде́съ, и҆ всѣ́мъ лꙋчѝ бога́тнѡ и҆спꙋсти́лъ є҆сѝ.</p>

<p><red>К</red>рѣ́постїю хрⷭ҇та̀ воз̾мо́глъ є҆сѝ, держа́вꙋ низ̾ложи́лъ є҆сѝ и҆ си́лꙋ вра́жїю, и҆ пох валꙋ̀ побѣ́днꙋю по́чести прїѧ́тъ прпⷣбне чюде́сными сїѧ́нїи.</p>

<p><red>сла́ва. С</red>о́вѣсть и҆мѣ́лъ є҆сѝ бла́гꙋ, и҆ ѻ҆́ко срⷣчное взира́ющее къ бг҃ꙋ, тѣ́мже внѧ́тъ моли́твѣ твое́й премꙋ́дре, и҆ со прпⷣбными сочета́лъ тѧ є҆́сть.</p>

<p><red>и҆ ны́нѣ, боⷢ҇. С</red>тра́сти пло́ти моеѧ̀, и҆ ᲂу҆ма̀ моегѡ̀ двиза́нїѧ неподо́бнаѧ ᲂу҆то лѝ, молю́ тѧ пречⷭ҇таѧ дв҃о, и҆ и҆спра́ви мѧ заблꙋ́ждьшагѡ ᲂу҆мо́мъ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, прпⷣбне ѻ҆́ч҃е <red>і҆мⷬ҇къ,</red> ꙗ҆́кѡ всѝ по́ бз҃ѣ къ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Т</red>ы̀ є҆сѝ ᲂу҆тверже́нїе, притека́ющымъ тѝ гдⷭ҇и, ты́ же свѣ́тъ ѡ҆мраче́ннымъ, и҆ пое́тъ тѧ̀ дх҃ъ мо́й.</p>

<p><red>В</red>е́сь прилѣжа̀ вседержи́телеви, прпⷣбне ѻ҆́ч҃е премꙋ́дре, всеѧ̀ бѣсо́вскїѧ ѕло́бы и҆збѣ́глъ є҆сѝ. <red>В</red>ысото́ю смире́нїѧ ᲂу҆кра ша́емь, све́рглъ є҆сѝ на́землю велехва́ль наго, и҆зрѧ́дными дѣ́лы твои́ми.</p>

<p><red>П</red>ло́тїю ѡ҆бложе́нъ ѻ҆́ч҃е премꙋ́дре, сми ри́лъ є҆сѝ превзѧ́тꙋю вы́ю нечести́вагѡ, смире́нїемъ слове́съ твои́хъ.</p>

<p><red>сла́ва. И҆</red>мѣ́ѧ поспѣшествꙋ́ющꙋ ти бж҃їю си́лꙋ премꙋ́дре, ꙗ҆́кѡ чю́денъ чюдеса̀ и҆сточа́еши, и҆ ѿго́ниши недꙋ́ги.</p>

<p><red>и҆ ны́нѣ, боⷢ҇. В</red>ъ ложесна̀ твоѧ̀ вопло ща́емь всенепоро́чнаѧ, всели́сѧ зижди́ тель, на бл҃годѣѧ́нїе вѣ́рнѡ пою́щымъ тѧ̀.</p>

<p><red>сѣда́лен̾. гла́съ, д҃. С</red>трастно́е покори́лъ є҆сѝ плотьско́е мꙋдрова́нїе, и҆ го́ршее порабо́тилъ є҆сѝ лꙋ́чшемꙋ, ѻ҆́ч҃е <red>і҆мⷬ҇къ,</red> пресла́вне. сокрꙋши́лъ є҆сѝ бѣсо́вскїѧ ко́зни посто́мъ, воз̾сїѧ̀ в̾ ми́рѣ ꙗ҆́кѡ лꙋча̀ со́лнечнаѧ сїѧ́нїй твои́хъ добродѣ́ телей. сегѡ̀ ра́ди тѧ̀ воспѣва́емъ.</p>

<p><red>сла́ва, и҆ ны́нѣ, боⷢ҇. С</red>тѣна̀ непобѣди́ маѧ на́мъ хрⷭ҇тїа́нѡмъ є҆сѝ бцⷣе дв҃о, к̾ тебѣ́ бо прибѣга́юще невреди́ми пребы ва́емъ, и҆ па́ки согрѣша́юще, и҆́мамы тѧ моли́твенницꙋ. тѣ́мъ бл҃годарѧ́ще во пїе́мъ ти, ра́дꙋисѧ ѡ҆бра́дованнаѧ гдⷭ҇ь с̾ тобо́ю.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и смо тре́нїѧ твоегѡ̀ та́инство, разꙋмѣ́хъ дѣ́ла твоѧ̀, и҆ просла́вихъ твоѐ бжⷭ҇тво̀.</p>

<p><red>С</red>одѣ́ѧвъ пресла́вне дш҃ꙋ свою̀ хра́мъ ст҃о́мꙋ дх҃ꙋ, и҆ бы́сть наслѣ́дникъ го́рне мꙋ црⷭ҇твїю, с̾ вы́шними си́лами.</p>

<p><red>М</red>ногоболѣ́зненныѧ стра́сти всегда̀ вра чꙋ́еши, пристꙋпа́ющымъ к̾ тебѣ̀, бл҃го да́ть бо прпⷣбне прїи́мъ ѿ́гдⷭ҇а, содѣва́ти зна́менїѧ и҆ чюдеса̀.</p>

<p><red>сла́ва. К</red>раснѣ́йши прозѧбе́нїемъ ѻ҆́ч҃е в̾ домꙋ̀ бж҃їи прозѧ́блъ є҆сѝ, добродѣ́те льми ᲂу҆кра́шенъ и҆ плоды̀ чюде́сными ѡ҆бл҃гоꙋха́емь.</p>

<p><red>и҆ ны́нѣ, боⷢ҇. Н</red>и́ва дх҃о́внаѧ, ꙗ҆́коже и҆з̾ бразды̀ кла́съ и҆знесла̀ є҆сѝ, всю̀ тва́рь пита́ющаго, всѧ́ческихъ бг҃а прⷭ҇нѡ дв҃о.</p>

<p><red>пѣ́снь, є҃. і҆рмоⷭ҇. О</red>у҆́треннююще вопїе́мъ тѝ гдⷭ҇и спаси́ ны, ты́ бо є҆сѝ бг҃ъ на́шъ, ра́звѣ бо тебѐ и҆но́гѡ незна́емъ.</p>

<p><red>О</red>у҆мо́мъ ѡ҆чище́ным̾, пресла́вне зри́ши добро́тꙋ неизрече́ннꙋю хрⷭ҇та̀, всѧ́ческим̾ бг҃а на́шегѡ.</p>

<p><red>Ꙗ҆́</red>коже и҆лїѧ̀ на колесни́цѣ ѻ҆́ч҃е добро дѣ́тельми свои́ми воз̾ше́лъ є҆сѝ на́ нб҃о, дх҃омъ ѡ҆блегчева́емъ.</p>

<p><red>сла́ва. С</red>тѧ́гнꙋвъ тѣ́ло своѐ воз̾держа́ нїемъ и҆ чистото́ю, в̾ вы́шнѧѧ селе́нїѧ къ широтѣ̀ ѻ҆́ч҃е дости́глъ є҆сѝ.</p>

<p><red>и҆ ны́нѣ, боⷢ҇. И҆</red>сцѣлѝ недꙋ́гꙋющаго ᲂу҆ма̀ моегѡ̀ ѡ҆мраче́нїе, врача̀ ро́ждьшаѧ хрⷭ҇та̀, всенепоро́чнаѧ влⷣчце.</p>

<p><red>пѣ́снь, ѕ҃. і҆рмо́с̾. М</red>л҃твꙋ пролїю̀ ко́ гдⷭ҇ꙋ, и҆ томꙋ̀ воз̾вѣщꙋ̀ печа́ль мою̀. ꙗ҆́кѡ ѕѡ́лъ дш҃ѧ моѧ̀ напо́лнисѧ, и҆ живо́тъ мо́й а҆́дꙋ прибли́жисѧ. и҆ молю́сѧ ꙗ҆́кѡ і҆ѡ́на, ѿ тлѝ бж҃е мо́й воз̾веди́ мѧ.</p>

<p><red>Л</red>ꙋка́вый ᲂу҆мертви́сѧ ѕмі́й, сщ҃е́нными твои́ми моли́твами бг҃обл҃же́нне, и҆ ѿ тогѡ̀ разрѣша́ютсѧ ѕло́бы, и҆́же зна́ме нїѧ ѿ тебѐ и҆спроси́вшїи. є҆си́ бо ᲂу҆го́д никъ бж҃їи всесвѣ́телъ, позна́нъ бы́сть вѣ́ренъ.</p>

<p><red>Ѡ҆</red>бнови́въ прилѣ́жнымъ ра́ломъ дш҃ꙋ свою̀, сщ҃е́нный ѻ҆́ч҃е, добродѣ́тельнаѧ в̾нѧ̀ вве́рглъ є҆сѝ премꙋ́дренѡ, много пло́днаѧ сѣ́мена, и҆ пожа́лъ є҆сѝ много разли́чныхъ и҆сцѣле́нїй бога́тыѧ кла́сы.</p>

<p><red>сла́ва. К</red>рѣ́постїю дх҃а ѻ҆́ч҃е воз̾мо́гъ, дер жа́вꙋ вра́жїю и҆ си́лꙋ низложи́лъ є҆сѝ, и҆ похвалꙋ̀ побѣ́днꙋю по́чести прїѧ́лъ є҆сѝ прпⷣбне, чюде́сными сїѧ́нїи.</p>

<p><red>и҆ ны́нѣ, боⷢ҇. Г</red>дⷭ҇ь с̾ тобо́ю пречⷭ҇таѧ, ꙗ҆́ко же и҆зво́лилъ є҆́сть бы́въ ѻ҆трокови́це, всѣ́хъ на́съ ѿ ѻ҆́бласти льсти́вагѡ, хо да́тайствомъ твои́мъ и҆зба́вилъ є҆́сть. тѣ́мже тѧ̀ ны́нѣ по́ долгꙋ ро́дове родо́въ ᲂу҆блажа́емъ.</p>

<p><red>конда́къ. гла́съ, в҃. Ч</red>истото́ю дш҃е́вною бжⷭ҇твенѡ воѡ҆рꙋжи́всѧ, и҆ непреста́н ныѧ моли́твы, ꙗ҆́кѡ копїѐ врꙋчи́въ крѣ́ пкѡ, пробо́лъ є҆сѝ бѣсо́вскаѧ ѡ҆полче́ нїѧ, <red>і҆мⷬ҇къ</red> ѻ҆́ч҃е на́шъ, молѝ непреста́н нѡ ѡ҆ всѣ́хъ на́съ. <red>и҆́косъ. В</red>озлюби́въ прпⷣбне хрⷭ҇то́вы бжⷭ҇твеныѧ за́повѣди, и҆ воз̾ненави́дѣвъ ми́ра сегѡ̀ наслажде́нїе, прїи́де ᲂу҆се́рднѡ к̾ томꙋ̀, и҆ бы́сть свѣ ти́льникъ просвѣща́ѧ концы̀, блиста́ нїемъ дх҃о́вным̾. тѣ́мъ припа́даѧ молю́ тѧ, просвѣти́ ми ѻ҆́чи дш҃е́внїи, воспѣ́ ти твоѧ̀ по́двиги, поще́нїе и҆ бдѣ́нїе и҆ сле́зы, болѣ́зни и҆ и҆зможде́нїе тѣ́ла, блаже́нныѧ ра́ди бꙋ́дꙋщыѧ жи́зни, є҆ѧ́ же ны́нѣ наслажда́ешисѧ, молѝ непре ста́ннѡ ѡ҆ всѣ́хъ на́съ.</p>

<p><red>пѣ́снь, з҃. і҆рмо́съ. И҆́</red>же ѿ і҆юде́и, до ше́дше ѻ҆́троцы въ вавилѡ́нъ дре́вле, вѣ́рою ᲂу҆тверже́нїи, пла́мень пе́щныи попра́вше гл҃юще, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>П</red>роше́дъ по́двиги по́стныѧ ѻ҆́ч҃е, ᲂу҆мо́м̾ крѣ́пкимъ, ᲂу҆ма̀ прего́рдаго, бжⷭ҇тве нымъ смире́нїемъ смири́лъ є҆сѝ, поѧ̀, бл҃гослове́нъ бг҃ъ ѻ҆ц҃ъ на́шихъ.</p>

<p><red>К</red>раснѣ́йше прозѧбле́нїе ѻ҆́ч҃е, въ домꙋ̀ бж҃їи прозѧ́блъ є҆сѝ, добродѣ́тельми ᲂу҆кра́шенъ, и҆ плоды̀ чюде́сными ѡ҆бл҃гоꙋ ха́лъ є҆сѝ.</p>

<p><red>сла́ва. П</red>росвѣти́въ своѐ срⷣце, нача́ль никъ бы́сть сщ҃е́ннагѡ соста́ва ѻ҆́ч҃а, наказꙋ́ѧ и҆ ᲂу҆ча̀, и҆ всѧ̀ воз̾водѧ̀ къ бж҃їимъ во́лѧмъ, поѧ̀, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>и҆ нн҃ѣ, боⷢ҇. Н</red>о́во ѻ҆троча̀ ро́ждьши пре без̾нача́льнагѡ сло́ва, ѡ҆бетша́вшихъ ны̀ грѣхо́мъ, ѡ҆бнови́ла є҆сѝ дв҃це, и҆ пѣ́ти ᲂу҆крѣпи́ла є҆сѝ, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>пѣ́снь, и҃. і҆рмо́съ. Б</red>г҃озра́чныѧ дѣ́ти в̾ пещѝ, со ѻ҆гне́мъ и҆ ле́сть попра́вше поѧ́хꙋ, бл҃гослови́те дѣ́ла гдⷭ҇нѧ гдⷭ҇а.</p>

<p><red>Н</red>аслѣ́дниче бжⷭ҇твеныхъ селе́нїй, а҆́гг҃ль ски ѻ҆́ч҃е по́жилъ є҆сѝ. тѣ́мъ со а҆́гг҃лы ликꙋ́етъ дх҃ъ тво́й.</p>

<p><red>Н</red>евозвра́тнѡ ше́ствовавъ, ѻ҆́ч҃е премꙋ́ дре и҆ досточю́дне, ведꙋ́щыми къ нб҃сѝ бжⷭ҇твеными стезѧ́ми, ѿ ѕлѣ̀ ведꙋ́щих̾ до конца̀ ᲂу҆клони́лсѧ є҆сѝ.</p>

<p><red>сла́ва. В</red>се́льшаѧсѧ бл҃года́ть въ дш҃ꙋ твою̀ ѻ҆́ч҃е, лꙋка́вно живꙋ́щїи в̾ чл҃цѣхъ нечи́стїи дꙋ́си ѿгони́ми быва́ютъ.</p>

<p><red>и҆ ны́нѣ, боⷢ҇. В</red>ода̀ є҆сѝ неи҆зчерпа́емаѧ дв҃це, ѿ неѧ́же всѝ пїю́щїи бл҃года́ти и҆сполнѧ́емсѧ, дш҃е́ю и҆ тѣ́ломъ ѡ҆сщ҃а́еми.</p>

<p><red>пѣ́снь, ѳ҃. і҆рмо́съ. О</red>у҆страши́сѧ всѧ́къ слꙋ́хъ, неи҆зрече́ннаго бж҃їѧ схожде́нїѧ, ꙗ҆́кѡ вы́шнїи во́лею сни́де да́же и҆ до́ плоти. ѿ дв҃ческагѡ бо чре́ва бы́въ ᲂу҆́бѡ чл҃къ. тѣ́мже тѧ̀ пречⷭ҇тꙋю бцⷣꙋ, вѣ́рнїи велича́емъ.</p>

<p><red>И҆</red>сцѣле́нїе и҆сточа́етъ бога́тно, честна́ѧ твоѧ̀ ра́ка бж҃їимъ дх҃омъ, и҆ стра́сти многовре́менныѧ и҆сцѣлѧ́етъ ѻ҆́ч҃е, при ходѧ́щымъ к̾ тебѣ̀, и҆ прого́нитъ лꙋка́ выѧ дꙋ́хи лю́тыѧ. и҆ воз̾двиза́етъ вѣ́р ныхъ, восхвали́ти твоѧ̀ свѣ́тлыѧ по́двиги. <red>Ꙗ҆́</red>кѡ вели́кое сл҃нце на́мъ, вели́чїемъ по́двигъ твои́хъ воз̾сїѧ́лъ є҆сѝ, и҆ ѡ҆зари́лъ є҆сѝ бг҃омꙋ́дре всѧ̀ зем ны́ѧ концы̀. ᲂу҆́меръ преше́лъ є҆сѝ ѿ́ свѣта, къ свѣ́тꙋ воз̾сїѧ́вшемꙋ. тѣ́мъ вопїе́мъ ти, просвѣтѝ на́шѧ помыш ле́нїѧ ѻ҆́ч҃е прпⷣбне, <red>і҆мⷬ҇къ.</red></p>

<p><red>Т</red>ѣ́ло твоѐ бл҃же́нне терпѣли́вое свѧза́ вшеесѧ вери́гами, стрⷭ҇ти неи҆сцѣ́льныѧ прикоснове́нїемъ и҆сцѣлѧ́етъ, бг҃ꙋ и҆ сп҃сꙋ тѧ̀ вельмѝ просла́вльшꙋ, ѻ҆́ч҃е премꙋ́дре и҆ досточю́дне, <red>і҆мⷬ҇къ,</red> ꙗ҆́кѡ дѣ́лы свои́ми до́брыми просла́вльшꙋсѧ прпⷣбне.</p>

<p><red>сла́ва. П</red>роцвѣ́лъ є҆сѝ в̾ по́стническихъ ᲂу҆до́лїѧхъ, прехва́льне ѻ҆́ч҃е на́шъ, ꙗ҆́кѡ шипо́къ бл҃гоꙋха́ненъ, и҆ ꙗ҆́коже кри́нъ ѡ҆бъюха́лъ є҆сѝ со́вѣсти вѣ́рныхъ, добро дѣ́тельми и҆ чюдесы̀. тѣ́мже прпⷣбне ѿженѝ ѿ на́съ, стра́сти смердѧ́щыѧ.</p>

<p><red>и҆ ны́нѣ, боⷢ҇. П</red>росвѣтѝ чи́стаѧ дв҃о сѣ́тꙋющее срⷣце моѐ при́снѡ престꙋпле́нь ми, и҆ жите́йскими мно́гими молва́ ми, не ѡ҆ста́ви менѐ враго́мъ бы́ти в̾ ра́дость, ꙗ҆́кѡ да сла́влю тѧ̀, и҆ любо́вїю пою̀ препѣ́таѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ прпⷣбнаго ѻ҆ц҃а на́шегѡ <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>