Т=ропа́рь , ст҃ы́мъ бг҃оѻ҆ц҃амъ . гла́съ , в҃ .=

~Бл҃говѣствꙋ́й і҆ѡ́сифе дв҃дꙋ чюдеса̀ бг҃о ѻ҆ц҃ꙋ , дв҃ꙋю бо ви́дѣлъ є҆сѝ ражда́ющꙋ . с̾ па́стыри славосло́вилъ є҆сѝ , с̾ волхвы̀ поклони́лсѧ є҆сѝ , а҆́гг҃лѡмъ вѣ́сть прїѧ́л̾ є҆сѝ . молѝ хрⷭ҇та̀ бг҃а , да спасе́тъ дш҃ѧ на́шѧ =[два́жды].=

=сла́ва , и҆ ны́нѣ , боⷢ҇ . В=сѧ̀ па́че смы́сла , всѧ̀ пресла́внаѧ твоѧ̀ бцⷣе та́инства , чистото́ю запечатлѣ́нна , и҆ дв҃ьствомъ храни́ма , мт҃и разꙋмѣ́сѧ нело́жна , бг҃а ро́ждьши и҆́стиннагѡ , того̀ молѝ спа сти́сѧ дш҃а́мъ на́шымъ .

К=ано́нъ . гла́съ , д҃ . пѣ́снь , а҃ . і҆рмо́съ . В=оспою́ ти гдⷭ҇и бж҃е мо́й , ꙗ҆́кѡ и҆зведѐ лю́ди и҆з̾ рабо́ты є҆гѵ́петскїѧ . покры́ же ѻ҆рꙋ́жїе фараѡ́не и҆҆ си́лꙋ .

=запѣ́въ : С=т҃і́и бг҃оѻ҆ц҃ы , моли́те бг҃а ѡ҆ на́съ =[покло́н̾].=

~Е҆ли́цы ржⷭ҇тво̀ сотворѧ́емъ вопло́щша госѧ на́съ ра́ди , ра́дость воспое́мъ , і҆а́кѡва бж҃їѧ бра́та . и҆ дв҃да бг҃оѻ҆ц҃а .

~Сла́ва в̾ вы́шнихъ ли́цы а҆́гг҃льстїи , въ виѳлїе́мѣ і҆ѡ́сифꙋ пред̾ста́ша гл҃юще . с̾ ни́миже бл҃гои҆зво́лившаго воплоти́ти сѧ воспое́мъ .

=сла́ва . Д=в҃де бг҃оѻ҆́ч҃е , с̾ гꙋ́сльми , и҆́же ѿ ко́рене і҆єссе́ѡва вопло́щшагосѧ гдⷭ҇а , і҆а́кѡва пра́веднагѡ привле́къ воспо́й .

=и҆ ны́нѣ , боⷢ҇ . В=оспою́ ти гдⷭ҇и бж҃е мой , ꙗ҆́кѡ роди́сѧ и҆з̾ мт҃ре дв҃ы ст҃ы́ѧ . и҆ сїю̀ показа́лъ є҆сѝ наде́ждꙋ дш҃а́мъ на́шим̾ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и бг҃оѻ҆ц҃ы , ꙗ҆́кѡ всѝ по́ бз҃ѣ к̾ ва́мъ прибѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . О=у҆твержа́ѧ и҆ гро́мъ и҆ зи́ждаи дх҃ъ , ᲂу҆твердѝ менѐ гдⷭ҇и , да тѧ̀ пою̀ цѣломꙋ́дреннѡ и҆ творю̀ во́лю твою̀ , ꙗ҆́кѡ нѣ́сть ст҃а ꙗ҆́коже ты̀ бж҃е на́шъ .

~Ро́ждьшагосѧ пло́тїю ѿ дв҃ы без̾ сѣ́ме не хрⷭ҇та̀ бг҃а , со а҆́гг҃лы всѝ воспое́мъ , сла́ва в̾ вы́шнихъ бг҃ꙋ взыва́юще .

~Всепра́здньственыи , и҆́же на́съ ра́ди и҆стощи́вшагосѧ вѣ́рнїи пра́здникъ , съ дв҃домъ же и҆ і҆а́кѡвомъ , пѣ́сньми по достоѧ́нїю почте́мъ .

=сла́ва . Ꙗ҆́=кѡ женихꙋ̀ ѿ черто́га и҆з̾ мт҃рьнїихъ ложе́снъ , дв҃дъ речѐ гдⷭ҇ꙋ и҆зы́ ти . є҆го́же нн҃ѣ со і҆а́кѡвомъ воспое́мъ .

=и҆ ны́нѣ , боⷢ҇ . Б=ез̾невѣ́стнꙋю бцⷣꙋ мр҃і́ю воспое́мъ , тоѧ́ бо ра́ди на́мъ восїѧ̀ пра́ ведное сл҃нце .

=сѣда́ленъ . гла́съ , г҃ . І҆=ѡ́сифа пра́веднаго дв҃ыѧ ѻ҆брꙋ́ченика с̾ дв҃домъ и҆ і҆а́кѡва достодо́лжнѡ воспое́мъ . сі́и бо пра́вед ною ходи́вше стезе́ю , достиго́ша нбⷭ҇ныѧ ѻ҆би́тели досто́йнѡ . ликꙋ́юще со а҆́гг҃лы , на́мъ про́сѧтъ согрѣше́нїемъ ѡ҆ставле́нїѧ .

=сла́ва , и҆ ны́нѣ , боⷢ҇ . Д=в҃аѧ родѝ творца̀ всѧ́ческихъ , и҆ волсвѝ грѧдꙋ́тъ семꙋ̀ пло́тїю поклони́тисѧ . чл҃цы со а҆́гг҃лы славосло́вѧтъ . верте́пъ же и҆ ꙗ҆́сли даро но́сѧтъ , воспѣва́юще ро́ждьшагосѧ , ѻ҆троча̀ мла́до превѣ́чнагѡ бг҃а .

=пѣ́снь , д҃ . і҆рмо́съ . Т=воегѡ̀ на землѝ ꙗ҆вле́нїѧ хрⷭ҇тѐ бж҃е , проповѣ́даѧ пррⷪ҇къ прише́ствїе , с̾ весе́лїемъ вопїѧ́ше , сла́ва си́лѣ твое́й гдⷭ҇и .

~Съ волхвы̀ ро́ждьшемꙋсѧ поклони́мсѧ . и҆ со а҆́гг҃лы и҆ і҆ѡ́сифомъ , ликꙋ́емъ , бг҃о подо́бнѡ взыва́юще , сла́ва в̾ вы́шнихъ хрⷭ҇тꙋ̀ бг҃ꙋ .

~Црⷭ҇твꙋѧи всѣ́ми царьмѝ хрⷭ҇то́съ , по́ плоти ѿ сѣ́мене дв҃дова рожде́исѧ , и҆з бра́ннагѡ і҆а́кѡва прїѧ́тъ бра́та , ꙗ҆́коже и҆зво́ли .

=сла́ва . И҆́=же ѿ дв҃ы бг҃ъ ꙗ҆́вльсѧ пло́тїю , спросла́ви па́мѧть ва́шꙋ ст҃і́и , а҆пⷭ҇лѡмъ лꙋ́чшїи і҆а́кѡве , и҆ дв҃де всебл҃же́нне .

=и҆ ны́нѣ , боⷢ҇ . Х=ерꙋви́мскихъ чино́въ пре и҆мꙋ́щи , и҆ бг҃а на рꙋкꙋ̀ носи́ма , съ пло́ тїю поне́сши , ра́дꙋисѧ бцⷣе без̾невѣ́ст наѧ .

=пѣ́снь , є҃ . і҆рмо́съ . В=оз̾сїѧ́выи свѣ́тъ и҆ просвѣще́й ᲂу҆́тро , и҆ показа́выи де́нь , сла́ва ти сла́ва ти , і҆с҃е сн҃е бж҃їи .

~И҆́же ѿ дв҃ы чⷭ҇тыѧ бл҃говоли́выи роди́ тисѧ , бг҃ъ воплоща́емь , сла́ва ти сла́ва ти , і҆ѡ́сифъ вопїѧ́ше .

~И҆́же ѿ дв҃ы вопло́щьсѧ и҆ па́мѧть ᲂу҆ѧс ни́в̾ , дв҃да и҆ і҆а́кѡва , сла́ва ти сла́ва ти , і҆с҃е сн҃е бж҃їи .

=сла́ва . Е҆=го́же проро́къ дв҃дъ до́ждь на рꙋно̀ нарица́ше бг҃одх҃нове́ннѡ , і҆а́кѡвъ проповѣ́да сн҃а бж҃їѧ .

=и҆ ны́нѣ , боⷢ҇ . А҆́=гг҃лѡвъ гла́съ немо́лчнѡ тва́рь прино́ситъ ти дв҃о , ра́дꙋисѧ мт҃и чи́стаѧ , і҆с҃а сн҃а бж҃їѧ .

=пѣ́снь , ѕ҃ . і҆рмо́съ . В=озопи́лъ проѡбра зꙋ́ѧ погребе́нїе тридне́вное , пррⷪ҇къ і҆ѡ́на в̾ ки́тѣ бг҃ꙋ молѧ́сѧ , ѿ тлѝ спаси́ мѧ , і҆с҃е цр҃ю сы́и си́ламъ .

~Пред̾стоѧ́ще ᲂу҆жаса́ющесѧ чи́ни нбⷭ҇ныѧ верте́пꙋ , и҆ ржⷭ҇твꙋ̀ пречи́стомꙋ воспѣ́ша немо́лчнѡ , сла́ва въ вы́шнихъ бг҃ꙋ воспѣва́юще .

~Сѣ́лъ є҆сѝ на престо́лѣ , ꙗ҆́коже клѧ́тсѧ влⷣко проро́кꙋ дв҃дꙋ , ѿ плода̀ чре́ва є҆гѡ̀ проше́дъ . і҆а́кѡвꙋ же цр҃ко́вныи пре́далъ є҆сѝ прⷭ҇то́лъ хрⷭ҇тѐ .

=сла́ва . Ц=р҃ь ᲂу҆́бѡ дв҃дъ и҆ прⷪ҇ро́къ чю́денъ , и҆ пра́ѻ҆ц҃ъ показа́сѧ бжⷭ҇твенагѡ вопло ще́нїѧ . пе́рвыи же є҆пкⷭ҇пъ ᲂу҆чени́къ і҆а́кѡвъ і҆с҃овъ .

=и҆ нн҃ѣ , боⷢ҇ . М=о́лимсѧ , ѡ҆ рабѣ́хъ свои́х̾ дв҃о бцⷣе , и҆з̾ тебѐ воплоще́ннаго молѝ , ꙗ҆́кѡ тѧ̀ є҆ди́нꙋ пред̾ста́тельницꙋ на́шꙋ свѣ́мы .

=конда́къ . гла́съ , г҃ . В=есе́лїѧ дне́сь дв҃дъ и҆сполнѧ́етсѧ бжⷭ҇твеныи , і҆ѡ́сифъ же хвалꙋ̀ со і҆а́кѡвомъ прино́сѧтъ . вѣне́цъ бо сро́дствомъ хрⷭ҇то́вымъ прїе́мше ра́дꙋ ютсѧ . и҆ неи҆зрече́ннѡ на землѝ ро́ждь шагосѧ воспѣва́ютъ . ще́дрыи спаса́й тебѐ чтꙋ́щихъ .

=и҆́коⷭ҇ . Н=еи҆зрече́ннымъ совѣ́томъ ражда́е тсѧ пло́тїю , беспло́тныи . ѡ҆писꙋ́етсѧ ны́нѣ тѣ́ломъ , неѡ҆пи́санныи . и҆ спаса́етъ непрело́жнѡ ѻ҆́ба сꙋщества̀ . нача́ло прїе́млетъ , и҆́же є҆стество́мъ без̾нача́льныи , и҆ є҆ди́нъ без̾лѣ́тенъ , зри́тсѧ младе́нецъ пресоверше́нныи . но́ ситсѧ рꙋка́ма , носѧ́и всѧ́ческаѧ . тѣ́м̾ же и҆́же тогѡ̀ сро́дствомъ почте́нныхъ , ꙗ҆́кѡ бг҃ъ вѣнча́етъ свои́мъ ржⷭ҇тво́мъ . и҆́хже прославлѧ́юще вѣ́рою , немо́лчнѡ вопїе́мъ , ще́дрыи спасѝ тебѐ чтꙋ́щихъ .

=пѣ́снь , з҃ . і҆рмо́съ . А҆=враа́мстїи дре́вле в̾ вавило́нѣ ѻ҆́троцы , в̾ пещѝ пла́мень попра́вше хвала́ми вопїю́ще , ѻ҆ц҃ъ на́ шихъ бж҃е бл҃гослове́нъ є҆сѝ .

~Па́че сло́ва ржⷭ҇твꙋ̀ бцⷣы мр҃і́и , ли́цы а҆́гг҃льстїи дивѧ́щесѧ , і҆ѡ́сифꙋ вопїѧ́хꙋ , в̾ вы́шнихъ сла́ва , и҆ на землѝ ми́ръ .

~Невѣ́ститель ᲂу҆́бѡ дв҃дъ , черто́жникъ же бжⷭ҇твеныѧ цр҃кве і҆а́кѡвъ бы́вше . глаго́лахꙋ , воплоще́исѧ на́съ ра́ди бж҃е бл҃гослове́нъ є҆сѝ .

=сла́ва . И҆́=же во проро́цѣхъ цр҃ь , и҆ въ цр҃ѣ́хъ проро́къ , со і҆а́кѡвомъ бг҃омꙋ́д рымъ и҆ на́мъ воспо́й , воплоще́исѧ на́съ ра́ди хрⷭ҇тѐ бл҃гослове́нъ є҆сѝ .

=и҆ ны́нѣ , боⷢ҇ . В=ъ неѡ҆па́льнѣй кꙋпинѣ̀ и҆ росода́внѣй пещѝ , ты̀ пе́рво написа́в шисѧ мт҃и чи́стаѧ . без̾ сѣ́мене родила̀ є҆сѝ воплоще́нна бг҃а , прⷭ҇нѡ блгⷭ҇ве́наѧ .

=пѣ́снь , и҃ . і҆рмо́съ . Ц=р҃ѧ хрⷭ҇та̀ бг҃а , є҆го́же и҆сповѣ́даша плене́ннїи ѻ҆́троцы , в̾ пе щѝ гл҃юще , гла́сомъ ве́лїимъ , всѧ̀ дѣ́ла хвали́те , и҆҆ превозноси́те є҆гѡ̀ во́вѣки .

~Вопло́щшагосѧ хрⷭ҇та̀ , є҆го́же славосло́ виша нбⷭ҇ныѧ си́лы . і҆ѡ́сифъ ѻ҆брꙋ́че никъ непреста́ннѡ воспѣва́етъ , всѧ̀ дѣ́ла гдⷭ҇а по́йте , и҆ превозноси́те є҆гѡ̀ во́ вѣки .

~Вопло́щшагосѧ хрⷭ҇та̀ , є҆го́же проречѐ дв҃дъ бг҃оѻ҆ц҃ъ . и҆ лю́демъ проповѣ́да і҆а́кѡвъ вопїѧ̀ , всѧ̀ дѣ́ла гдⷭ҇а по́йте , и҆ превозноси́те є҆гѡ̀ во́ вѣки .

=сла́ва . И҆́=же ѿ дв҃ы ро́ждьшагосѧ хрⷭ҇та̀ , и҆ воз̾вели́чивша дв҃довꙋ и҆ і҆а́кѡвлю сщ҃е́н нꙋю па́мѧть , ꙗ҆́кѡ дрꙋ́га є҆гѡ̀ , всѧ̀ дѣ́ ла гдⷭ҇а по́йте , и҆ превозноси́те є҆гѡ̀ во́ вѣки .

=и҆ ны́нѣ , боⷢ҇ . Ц=р҃ѧ хрⷭ҇та̀ є҆го́ же на́мъ родѝ бцⷣе мр҃і́ѧ , и҆ по ржⷭ҇твѣ̀ пребы́сть дв҃ою чⷭ҇таѧ , всѧ̀ дѣ́ла гдⷭ҇а по́йте , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . С=отворѝ держа́вꙋ мы́шцею свое́ю , низложи́ бо си́льныѧ со престо́лъ , и҆ вознесѐ смире́нныѧ бг҃ъ і҆и҃левъ . в̾ ни́хже посѣтѝ на́съ восто́къ свы́ше , и҆ напра́вилъ ны̀ є҆́сть на пꙋ́ть ми́ренъ .

~Ро́ждьшемꙋсѧ ѿ дв҃ы всѧ̀ тва́рь тре́пе томъ послꙋжѝ . нб҃са̀ ᲂу҆́бѡ ѕвѣздо́ю . землѧ́ же ꙗ҆́сльми , гора̀ верте́помъ . волсвѝ дармѝ , па́стырїе чюдесе́мъ . а҆́гг҃ли же сла́ва в̾ вы́шнихъ бг҃ꙋ .

~Цр҃ь ѿ па́стырей дре́вле ᲂу҆́бѡ дв҃дъ бы́сть . ѿ колѣ́на же і҆ю́дова и҆ цр҃ьска ты̀ і҆а́кѡве , па́стырь показа́сѧ вопло́щ шагосѧ а҆́гньца вы́шнѧгѡ , сн҃а бж҃їѧ .

=сла́ва . В=иѳлїе́мѣ ны́нѣ весели́сѧ , гра́дъ бы́въ но́вагѡ дв҃да . и҆ сїѡ́не воз̾вѣща́й цр҃квамъ старѣ́йшинство , ѻ҆́бщее весе́ лїе , всѣ́хъ цр҃ѧ . и҆ тогѡ̀ ᲂу҆го́дники ны́нѣ воспрїи́мши .

=и҆ ны́нѣ , боⷢ҇ . А҆́=гг҃льстїи собо́ри тѧ̀ бг҃о роди́тельнице сла́вѧтъ , и҆ чл҃ческїи ро́дъ тѧ̀ непреста́ннѡ пѣ́сньми почита́етъ . ты́ бо бжⷭ҇твенымъ ржⷭ҇тво́мъ , земле́ ныѧ с̾ нбⷭ҇ными совокꙋпи́ла є҆сѝ . тѣ́м̾ же тѧ̀ почита́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ сла́

вныхъ и҆ всехва́лныхъ а҆пⷭ҇лъ , и҆ ст҃ы́хъ пра́ведныхъ бг҃оѻ҆ц҃ъ , і҆ѡ́сифа ѻ҆брꙋ́ чника , и҆ дв҃да цр҃ѧ , и҆ і҆а́кѡва

бра́та твоегѡ̀ по́ плоти , и҆

всѣ́хъ ст҃ы́хъ , поми́лꙋй и҆

спасѝ на́съ , ꙗ҆́кѡ

бл҃гъ и҆ чл҃ко

лю́бецъ .

