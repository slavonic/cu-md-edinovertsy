Т=ропа́рь , а҆пⷭ҇лꙋ а҆ндре́ю=

=первозва́нномꙋ . гла́съ , д҃ .=

~Ꙗ҆́кѡ а҆пⷭ҇лѡмъ первозва́нныи , и҆ верхо́ вномꙋ и҆́стыи бра́тъ , влⷣцѣ всѣ́хъ а҆ндре́е моли́сѧ , ми́ръ вселе́ннѣй дарова́ти , и҆ дш҃а́мъ на́шимъ ве́лїю млⷭ҇ть =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , а҃ . пѣ́снь , а҃ . і҆рмо́съ . Т=воѧ̀ побѣди́тельнаѧ десни́ца , бг҃олѣ́пнѡ в̾ крѣ́пости просла́висѧ . та́ бо без̾сме́ртне всемогꙋ́щаѧ проти́вныѧ сотрѐ , і҆и҃льтѧнѡмъ пꙋ́ть глꙋбины̀ ѡ҆бно́вльши .

=запѣ́въ : С=т҃ы́и а҆пⷭ҇ле а҆ндре́е , молѝ бг҃а ѡ҆ на́съ =[покло́н̾].=

~Смꙋще́нꙋю мѝ д́ш҃ꙋ , помышле́нїи же и҆ словесы̀ , ѡ҆чи́сти все́льшеюсѧ в̾тѧ̀ , про повѣ́дателю хрⷭ҇то́въ а҆ндре́е бжⷭ҇твеною бл҃года́тїю . ꙗ҆́кѡ да чи́стѣ тѝ и҆сточꙋ̀ пѣ́сней во́ды .

~Честны́и прⷣтча хрⷭ҇то́въ , свои́хъ ᲂу҆чени́к̾ верхо́внагѡ , и҆́же ѿ непло́днагѡ чре́ва вѣ́твь , ѿ дв҃ы ро́ждьшемꙋсѧ хрⷭ҇тꙋ̀ , пре просла́вленаго а҆ндре́ѧ , ра́дꙋѧсѧ приведѐ .

=сла́ва . Ж=ела́нїемъ и҆ любо́вїю не ᲂу҆кло́н ною , добродѣ́тельныхъ степе́нь наче́нъ , и҆ восхожде́нїю при́снѡ поꙋча́ѧсѧ , ѿ хꙋды́ѧ си́лы к̾ верхо́внѣй а҆ндре́е си́лѣ пости́же .

=и҆ ны́нѣ , боⷢ҇ . Р=адꙋисѧ бл҃года́тныѧ и҆сто́чниче . ра́дꙋисѧ лѣ́ствице , и҆ две́ре нбⷭ҇наѧ . ра́дꙋисѧ свѣ́щниче , и҆ рꙋ́чко зла та́ѧ , и҆ горо̀ несѣко́маѧ , ꙗ҆́же жизно да́вца хрⷭ҇та̀ ми́рови ро́ждьшаѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и а҆пⷭ҇ле а҆ндре́е , ꙗ҆́кѡ всѝ по́ бз҃ѣ къ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Е҆=ди́не свѣ́дыи зем ны́хъ сꙋщество̀ немощно́е , и҆ млⷭ҇тивно внѐ ѡ҆болкі́исѧ , препоѧ́ши мѧ с̾вы́ше си́лою , воспѣва́ти ти ст҃ы́и , цр҃кви дш҃е́внаѧ , неи҆зрече́нныѧ сла́вы ти чл҃колю́бче .

~Притечѐ жа́ждею незва́нъ а҆ндре́е , но свои́мъ и҆з̾воле́нїемъ , къ живо́тномꙋ и҆сто́чникꙋ , ꙗ҆́кѡ є҆ле́нь . и҆ всѣ́мъ сегѡ̀ ѡ҆брѣ́тъ проповѣ́да . и҆ пи́въ , напои́лъ є҆сѝ нетлѣ́нными вода́ми , и҆ста́ѧвшїѧ жа́ждею концы̀ .

~Мре́жею слове́сною , и҆з̾ глꙋбины̀ пре́ле сти ᲂу҆лови́лъ є҆сѝ слове́сныѧ ры́бы а҆пⷭ҇ле . и҆ трапе́зѣ хрⷭ҇то́вѣ сне́дь честнꙋ́ю принесѐ , просвѣще́нꙋ бл҃года́тїю , ꙗ҆́вль шагосѧ плотны́мъ подо́бїемъ .

=сла́ва . О=у҆вѣ́дѣ є҆сте́ственыѧ зако́ны а҆ндре́е достосла́вне . и҆ прїо́бщника сро́д ника прїе́мъ , вопїѧ̀ , ѡ҆брѣто́хомъ же ла́емаго и҆ пꙋ́ть сотвори́вшемꙋ плот но́е рожде́нїе , проповѣ́да ра́зꙋмъ дх҃о́в ныи .

=и҆ ны́нѣ , боⷢ҇ . Ѻ҆́=блакъ тѧ̀ ле́гкїи нело́ жнѡ дв҃о и҆мѧнꙋ́емъ , проро́ческимъ по слѣ́дꙋюще бесѣ́дамъ . прїи́де бо на тѧ̀ гдⷭ҇ь , низ̾ложи́ти є҆гѵ́петскаѧ преле́ст наѧ рꙋкотворе́нїѧ , и҆ просвѣти́ти си́мъ слꙋжа́щихъ .

=сѣда́лен̾ . гла́съ , и҃ . Ꙗ҆́=кѡ первозва́ннаго всѝ ᲂу҆ченика̀ самови́дца сло́вꙋ и҆ слꙋгꙋ̀ , а҆ндре́е а҆пⷭ҇ле по́ долгꙋ чте́мъ тѧ . и҆́бо а҆́гньцꙋ взе́млющемꙋ ми́рꙋ прегрѣше́ нїѧ , несꙋмѣ́нною вѣ́рою . те́плѣ послѣ́ довалъ є҆сѝ . тѣ́мъ и҆ стра́сти на́съ ра́ди во́лею пострада́вшагѡ , подража́тель ꙗ҆ви́сѧ . сегѡ̀ ра́ди вопїе́мъ тѝ , молѝ хрⷭ҇та̀ бг҃а , грѣхо́въ ѡ҆ставле́нїе пода́ти , чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . Р=а́дꙋисѧ престо́ле , ѻ҆гнеѡ҆бра́зныи бж҃їи . ра́дꙋисѧ ѻ҆троко ви́це , сѣда́лище црⷭ҇кое . ло́же , преи҆спещ ре́нно по́стланое . ѕла́то порфи́рныи черто́же , ри́за лꙋчецвѣ́тнаѧ . ᲂу҆кра́шен ныи ѻ҆́бразъ , молнено́сное ѻ҆рꙋ́жїе . свѣ ти́льникъ многосвѣ́тлыи . ра́дꙋисѧ бцⷣе , дванадесѧтостѣ́нныи гра́де , и҆ две́рь ѕлатокова́ннаѧ , и҆ пола́то свѣтоѡ҆бра́з наѧ . свѣтлопоѕлаще́ннаѧ трапе́зо , бг҃о ꙋкра́шеннаѧ сѣ́нь . ра́дꙋисѧ сла́внаѧ не вѣ́сто , сл҃нца ка́плющаѧ . ра́дꙋисѧ є҆ди́ на дш҃и мое́й бл҃голѣ́пїе .

=пѣ́снь , д҃ . і҆рмо́съ . Г=о́рꙋ тѧ бл҃года́тїю бж҃їею присѣ́ннꙋ , прозорли́выма а҆вва́ кꙋмъ ᲂу҆смотри́въ ѻ҆чи́ма , и҆з̾ тебѐ и҆зы́ ти і҆и҃леви , провоз̾глаша́ше ст҃а́гѡ , на спасе́нїе на́ше и҆ ѡ҆бновле́нїе .

~Бжⷭ҇твенаѧ потреби́тельнаѧ , ꙗ҆́же го́р шагѡ , вседѣ́тельнаѧ и҆ свѣтоза́рнаѧ , дх҃о́внаѧ си́ла в̾ тѧ̀ а҆ндре́е все́льшисѧ бг҃олѣ́пнѡ , ѻ҆́гненымъ ꙗ҆зы́кѡмъ , не и҆зрече́нныхъ показа́ тѧ проповѣ́дате лѧ . ~Не ѻ҆рꙋ́жїѧ ѿмще́нїю взѧ́тъ пло тьска́ѧ , на потребле́нїе лю́тыхъ ᲂу҆твер жде́нїи вра́жїихъ , а҆ндре́е всече́стне . но хрⷭ҇то́мъ ѡ҆гради́всѧ , плѣни́въ ꙗ҆зы́ки в̾ послꙋша́нїе .

~Го́рꙋ тѧ ка́плющꙋ разꙋ́мное весе́лїе , преє҆сте́ственыи бг҃ъ , ѡ҆сꙋ́ществивыисѧ є҆́же ѡ҆ на́съ а҆ндре́е ꙗ҆вѝ . го́ры го́рскїѧ бѣсо́вскагѡ воз̾ноше́нїѧ , потреблѧ́ющꙋ си́лою дх҃о́вною .

=сла́ва . Л=юбо́вїю соверша́ющымъ твою̀ па́мѧть пѣ́сньми , ѡ҆би́льна да́ра ᲂу҆чи́те лѧ своегѡ̀ хрⷭ҇та̀ , а҆ндре́е всебога́те , дх҃о́в наго весе́лїѧ во́ды и҆сполнѧ́ѧ , непреста́й моли́твами сѝ .

=и҆ ны́нѣ , боⷢ҇ . П=ое́мъ ве́лїе и҆ стра́шное твоѐ та́инство . преми́рныхъ бо ᲂу҆таи́ всѧ чинонача́лїи , на тѧ̀ сы́и сни́де ꙗ҆́кѡ до́ждь на рꙋно̀ препѣ́таѧ , на спасе́нїе на́ше и҆ ѡ҆бновле́нїе .

=пѣ́снь , є҃ . і҆рмо́съ . П=росвѣще́й сїѧ́нїемъ прише́ствїѧ твоегѡ̀ хрⷭ҇тѐ , и҆҆ ѡ҆свѣще́и крⷭ҇то́мъ си мирскі́ѧ концы̀ , срⷣца̀ про свѣтѝ свѣ́томъ твоегѡ̀ бг҃оразꙋ́мїѧ , правовѣ́рнѡ хва́лѧщымъ тѧ .

~Прїѧ́лъ є҆сѝ є҆го́же воз̾желѣ̀ , а҆ндре́е все хва́льне . въ нетлѣ́нныѧ с̾ ни́мъ вше́дъ ѻ҆би́тели , болѣ́зненыѧ рꙋкоѧ́ти своѧ̀ пожа́въ досто́йнѡ . тѣ́мже тѧ̀ пѣ́снь ми сла́вимъ . ~Напрѧ́гъ тѧ̀ ꙗ҆́кѡ стрѣ́лꙋ си́льнꙋ бл҃же́нне , пꙋстѝ в̾ве́сь ми́ръ гдⷭ҇ь , ѡ҆стрꙋплѧ́ѧ бѣ́совы . и҆ ѕловѣ́рїемъ чл҃ки ѡ҆стрꙋпле́ныѧ и҆сцѣлѧ́ѧ .

=сла́ва . В=озлюби́лъ є҆сѝ влⷣкꙋ . и҆ вслѣ́дъ тогѡ̀ погна́въ сто́пъ , к̾ животꙋ̀ наста влѧ́ющихъ и҆ тогѡ̀ стра́сти нело́жно прече́стне а҆ндре́е , да́же до сме́рти подража́ѧ .

=и҆ ны́нѣ , боⷢ҇ . П=риноше́нїѧ вѣ́рно прино сѧ́щихъ препѣ́таѧ непре́зри . но прїи мѝ , и҆ сїѧ̀ принесѝ сн҃ꙋ своемꙋ̀ чи́стаѧ , бг҃ꙋ є҆ди́номꙋ бл҃года́телю . тѧ́ бо застꙋ́ пницꙋ и҆́мамы .

=пѣ́снь , ѕ҃ . і҆рмо́съ . Ѡ҆=бы́де на́съ послѣ́д нѧѧ бе́здна , нѣ́сть и҆҆збавлѧ́ѧи , в̾мѣ ни́хомсѧ ꙗ҆́кѡ ѻ҆вча̀ назаколе́нїе , спасѝ лю́ди своѧ̀ бж҃е на́шъ . ты́ бо крѣ́пость немощны́мъ и҆҆ и҆҆справле́нїе .

~Мо́ре жите́йское препла́ваѧ в̾ кораблѝ тѣле́снѣмъ , всѧ́ческаѧ содержа́щагѡ хрⷭ҇та̀ ѡ҆брѣ́те ко́рмчїѧ всебл҃же́нне . и҆ к̾ немꙋ̀ ра́дꙋѧсѧ приста̀ , а҆ндре́е всече́стне .

~Ꙗ҆́ко волна̀ ти́химъ и҆ кро́тким̾ дх҃омъ подвиза́емь бл҃же́нне , и҆з̾сꙋши́лъ є҆сѝ мо́рѧ лꙋка́ваѧ многобо́жїѧ , бжⷭ҇твены ми стрꙋѧ́ми . и҆ рѣ́ки бг҃оразꙋ́мїѧ всѣ́мъ и҆сточи́лъ є҆сѝ .

=сла́ва . Д=ꙋ́си сло́вомъ ѿгонѧ́ютсѧ , недꙋ́ зи бѣжа́тъ . дш҃е́вныхъ же стрⷭ҇те́й мно́ жество , далечѐ ѿ недꙋ́жных̾ ѿгонѧ́ют сѧ , да́нною тѝ бг҃омъ а҆ндре́е бл҃года́тїю .

=и҆ ны́нѣ , боⷢ҇ . В=еселѧ́тсѧ ѡ҆ тебѣ̀ дв҃о пречⷭ҇таѧ ро́да на́шегѡ пра́ѻ҆ц҃ы , є҆де́ма воспрїе́мше тобо́ю , є҆го́же престꙋпле́ нїемъ погꙋби́ша . ты́ бо чиста̀ , пре́жде ржⷭ҇тва̀ и҆ по ржⷭ҇твѣ̀ є҆сѝ .

=конда́къ . гла́съ , в҃ . И҆́=же мꙋ́жествꙋ тезо и҆мени́таго бг҃огла́сника , и҆ цр҃кви побо́ рника а҆пⷭ҇ла верхо́внаго , петро́ва сро́дни ка восхва́лимъ , занѐ ꙗ҆́коже томꙋ̀ дре́ вле , и҆ на́мъ ны́нѣ взыва́етъ , прїиди́те ѡ҆брѣто́хомъ жела́емаго .

=и҆́коⷭ҇ . С=вы́ше ᲂу҆́бѡ дв҃дъ воз̾ставлѧ́етъ .

грѣ́шнагѡ ꙗ҆́кѡ менѐ , и҆сповѣ́дати бж҃їѧ , бг҃ослове́сно ѡ҆правда́нїѧ . ѡ҆ба́че к̾ вѣ́рѣ ᲂу҆чи́тъ па́ки , и҆ слеза́ми мно́ги ми и҆сповѣ́дати . дне́сь бо гла́съ є҆гѡ̀ а҆́ще ᲂу҆слы́шите , срⷣца̀ не ѡ҆жести́те , ꙗ҆́коже нѣ́когда і҆и҃ль , преѡ҆горчѝ . при но́ситъ ᲂу҆́бѡ про́чее ѱалма̀ , гдⷭ҇ви всѧ̀ землѧ̀ воспо́йте . ѡ҆брѣто́хомъ жела́е маго .

=пѣ́снь , з҃ . і҆рмо́съ . Т=ебѐ мы́сленнꙋю бцⷣе пе́щь , раз̾смотрѧ́емъ вѣ́рнїи , ꙗ҆́коже бо ѻ҆́троки спасѐ трѝ превозноша́емыи , ми́ръ ѡ҆бнови́лъ є҆́сть , во́чревѣ твое́мъ соверше́нъ , восхвалѧ́емыи ѻ҆ц҃е́мъ бг҃ъ и҆҆ препросла́вленъ .

~Нело́жнѡ ꙗ҆́вственѡ и҆спо́лнисѧ ѡ҆бѣ ща́нїе твоѐ хрⷭ҇тѐ . и҆́бо бꙋ́ри ᲂу҆чени́къ тво́й бжⷭ҇твеныи сло́вомъ запрѣща́ѧ , на кро́ткꙋю тишинꙋ̀ преложѝ . в̾ не́й погрꙋ же́ныѧ , ꙗ҆́кѡ петра̀ и҆з̾бавлѧ́ѧ . ~На разꙋ́ мнꙋю сїѡ́на а҆пⷭ҇ле , взы́ти го́рꙋ пове лѣ́нъ . спасе́нїѧ же прїе́мъ ча́шꙋ ра́дꙋѧ сѧ настꙋпѝ преходѧ̀ сме́ртїю , к̾ бжⷭ҇тве номꙋ животꙋ̀ , и҆дѣ́же хрⷭ҇то́съ и҆́же всѣ́хъ бг҃ъ , а҆ндре́е сла́вне .

~Тѧ̀ слове́снꙋю рѣкꙋ̀ показа̀ , бжⷭ҇твенаѧ вода̀ живота̀ , преле́стныѧ рѣ́ки пото́ ки и҆з̾сꙋша́ющꙋ блаже́нне проповѣ́да нїѧ . и҆ вопїю́щихъ напаѧ́ющꙋ , хвали́ мыи ѻ҆ц҃е́мъ бж҃е бл҃гослове́нъ є҆сѝ .

=сла́ва . Т=ы̀ зе́мленъ сы́и а҆пⷭ҇ле па́че є҆сте ства̀ чюдодѣ́йствꙋеши , любо́вїю бо пре мѣни́всѧ . превозноси́мыи крѣ́пость тѝ непобѣди́мꙋю на́ дꙋхи дадѐ , хвали́мыи ѻ҆ц҃е́мъ бг҃ъ бл҃гослове́ныи .

=и҆ нн҃ѣ , боⷢ҇ . Т=ѧ̀ і҆а́кѡвъ бцⷣе лѣ́ствицꙋ , пррⷪ҇чески разꙋмѣ̀ . тобо́ю бо на землѝ , превозноси́мыи ꙗ҆ви́сѧ чл҃кѡмъ , и҆ по живѐ ꙗ҆́коже бл҃гои҆зво́ли , хвали́мыи ѻ҆ц҃е́мъ бг҃ъ бл҃гослове́ныи .

=пѣ́снь , и҃ . і҆рмо́съ . В=пещѝ дѣ́ти і҆и҃левы , ꙗ҆́коже в̾горни́лѣ добро́тою бл҃гоче́стїѧ , чистѣ́е зла́та блеща́хꙋсѧ гл҃юще , бл҃го слови́те всѧ̀ дѣ́ла гдⷭ҇нѧ гдⷭ҇а , по́йте и҆҆ превозноси́те є҆гѡ̀ во́ вѣки .

~Свѣтоно́снаѧ и҆ бл҃гора́достнаѧ лꙋча̀ цѣле́ней , а҆ндре́е хрⷭ҇то́въ а҆пⷭ҇ле , сїѧ́ющи на́мъ бжⷭ҇твенаѧ па́мѧть твоѧ̀ , вопїю́ щымъ , всѧ̀ дѣ́ла гдⷭ҇нѧ гдⷭ҇а по́йте , и҆ превозноси́те є҆гѡ̀ во́ вѣки .

~Свѣтолꙋ́ченъ ꙗ҆́коже мо́лнїѧ , в̾ свѣ́тъ ꙗ҆зы́кѡмъ и҆зы́де , тмꙋ̀ невѣ́денїѧ ѿго нѧ̀ , и҆ вѣ́рныѧ просвѣща́ѧ , зовꙋ́щихъ , бл҃гослови́те всѧ̀ дѣ́ла гдⷭ҇нѧ гдⷭ҇а по́йте , и҆ превозноси́те є҆гѡ̀ во́ вѣки .

=сла́ва . Ч=л҃ческое є҆стество̀ прїе́мъ , тогѡ̀ превзы́де зако́ны , и҆ ко а҆́гг҃льскомꙋ пре́йде селе́нїю а҆ндре́е а҆пⷭ҇ле . зовы́и бл҃го слови́те всѧ̀ дѣ́ла гдⷭ҇нѧ гдⷭ҇а по́йте , и҆ превозноси́те є҆гѡ̀ во́ вѣки .

=и҆ ны́нѣ , боⷢ҇ . Р=а́дꙋисѧ престо́ле сла́вы бж҃їѧ . ра́дꙋисѧ вѣ́рнымъ стѣно̀ , є҆ю́же свѣ́тъ сꙋ́щымъ во тмѣ̀ восїѧ̀ хрⷭ҇то́съ , тебѐ бл҃жа́щымъ и҆ вопїю́щымъ , всѧ̀ дѣ́ла гдⷭ҇нѧ гдⷭ҇а по́йте , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмоⷭ҇ . Ѻ҆́=бразъ чⷭ҇тагѡ ржⷭ҇тва̀ твоегѡ̀ , распала́емꙋ кꙋпинꙋ̀ , ꙗ҆вѝ не ѡ҆пали́мꙋ . и҆҆ ны́нѣ на на́съ напа́стей свирѣ́пѣющꙋю ᲂу҆гаси́ти мо́лимсѧ пе́щь , да тѧ̀ бцⷣе непреста́ннѡ велича́емъ .

~Ꙗ҆́кѡ ᲂу҆чн҃къ преꙋго́денъ , и҆́же на крⷭ҇тѣ̀ во́лею распе́ньшемꙋсѧ , влⷣцѣ своемꙋ̀ да́же до сме́рти послѣ́дꙋѧ . взы́де ра́дꙋ ѧсѧ и҆ к̾ высотѣ̀ крⷭ҇та̀ и҆ды́и ше́ствїемъ на нб҃са̀ , бл҃же́нне а҆пⷭ҇ле . ~Две́рь є҆де́ма тебѣ̀ ѿве́рзесѧ , пред̾ложи́сѧ лѣ́ствица нбⷭ҇наѧ , и҆ прїѧ́ша тѧ̀ нбⷭ҇ныѧ ѡ҆би́тели . и҆ пред̾ста̀ ра́дꙋѧсѧ а҆пⷭ҇ле , хрⷭ҇тꙋ̀ жизнода́ вцꙋ , ѡ҆́мирѣ моли́твеникъ и҆зѧ́щенъ .

~Ра́вными просла́висѧ страстьмѝ ᲂу҆чи́ тельными , бл҃же́нне а҆ндре́е всемꙋ́дре , крⷭ҇то́мъ бо бжⷭ҇твеныи коне́цъ прїѧ́тъ , и҆ причаще́нїемъ бг҃ъ бы́лъ є҆сѝ . тѣ́мже тѧ мо́лимъ , ѡ҆ на́съ прⷭ҇нѡ моли́сѧ .

=сла́ва . Р=а́дꙋисѧ дво́ице всеи҆зрѧ́днаѧ , прїе́мша на́ нб҃сѣхъ ны́нѣ жи́тельство , назира́юща же пою́щихъ и҆зволе́нїе , самы́хъ себѐ бѣдѧ́щихъ си́лою . и҆ бжⷭ҇твеныхъ дарова́нїи просвѣща́ета свѣтлостьмѝ .

=и҆ ны́нѣ , боⷢ҇ . И҆=с̾ко́рене дв҃дова прозѧбѐ , проро́ческагѡ дв҃о и҆ бг҃оѻ҆те́ческагѡ . но и҆ дв҃да вои́стинꙋ ты̀ просла́ви , ꙗ҆́кѡ ро́ждьши прорица́емаго гдⷭ҇а сла́вы . є҆го́ же пою́ще велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ а҆пⷭ҇ла а҆ндре́ѧ первозва́ннаго , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

