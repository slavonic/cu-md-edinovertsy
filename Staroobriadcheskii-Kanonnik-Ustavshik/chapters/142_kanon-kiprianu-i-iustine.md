Т=ропа́рь , кѷпрїа́нꙋ и҆ і҆ꙋсти́нѣ . гла́съ , д҃ .=

=И҆= нра́вомъ прича́стникъ , и҆ престо́ломъ намѣ́стникъ а҆пⷭ҇лѡмъ бы́въ . дѣѧ́нїемъ ѡ҆брѣ́те бг҃одх҃нове́нне , въ видѣ́нїихъ восхожде́нїе . сегѡ̀ ра́ди сло́во и҆́стины и҆справлѧ́ѧ , и҆ за вѣ́рꙋ пострада́лъ є҆сѝ до́кровѣ , сщ҃енномч҃нче кѷпрїа́не , молѝ хрⷭ҇та̀ бг҃а спасти́сѧ дш҃а́м̾ на́шим̾ =[двⷤа].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , д҃ . пѣ́снь , а҃ . і҆рмо́съ . М=о́рѧ чермна́гѡ пꙋчи́нꙋ , немо́крыми стопа́ми дре́вле ше́ствовавъ і҆и҃ль , крⷭ҇то ѡ҆бра́зно мѡѷсе́овыма рꙋка́ма , а҆мали́ ковꙋ си́лꙋ в̾ пꙋсты́ни побѣди́лъ є҆́сть .

=запѣ́въ : С=т҃і́и сщ҃енномч҃нче кѷпрїа́не и҆ мч҃нце і҆ꙋсти́но , моли́те бг҃а ѡ҆ на́съ =[покло́н̾].=

~Съ преми́рными чи́нми ны́нѣ водворѧ́ ѧсѧ , ѽ сщ҃е́ннаѧ и҆ бжⷭ҇твенаѧ главо̀ , с̾ нб҃сѐ при́зри на бл҃гоче́стнѡ пою́щыѧ тѧ̀ , и҆ твои́ми моли́твами сохранѧ́й .

~Во́ мрацѣ невѣ́дѣнїѧ прпⷣбне лю́тѣ ѡ҆держи́мь , и҆ дш҃егꙋ́бными страстьмѝ пло́ти неꙋдержа́нїемъ ты̀ разжига́емь , преложе́нїе пресла́внѡ ѡ҆брѣ́те внеза́пꙋ всебл҃же́не .

=сла́ва . Г=ꙋби́тель ᲂу҆́бѡ на сѣда́лищи пре́жде ѻ҆́ч҃е сѣ́лъ є҆сѝ . и҆ на сꙋди́щи ста́ рецъ па́ки хрⷭ҇та̀ просла́вилъ є҆сѝ , и҆змѣ́ нѧѧ ꙗ҆вле́ннѡ влⷣчнею бжⷭ҇твеною бл҃го да́тїю .

=и҆ ны́нѣ , боⷢ҇ . Д=в҃ою по ржⷭ҇твѣ̀ пребы́сть , самого̀ поро́ждьши творца̀ всѣ́хъ и҆ гдⷭ҇а , неѡ҆бы́чно и҆ стра́нно на́мъ ꙗ҆́вльшисѧ тѣ́ломъ , бцⷣе мт҃и прⷭ҇нѡ дв҃о .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и сщ҃енномꙋ́чениче кѷпрїа́не и҆ мч҃нце і҆ꙋсти́но , ꙗ҆́кѡ всѝ по́ бз҃ѣ къ ва́мъ прибѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . В=есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи , ты́ ми крѣ́ пость гдⷭ҇и , и҆ прибѣ́жище и҆ ᲂу҆тверже́нїе .

~Ꙗ҆́кѡ па́велъ ко хрⷭ҇тꙋ̀ дш҃е́внꙋю любо́вь приложи́въ кѷпрїа́не премꙋ́дре , тогѡ̀ ᲂу҆чени́къ бы́лъ є҆сѝ .

~Ѻ҆брꙋча́етъ тѝ хрⷭ҇то́съ , вмѣ́стѡ ри́зъ страстны́хъ , ѻ҆дѣѧ́нїе сла́вы да́рꙋѧ , и҆ порожде́нїѧ ѻ҆де́ждꙋ .

=сла́ва . П=о́стникъ по́стническїи пре́жде бы́выи терпѣли́въ , по́слѣжде кѷпрїа́не всехва́льне , мч҃нкъ и҆́стиненъ бы́сть .

=и҆ ны́нѣ , боⷢ҇ . В=ои́стинꙋ и҆́стиннѡ , тѧ̀ бцⷣꙋ вѣ́рнїи почита́емъ . ты́ бо бг҃а породѝ пло́ть бы́вша , пренепоро́чнаѧ .

=сѣда́лен̾ . гла́съ , и҃ . Н=ака́занъ в̾ пре́лести прилѣ́жнѡ ꙗ҆́кѡ па́велъ зва́нъ бы́сть с̾ нб҃сѐ , крⷭ҇то́мъ наставлѧ́емь къ свѣ́тꙋ разꙋ́мномꙋ . честны́ѧ бо дв҃ы любо́вїю разжига́емь , тоѧ̀ ра́ди сочета́сѧ зиж ди́телю чл҃кѡмъ . тѣ́мъ ѡ҆бличи́въ не́мощь вра́жїю , с̾ не́ю сподо́бисѧ ли́кꙋ мч҃нкъ , кѷпрїа́не ст҃лемъ ᲂу҆добре́нїе . мо лѝ хрⷭ҇та̀ бг҃а , грѣхо́въ ѡ҆ставле́нїе пода́ ти чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . В=ъ напа́сти много плете́нныѧ впа́дъ , ѿ вра́гъ неви́ди мыхъ , и҆ ви́димыхъ , бꙋ́рею ѡ҆держꙋ́сѧ , без̾чи́сленыхъ мои́хъ прегрѣше́нїи . и҆ ꙗ҆́кѡ к̾ тѣ́пломꙋ застꙋпле́нїю , и҆ покро́ вꙋ моемꙋ̀ пречⷭ҇таѧ приста́нищꙋ прибѣ га́ю твоеѧ̀ бл҃гости . тѣ́мже прест҃а́ѧ и҆з̾ тебѐ ро́ждьшагосѧ без̾ сѣ́мене , молѝ ѡ҆ всѣ́хъ рабѣ́хъ свои́хъ , непреста́нно пою́ щихъ тѧ бцⷣе пречⷭ҇таѧ , молѧ́щи є҆гѡ̀ прилѣ́жнѡ , прегрѣше́нїи ѡ҆ставле́нїе да рова́ти , поклонѧ́ющымсѧ вѣ́рно ржⷭ҇твꙋ̀ твоемꙋ̀ .

=пѣ́снь , д҃ . і҆рмо́с̾ . В=оздви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ , ста̀ в̾ чинꙋ̀ свое́мъ , досто́йнѡ взыва́ю щи , сла́ва си́лѣ твое́й гдⷭ҇и .

~Возбнꙋ́въ бг҃огла́се ѿ неи́стовства пе́р вагѡ , бѣсо́вскꙋю ле́сть , и҆ дш҃етлѣ́ннꙋю пре́лесть всю̀ ѡ҆бличи́лъ є҆сѝ . и҆ ра́дꙋѧсѧ взыва́ше , сла́ва си́лѣ твое́й гдⷭ҇и .

~До́блественѡ і҆ꙋсти́на ᲂу҆крѣплѧ́ема , и҆ чи́стꙋю дв҃ꙋ ѡ҆бра́дованнꙋю ѕѣлѡ̀ молѧ́ щи , сѣ́тей и҆збѣжѐ , и҆ ко́зни же бѣсо́в скїѧ .

=сла́ва . О=у҆крѣплѧ́ема вѣ́рою своегѡ̀ же ниха̀ , и҆ крⷭ҇тною си́лою ѡ҆дѣ́ѧна , бѣсо́м̾ неѡ҆бъѧта̀ вопїю́щи пребы́сть , сла́ва си́лѣ твое́й гдⷭ҇и .

=и҆ ны́нѣ , боⷢ҇ . И҆́=же є҆стество́мъ свобо́дь сы́и , ѻ҆́бразомъ раба̀ ѡ҆бнища̀ бога́т ствомъ бл҃гости , мт҃и приснодв҃о , и҆з̾ тебѐ по и҆поста́си всѐ прїе́мъ чл҃чество .

=пѣ́снь , є҃ . і҆рмо́съ . Т=ы̀ гдⷭ҇и ми свѣ́тъ въ мі́ръ прише́лъ є҆сѝ , свѣ́тъ ст҃ы́и ѡ҆бра ща́ѧ и҆з̾ мра́чна невѣ́дѣнїѧ , вѣ́рою воспѣва́ющыѧ тѧ .

~Побо́рницꙋ и҆мꙋ́щи ꙗ҆́вѣ чи́стꙋю бг҃о мт҃рь , ѡ҆бога́щшисѧ і҆ꙋсти́но , честно́е дв҃ьство сохрани́ла є҆сѝ невреди́мо .

~Ѻ҆дш҃евле́ныи хрⷭ҇то́въ и҆ кра́сныи ѻ҆́браз̾ почте́мъ і҆ꙋсти́нꙋ , сокрове́ннꙋю добро́ тꙋ , и҆ неѡ҆кра́домо возложе́нїе .

=сла́ва . Н=евѣ́ста хрⷭ҇то́ва при́снаѧ и҆ не скве́рнаѧ , страда́нїю по́стъ воспрїе́мши , пра́веднѡ сꙋгꙋ́бъ вѣне́цъ прїе́млетъ .

=и҆ нн҃ѣ , боⷢ҇ . О=у҆́мъ , а҆́гг҃льскїи и҆ чл҃ческїи немо́жетъ сказа́ти , неи҆зрече́ннагѡ и҆ пресла́внагѡ чюдесѐ ржⷭ҇тва̀ твоегѡ̀ пречи́стаѧ .

=пѣ́снь , ѕ҃ . і҆рмо́съ . П=ожрꙋ́ти со́ гласомъ хвале́нїѧ гдⷭ҇и , цр҃кви вопїе́тъ ти , ѿ бѣсо́вскїѧ кро́ви ѡ҆чи́щ̾шисѧ , млⷭ҇тїю ѿ ре́бръ и҆сте́кшею ти кро́вїю .

~Зло́бы преи҆спо́днїѧ доше́лъ є҆сѝ , къ кра́йнѣй же па́ки добродѣ́тели ѻ҆́ч҃е взы́де на высотꙋ̀ . пресла́внѡ и҆змѣ́нь сѧ бжⷭ҇твенымъ кр҃ще́нїемъ .

~Бы́сть слꙋжи́тель бѣсо́мъ пе́рвѣе . но хрⷭ҇то́въ бг҃оꙗ҆вле́ныи ᲂу҆чени́къ бы́сть , при́сною любо́вїю жела́нїе возлюби́въ послѣ́днее .

=сла́ва . М=но́гїѧ ты̀ влⷣцѣ приве́дъ мꙋ́че ники , кꙋ́плѧмъ вели́кое ꙗ҆влѧ́ѧ , кро́вїю ма́лою црⷭ҇тво нбⷭ҇ное сниска́ти .

=и҆ ны́нѣ , боⷢ҇ . Р=асто́ргни ми плѣни́цы согрѣше́нїи бг҃оневѣ́сто зако́ннагѡ грѣха̀ . жи́зни зако́номъ свобожде́нїе да́рꙋющи , влⷣкꙋ зако́нꙋ поро́ждьшаѧ .

=конда́къ . гла́съ , а҃ . Ѿ= ко́зни чаро́вныѧ ѡ҆бра́щьсѧ бг҃омꙋ́дре къ ра́зꙋмꙋ бжⷭ҇тве номꙋ , ꙗ҆ви́сѧ ми́рови вра́чь премꙋ́дръ , и҆сцѣле́нїѧ да́рꙋѧ чтꙋ́щымъ тѧ̀ кѷп рїа́не , со і҆ꙋсти́ною . с̾не́ю же молѝ чл҃ко лю́бца влⷣкꙋ , спасти́сѧ дш҃а́мъ на́шимъ .

=и҆́косъ . Ц=ѣле́нїй твои́хъ ст҃е дарова́нїѧ мнѣ̀ низ̾посла́в̾ , и҆ недꙋ́гꙋющее мѝ срⷣце гно́емъ грѣхо́внымъ , моли́твами тѝ и҆сцѣлѝ , ꙗ҆́кѡ да сло́во пѣ́нїѧ ѿ скве́р ныхъ ᲂу҆сте́нъ мои́хъ , нн҃ѣ принесꙋ̀ тѝ . и҆ воспою̀ болѣ́зни твоѧ̀ , и҆́хже показа̀ сщ҃енномч҃нче покаѧ́нїемъ до́брымъ и҆ бл҃же́ннымъ , и҆ бг҃ꙋ приближа́ющымсѧ . того́ бо ᲂу҆де́ржанъ рꙋко́ю , напра́висѧ ꙗ҆́кѡ по лѣ́ствице к̾ нбⷭ҇нымъ . непреста́ нно молѧ́сѧ , спасти́сѧ дш҃а́мъ на́шим̾ .

=пѣ́снь , з҃ . і҆рмо́съ . С=пасы́и во ѻ҆гнѝ а҆враа́мскїѧ сѝ дѣ́ти , и҆ халдѣ́и ᲂу҆би́въ , ꙗ҆́же без̾ пра́вды пра́ведныѧ ᲂу҆ловлѧ́хꙋ , препѣ́тыи гдⷭ҇и бж҃е ѻ҆ц҃ъ блгⷭ҇ве́нъ є҆сѝ .

~На сщ҃е́нїе вше́дъ , сщ҃е́нными ѻ҆бразы̀ , ст҃лемъ себѐ пра́вило ꙗ҆ви́лъ є҆сѝ . взы ва́ѧ , препѣ́тыи гдⷭ҇и бж҃е ѻ҆ц҃ъ на́шихъ бл҃гослове́нъ є҆сѝ .

~Живонача́льнаѧ тѝ десни́ца вои́стинꙋ и҆змѣне́нїѧ ѻ҆́ч҃а наше́дши , премꙋ́драо тѧ̀ сотворѝ бг҃овѣща́телѧ , пою́ща , пре пѣ́тыи гдⷭ҇и бж҃е ѻ҆ц҃ъ бл҃гослове́нъ є҆сѝ .

=сла́ва . Ѻ҆=рꙋ́жїе непобѣди́мое на́мъ , на проти́внаго бл҃же́нне ты̀ ꙗ҆ви́сѧ , тогѡ̀ ѡ҆блича́ѧ ле́сть . пою́щымъ , препѣ́тыи ѻ҆ц҃ъ на́шихъ бж҃е бл҃гослове́нъ є҆сѝ .

=и҆ ны́нѣ , боⷢ҇ . Н=бⷭ҇нїи ли́цы , и҆ пренбⷭ҇нїи собо́ри , хва́льно сла́вѧтъ и҆з̾ тебѐ бцⷣе рожде́наго . зовꙋ́ще , препѣ́тыи гдⷭ҇и бж҃е ѻ҆ц҃ъ на́шихъ бл҃гослове́нъ є҆сѝ .

=пѣ́снь , и҃ . і҆рмо́съ . В=есели́сѧ і҆єрⷭ҇ли́ме , торжествꙋ́йте лю́бѧщїи сїо́на , црⷭ҇твꙋѧи бо во́ вѣки гдⷭ҇ь си́ламъ прїи́детъ . да говѣ́етъ всѧ̀ землѧ̀ ѿ лица̀ є҆гѡ̀ , и҆ да вопїе́тъ , блгⷭ҇ви́те всѧ̀ дѣ́ла гдⷭ҇нѧ гдⷭ҇а .

~Премꙋ́дро є҆́ллинскїѧ мꙋ́дрости небре́гл̾ є҆сѝ сла́внѣ . а҆пⷭ҇льское же бжⷭ҇твеное вѣща́нїе , дх҃омъ ᲂу҆дарѧ́емо ѻ҆́ч҃е , и҆ ѻ҆́гнеными ꙗ҆зы́ки ꙗ҆́снѡ воз̾глаша́емо вопїѧ́ше , блгⷭ҇ви́те всѧ̀ дѣ́ла гдⷭ҇нѧ гдⷭ҇а .

~Востечѐ на высо́каѧ и҆ преми́рнаѧ свѣ́т лаѧ селе́нїѧ . хрⷭ҇то́ви кро́вїю ꙗ҆́кѡ же́ртвою непоро́чною приноси́мь ѻ҆́ч҃е , и҆ заколе́нїе живопрїѧ́тно и҆ бл҃гоꙋго́днѡ . воспѣва́ѧ , блгⷭ҇ви́те всѧ̀ дѣ́ла гдⷭ҇нѧ гдⷭ҇а .

=сла́ва . П=обѣжда́еми и҆́же в̾ тебѐ все́ль шеюсѧ бл҃года́тїю , бѣсо́встїи полцы̀ ѿгонѧ́ютсѧ , и҆ ѿбѣга́ютъ стра́сти недꙋ́ гꙋющихъ бг҃омꙋ́дре . вѣ́рнїи же бжⷭ҇тве нагѡ свѣ́та насыща́емсѧ , вопїю́ще , бла гослови́те всѧ̀ дѣ́ла гдⷭ҇нѧ гдⷭ҇а .

=и҆ ны́нѣ , боⷢ҇ . Л=икꙋ́ютъ со а҆́гг҃льскими чи́стаѧ си́лами ѡ҆ прижи́тїи твое́мъ , и҆́же бцⷣꙋ вѣ́рою тѧ̀ и҆менꙋ́ющїи . ты́ бо влⷣкꙋ и҆ и҆зба́вителѧ на́мъ породѝ . є҆мꙋ́ же пое́мъ , блгⷭ҇ви́те всѧ̀ дѣ́ла гдⷭ҇нѧ гдⷭ҇а .

=пѣ́снь , ѳ҃ . і҆рмо́съ . Е҆́=вва ᲂу҆́бѡ недꙋ́гомъ ѡ҆слꙋша́нїѧ , клѧ́твꙋ в̾сели́ла є҆́сть . ты́ же дв҃о бцⷣе прозѧбе́нїемъ прижи́тїѧ твоего̀ , ми́рови бл҃гослове́нїе процвѣла̀ є҆сѝ . тѣ́мъ тѧ̀ всѝ велича́емъ .

~Свы́ше на́съ бл҃гоче́стнѡ пою́щихъ тѧ , посѣща́еши бжⷭ҇твеною бл҃года́тїю , твои́ ми моли́твами бг҃оглаго́льниче , и҆ ѻ҆рꙋ́ жїемъ бл҃говоле́нїѧ вѣнчава́ѧ , ми́ръ и҆ спасе́нїе да́рꙋй на́мъ , ꙗ҆́кѡ сщ҃еннонача́ льникъ бжⷭ҇твеныи .

~Тече́нїе и҆сцѣле́нїи ѡ҆би́льно , пе́рсть твоѧ̀ лю́бѧщымъ тѧ воздае́тсѧ . тебе́ же жены̀ бг҃оно́сны , ꙗ҆́кѡ бжⷭ҇твенѡ сок ро́вище прїе́млютъ и҆ ᲂу҆се́рднѡ ꙗ҆влѧ́ютъ сокрове́ннаѧ , да всѝ тебѐ наслади́мсѧ .

=сла́ва . Н=апра́вити на́ше ко хрⷭ҇тꙋ̀ пребо га́те ше́ствїе дѣѧ́нїемъ , и҆ бг҃оꙋго́дным̾ житїе́мъ , и҆ чистѣ́йшимъ ѡ҆чище́нїем̾ , сꙋ́щꙋю бж҃їю ти́хость ᲂу҆молѝ , ꙗ҆́кѡ ст҃ль ми́лостивенъ .

=и҆ ны́нѣ , боⷢ҇ . О=у҆крѣпѝ на́мъ дш҃е́внꙋю не́мощь бг҃омт҃и си́лою свое́ю . разрѣшѝ тѧготꙋ̀ прест҃а́ѧ налага́емꙋю рабо́мъ твои́мъ . ми́рови пра́ведное сл҃нце неска за́ннѡ восїѧ́вшаѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ сщ҃енномч҃нка кѷпрїа́на и҆ мч҃нцы і҆ꙋсти́ны , и҆ всѣ́хъ ст҃ы́хъ , поми́

лꙋй и҆ спасѝ на́съ , ꙗ҆́кѡ

бл҃гъ и҆ чл҃ко

лю́бецъ .

