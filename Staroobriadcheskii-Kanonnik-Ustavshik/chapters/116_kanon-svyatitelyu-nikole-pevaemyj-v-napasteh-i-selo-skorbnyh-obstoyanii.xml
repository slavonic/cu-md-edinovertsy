<document xmlns="http://www.ponomar.net/culiturgical">
<p><red>кано́нъ ст҃лю нико́ле пѣва́емый</red></p>

<p><red>въ напа́стѣхъ и҆ ѕѣло̀ ско́рбныхъ ѡ҆бстоѧ́нїи. тропа́рь. гла́съ, д҃.</red></p>

<p><red>П</red>ра́вило вѣ́рѣ, и҆ ѻ҆́бразъ кро́тости, воз̾держа́нїю ᲂу҆чи́телѧ ꙗ҆ви́тѧ гдⷭ҇ь ста́ дꙋ своемꙋ̀, ꙗ҆́же веще́мъ и҆́стина. сегѡ̀ ра́ди стѧжа́въ смире́нїемъ высѡ́каѧ, нището́ю бога́таѧ, ѻ҆́ч҃е на́шъ ст҃лю нико́лае, молѝ хрⷭ҇та̀ бг҃а спасти́сѧ дш҃а́мъ  на́шимъ  <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти дш҃ѧ на́шѧ.</p>

<p>К<red>ано́нъ. гла́съ, є҃. пѣ́снь, а҃. і҆рмо́съ. В</red>елича́вагѡ фараѡ́на в̾ мо́ри потопи́ вша со ѻ҆рꙋ́жїемъ и҆ вса́дники, і҆и҃лѧ же пресла́вно спа́сша, и҆ по́ сꙋхꙋ прове́дша, пое́мъ хрⷭ҇та̀ ꙗ҆́кѡ просла́висѧ.</p>

<p><red>запѣ́въ: С</red>т҃лю хрⷭ҇то́въ нико́лае, молѝ бг҃а  ѡ҆  на́съ  <red>[покло́н̾].</red></p>

<p><red>И҆</red>мꙋ́ще тѧ пред̾ста́телѧ къ ще́дромꙋ, и҆́же напа́стьми и҆ печа́льми ѡ҆держи́ мїи, к̾ тебѣ̀ прибѣга́емъ. да́рꙋй рꙋ́кꙋ спаса́ющꙋю на́съ ѿ всѧ́кїѧ тесноты̀, ты́ бо стрѣ́лы лꙋка́вагѡ притꙋпи́лъ є҆сѝ прпⷣбне, противле́нїемъ бжⷭ҇твеныхъ ти трꙋдо́въ. но твои́ми мл҃твами мꙋ́дре, ѿ тогѡ̀ ѕлодѣ́йствїѧ соблюдѝ неврежде́ ны, тебѐ воспѣва́ющаѧ, вели́кїи нико́лае.</p>

<p><red>С</red>окрꙋшѝ вра́жїѧ ко́зни, ви́димыѧ и҆ неви́димыѧ нико́лае, всегда̀ борю́щаѧ мѧ врагѝ в̾ бесконе́чнꙋю па́гꙋбꙋ послѝ, и҆ менѐ ѿ недꙋ́гъ и҆ собла́знъ жите́й скихъ, напа́стей же и҆ скорбе́й и҆зба́ви, и҆́же мл҃твеника тѧ стѧжа́вшихъ ко́ гдⷭ҇ꙋ. ѿверза́ющыѧсѧ на мѧ̀ ᲂу҆ста̀ лꙋка́ ваѧ заградѝ, ви́димыхъ вра́гъ и҆ неви́ димыхъ да и҆зба́влюсѧ твои́ми ст҃е моли́твами.</p>

<p><red>сла́ва. И҆</red>зба́ви мѧ мирски́хъ собла́знъ, и҆ ѿ бѣсо́вскагѡ ѡ҆ѕлобле́нїѧ, ꙗ҆зы́че скагѡ пленѣ́нїѧ, и҆ всѣ́хъ чл҃къ лꙋка́ выхъ врежде́нїѧ. ᲂу҆спѝ ѕло́бꙋ враждꙋ́ю щихъ на мѧ̀, да тѧ̀ ꙗ҆́кѡ и҆зба́вителѧ на́шегѡ  восхвалѧ́емъ.</p>

<p><red>и҆ ны́нѣ, боⷢ҇. Д</red>в҃о є҆ди́на чⷭ҇таѧ, ѡ҆бра́до ваннаѧ, помози́ ми, при́снѡ ѡ҆бꙋрева́е момꙋ жите́йскими напа́стьми, и҆ ѿча́емагѡ ѿ мно́жества без̾зако́нїи, спасе́нїю мѧ сподо́би, и҆́же паде́нїѧ а҆да́ мова и҆спра́ви, та́ко же воз̾дви́гни и҆ менѐ па́дшагѡ въ ѕло́бныи ро́въ, мл҃твами твои́ми дв҃о, и҆ бжⷭ҇твенагѡ нико́лы.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃лю хрⷭ҇то́въ нико́лае, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, к̾ ско́ромꙋ помо́щ никꙋ и҆ тѣ́пломꙋ застꙋ́пникꙋ, и҆ молѣ́ бникꙋ ко сп҃сꙋ ѡ҆ дш҃а́хъ на́шихъ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. К</red>оле́блемое срⷣце моѐ гдⷭ҇и волна́ми жите́йскими, ᲂу҆твердѝ в̾ приста́нище ти́хое наставлѧ́ѧ ꙗ҆́ко бг҃ъ.</p>

<p><red>Ꙗ҆́</red>коже дре́вле ю҆́зники и҆зба́вилъ є҆сѝ ѿ сме́рти, та́кѡ и҆ менѐ и҆зба́ви и҆скꙋше́ нїи жите́йскихъ. и҆́бо в̾пꙋчи́нѣ лю́тыхъ пла́вающе, волна́ми всебл҃же́нне, ѡ҆бно си́мъ є҆́смь. рꙋ́кꙋ ми ны́нѣ пода́тель нꙋю по́мощи пода́ждь, ѻ҆́ч҃е нико́лае. ѿ вра́гъ ви́димыхъ же и҆ неви́димыхъ и҆зба́ви  мѧ.</p>

<p><red>Ѡ҆</red> вселе́ннѣй приносѧ̀ моле́нїѧ. ѿ всѧ́ кїѧ нꙋ́жды и҆ скорбе́й без̾чи́сленыхъ, спаси́ мѧ. ты́ бо свѧ́занныхъ не и҆збѣ́ жнѡ и҆з̾ темни́цы и҆зба́вилъ є҆сѝ, и҆ ᲂу҆́зы растерза́въ ѕо́лъ мои́хъ, мл҃тва ми си, примирѝ бг҃ови, ст҃е нико́лае.</p>

<p><red>сла́ва. С</red>овѣ́ты ѻ҆́ч҃е, подвиза́емыѧ при́снѡ на мѧ̀ ненака́занныхъ чл҃къ, твои́ми моли́твами, без̾дѣ́льны сотво рѝ, и҆ недꙋ́ги дш҃и моеѧ̀ ᲂу҆ти́ши. ᲂу҆ста̀ ѿверза́ющыѧсѧ всꙋ́е на лю́бѧщихъ тѧ, сщ҃е́ннейшїи па́стырю, заградѝ. вѣ́мъ бо, и҆́же призва́выи тѧ в̾ ско́рбѣхъ, и҆ ско́рѡ ѡ҆брѧ́щетъ ᲂу҆тѣше́нїе. тѣ́мже ти сѧ̀ молю̀. всѧ̀ болѣ́зни моѧ̀, нико́ло ѡ҆блегчѝ.</p>

<p><red>и҆ нн҃ѣ, боⷢ҇. О</red>у҆врачꙋ́й всенепоро́чнаѧ, не и҆сцѣ́льнѡ болѧ́щꙋю ѡ҆каѧ́ннꙋю дш҃ꙋ мою̀ жите́йскими лестьмѝ, и҆ мно́гимъ грѣхо́мъ привѣ́рженꙋ. ꙗ҆́кѡ свѣ́тъ ро́ж дьшаѧ, просвѣтѝ дш҃ꙋ мою̀, ѡ҆мраче́н нꙋю страстьмѝ, и҆ моли́сѧ с̾ нико́лою мꙋ́дрымъ. ѿ всѧ́кагѡ грѣха̀, всѧ́кагѡ вре́да, и҆ всѧ́кїѧ ѕло́бы вра́жїѧ, и҆ ѕлы́хъ чл҃къ, и҆зба́вити мѧ.</p>

<p><red>сѣда́ленъ. гла́съ, и҃. Ꙗ҆́</red>кѡ ревни́телѧ тѧ бжⷭ҇твенагѡ, и҆ помо́щника по всемꙋ̀ тебѐ призыва́ющымъ те́плѣ, во всѣ́мъ ми́рѣ бл҃же́нне, творе́ц̾ вели́ка показа̀. а҆́зъ же сокрꙋше́ным̾ срⷣцемъ вопїю́ ти, ѻ҆́ч҃е. ᲂу҆тѣше́нїе ми бꙋ́ди въ ско́рбѣхъ, печа́ль разгонѧ́ѧ всегда̀ ѿ дш҃и моеѧ̀, внеза́пꙋ находѧ́щаѧ на мѧ̀ и҆скꙋше́нїи многоѡ҆бра́зных̾, за мно́жество мои́х̾ согрѣше́нїи. не ѡ҆ста́ви менѐ бл҃же́нне, без̾ застꙋпле́нїѧ, но простри́ ми, ꙗ҆́кѡ млⷭ҇тивъ, по́мощи рꙋ́кꙋ и҆ спаси́ мѧ вельмѝ бѣ́дствꙋющагѡ, бѣсо́вскими лꙋка́выми навѣ́ты, и҆ тлѣтво́рныхъ чл҃къ. ꙗ҆́кѡ да тишинꙋ̀ полꙋчи́вше, вос хвалѧ́ю тѧ, сщ҃еннотаи́нниче нико́лае.</p>

<p><red>сла́ва. К</red>олѣ́блющеесѧ бѣсо́вскими и҆скꙋ ше́нїи, и҆ ѿ ѡ҆би́дѧщих̾ чл҃къ, срⷣце моѐ ᲂу҆ти́ши. и҆ ᲂу҆спѝ твои́ми неꙋсыпа́ющи ми мл҃твами, ꙗ҆́же на мѧ̀ воста́ющаѧ напа́сти. тѧ́ бо въ нощѝ и҆ во́ дни застꙋ́пника нарица́ю, молю́ тѧ. мл҃твы моѧ̀ принесѝ гдⷭ҇еви, и҆ сохранѧ́ѧ мѧ прⷭ҇нѡ,  ст҃е  нико́лае.</p>

<p><red>и҆ ны́нѣ, боⷢ҇. В</red>о и҆скꙋше́нїѧ многопле тѣ́ннаѧ впа́дъ, ѿ вра́гъ ви́димыхъ и҆ неви́димых̾, и҆ бꙋ́рею без̾чи́сленыхъ ми грѣхо́въ ѡ҆держи́мъ є҆́смь, пречⷭ҇таѧ. на па́стьми житїѧ̀ сокрꙋши́сѧ крѣ́пость моѧ̀, да ꙗ҆́кѡ к̾ тѣ́пломꙋ застꙋпле́нїю и҆ покро́вꙋ, ко приста́нищꙋ моемꙋ̀, прите ка́ю твоеѧ̀ бл҃гости. тѣ́мже пречⷭ҇таѧ, и҆з̾ тебѐ воплоти́вшагосѧ без̾ сѣ́мени, молѝ ѡ҆ всѣ́хъ рабѣ́хъ твои́хъ, непре ста́ннѡ пою́щихъ тѧ, бцⷣе пречⷭ҇таѧ, молѧ́щи тогѡ̀ прилѣ́жнѡ. согрѣше́нїи ѡ҆ставле́нїе дарова́ти, поклонѧ́ющымсѧ вѣ́рою  ржⷭ҇твꙋ̀  твоемꙋ̀.</p>

<p><red>пѣ́снь, д҃. і҆рмо́съ. Б</red>жⷭ҇твеное твоѐ разꙋ мѣ́въ смотре́нїе, дивѧ́сѧ а҆вва́кꙋм̾ хрⷭ҇тѐ тре́петнѡ вопїѧ́ше тѝ, на спасе́нїе лю́демъ сѝ, спастѝ бл҃гі́ѧ своѧ̀ прише́лъ є҆сѝ.</p>

<p><red>Ꙗ҆́</red>коже бл҃года́ть прїе́мъ и҆сцѣле́нїемъ, всебл҃же́нне нико́лае. дш҃и моеѧ̀ ꙗ҆́звы моли́твами си и҆сцѣлѝ, и҆ находѧ́щихъ и҆скꙋше́нїи и҆зба́ви мѧ, крѣ́пкою твое́ю мл҃твою, всеразсла́бленꙋю дш҃ꙋ мою̀ пре грѣше́нїи и҆ житїѧ̀ ѕлолю́тыхъ. спаси́ мѧ твои́ми мольба́ми, преди́вне ст҃лю.</p>

<p><red>П</red>реи҆спещре́нъ бжⷭ҇твеною бл҃года́тїю, ст҃лю ѻ҆́ч҃е, ѿ разли́чныхъ и҆скꙋше́нїи и҆ бѣ́дъ, спасѝ прибѣга́ющыѧ в̾кро́въ тво́й при́снѡ, ты́ бо первосщ҃е́нникѡмъ ᲂу҆до бре́нїе, бл҃гоꙋха́нїе бжⷭ҇твенагѡ дх҃а, нико́лае мꙋ́дре. мирово́нными ти мл҃твами, ѕлосмра́дныѧ стрⷭ҇ти ѿженѝ ѿ  срⷣца  моегѡ̀  молю́сѧ.</p>

<p><red>сла́ва. Ꙗ҆́</red>кѡ всѣ́хъ повелѣ́нїи бж҃їихъ и҆спо́лнитель, тече́нїе своѐ сконча́въ прпⷣбнѡ, ѡ҆ хрⷭ҇тѣ̀ пꙋтѝ моѧ̀ и҆спра́ви, ꙗ҆́же к̾ немꙋ̀, ѻ҆́ч҃е бг҃оно́се нико́лае, и҆ соблюда́ти поспѣшѝ на́мъ, и҆́же на землѝ законоположе́нїѧ ко спасе́нїю вѣдꙋ́щаѧ. и҆ и҆зба́ви мѧ ѿ напа́стей находѧ́щихъ, ꙗ҆́кѡ да ᲂу҆бѣжа́въ без̾ пꙋ́тнагѡ блꙋже́нїѧ, и҆ ко спасе́нномꙋ дости́гнꙋ  совѣрше́нїю.</p>

<p><red>и҆ нн҃ѣ, боⷢ҇. И҆</red>зба́ви мѧ ѿ всѣ́хъ напа́ стей, и҆ ѿ мно́гихъ собла́знъ ѕмі́евых̾, и҆ ѿ вѣ́чнагѡ ѻ҆гнѧ̀ и҆ тмы̀, всенепо ро́чнаѧ. разꙋмѣ́въ бо проро́къ дх҃омъ бж҃їимъ, го́рꙋ тѧ прїѡ҆се́ннꙋю пред̾на писа́въ чи́стаѧ. и҆ста́ѧвшїѧ ѕно́емъ мно́гихъ прегрѣше́нїи, прохладѝ хода́ тайствомъ си дв҃о. є҆ди́на чл҃кѡмъ и҆справле́нїе.</p>

<p><red>пѣ́снь, є҃. і҆рмо́съ. Ѡ҆</red>каѧ́ннꙋю дш҃ꙋ мою̀, бори́мꙋю тмо́ю страсте́й, пред̾вари́въ ᲂу҆ще́дри. и҆ воз̾сїѧ́й мы́сленное сл҃нце, днѐ свѣтѧ́щыѧ лꙋчѝ во мнѣ̀, да ѡ҆зари́тъ мѧ в̾ но́щи свѣ́тъ.</p>

<p><red>М</red>ольбꙋ̀ ны́нѣ сотворѝ ѻ҆́ч҃е, ѡ҆ рабѣ̀ твое́мъ, ꙗ҆́кѡ да ѡ҆ставле́нїе согрѣше́ нїемъ прїимꙋ̀, и҆ ѿ ѡ҆держа́щыѧ ско́рби да и҆зба́влюсѧ, и҆ всѧ́кїѧ тесноты̀ свобо ждꙋ́сѧ. тебе́ бо молю̀ нико́лае, бл҃га́гѡ хода́таѧ ко́ гдⷭ҇ꙋ. не ѡ҆ста́ви мѧ без̾за стꙋпле́нїѧ, но ѡ҆бы́чною си моли́твою спаси́ мѧ.</p>

<p><red>Р</red>ачи́тельною мл҃твою си мꙋ́дре, срⷣца моегѡ̀ напра́ви стѣзѝ храни́тельнѡ, на ка́мени бж҃їихъ за́повѣдей пресвѣ́т лыхъ. спасѝ ѿ кова́рствъ па́костныхъ, и҆ разрѣше́нїе мно́гихъ грѣхо́въ мои́хъ и҆спросѝ, сѣ́тей жите́йскихъ и҆ нꙋ́ж ныхъ, и҆ и҆скꙋше́нїи всѧ́ческихъ находѧ́ щихъ. сщ҃е́нне нико́лае, всѣ́мъ вѣ́рным̾ застꙋ́пниче, и҆ ст҃лемъ ѡ҆снова́нїе.</p>

<p><red>сла́ва. В</red>кꙋси́въ прпⷣбне бжⷭ҇твеныѧ сла́ дости, го́ресть воз̾ненави́дѣлъ є҆сѝ страсте́й и҆ сласте́й, ѿ ни́хъ же мѧ̀ и҆з ба́ви, молѧ̀ хрⷭ҇та̀, и҆ воста́ющыѧ бѣды̀ ᲂу҆толѝ. ты́ бо сто́лпъ непоколѣби́мъ, и҆ ᲂу҆тверже́нїе вѣ́рнымъ. прⷭ҇нѡ мѧ колѣ́ блема жите́йскими ѕло́бами, и҆ бѣсо́в скими дохновѣ́нїи, ᲂу҆крѣпѝ, всебл҃же́н не  нико́лае,  моли́твами  сѝ.</p>

<p><red>и҆ ны́нѣ, боⷢ҇. О</red>у҆врачꙋ́й пречⷭ҇таѧ стра́сти срⷣца моегѡ̀, ро́ждьшаѧ всѣ́хъ врача̀, и҆ пра́ведныхъ ча́сти ꙗ҆ви́ мѧ прича́стни ка. ѡ҆мраче́нагѡ мѧ всѣ́ми прило́ги лꙋка́вагѡ, и҆ во ᲂу҆ны́нїи живꙋ́ща и҆ про гнѣ́вающа бг҃а, просвѣтѝ всенепоро́ч наѧ, и҆ наста́ви к̾ до́брымъ дѣ́ланїемъ, ꙗ҆́кѡ вина̀ сꙋ́щи всѣ́мъ до́брымъ.</p>

<p><red>пѣ́снь, ѕ҃. і҆рмо́съ. Ꙗ҆́</red>коже проро́ка ѿ ѕвѣ́рѧ и҆зба́вилъ є҆сѝ гдⷭ҇и, и҆ менѐ и҆з̾ глꙋбины̀ без̾зако́нныхъ страсте́й воз̾ ведѝ молю́сѧ, да приложꙋ̀ призрѣ́ти ми, к̾ цр҃кви ст҃ѣ́й твое́й.</p>

<p><red>Ꙗ҆́</red>кѡ хрⷭ҇то́ва ст҃лѧ, ꙗ҆́кѡ свѣтоза́рнꙋю звѣздꙋ̀, ꙗ҆́кѡ чюдесе́мъ самотво́рца, ꙗ҆́кѡ и҆сто́чника и҆сцѣле́нїемъ, ꙗ҆́кѡ сꙋ́ щымъ в̾ скорбѣ́хъ помо́щника, и҆ ꙗ҆́кѡ и҆зба́вителѧ теплѣ́йша в̾ бѣда́хъ ѻ҆́ч҃е, восхвалѧ́емъ тѧ, па́стырѧ вели́кагѡ, и҆ подо́бника ѡ҆ всѣ́мъ, нача́льномꙋ па́с тырю хрⷭ҇тꙋ̀, прилѣ́жнѡ мо́лимъ тѧ. нико́лае, ѿ всѧ́кихъ и҆скꙋше́нїй ᲂу҆пасѝ рабы̀ своѧ̀, и҆ и҆зба́влѧй ѿ всѣ́хъ жи те́йскихъ  напа́стей  всегда̀.</p>

<p><red>С</red>тезю̀ ꙗ҆́же та́мѡ вѣдꙋ́щꙋю, ᲂу҆гла́ди ми, преблаже́нне, жите́йскихъ во́лнъ ѡ҆блегчи́ мѧ, и҆ ко приста́нищꙋ жи́зни возведѝ. глаго́лъ бжⷭ҇твеныхъ послꙋ́ша телю, ᲂу҆слы́ши моѧ̀ глаго́лы. и҆зба́ви мѧ ѿ бѣсо́вскихъ собла́знъ, и҆ без̾за ко́нныхъ мꙋже́й, и҆ всѧ́кихъ ѡ҆бстоѧ́ нїи находѧ́щихъ, вели́кїи нико́лае.</p>

<p><red>сла́ва. Ѻ҆</red>гнѧ̀ и҆скꙋше́нїи на всѧ́къ де́нь примѣша́юсѧ, посрѣдѝ сѣ́тей мно́гихъ хожꙋ̀, ꙗ҆́коже пти́ца, под̾тво́й ще́дрыи покро́въ притека́ю, невре́дна мѧ сохра нѝ, мл҃твꙋ мою̀ ᲂу҆слы́ши спѣ́шнѡ, ѻ҆́ч҃е нико́лае, потщи́сѧ прїити́ ми на́ помо щь ѡ҆бꙋрева́емомꙋ скорбьмѝ, и҆ нꙋ́жда ми жите́йскими и҆ бѣсо́вскими ѡ҆ѕло блѣ́нїи, ꙗ҆́кѡ да спаса́емь, пою̀ пред̾ста́ тельство  твоѐ.</p>

<p><red>и҆ ны́нѣ, боⷢ҇. Г</red>дⷭ҇ороди́тельнице чи́стаѧ, ѡ҆блада́ема мѧ мно́гими страстьмѝ, ꙗ҆́кѡ бл҃га̀, пред̾ста́въ и҆зба́ви ѿ си́хъ, ꙗ҆́кѡ да тѧ̀ воспева́ю дш҃е́ю и҆ срⷣцемъ и҆ ꙗ҆зы́кѡмъ  спаса́емь.</p>

<p><red>конда́къ. гла́съ, г҃. В</red>ъ ми́рѣхъ ст҃е нико́лае, ѡ҆сщ҃ь себѐ житїе́мъ соверше́н нымъ, и҆ ꙗ҆ви́сѧ ст҃ль бг҃а вы́шнѧгѡ, ѿ него́ же ᲂу҆крѣплѧ́емь, є҆рѣти́чествꙋю щихъ ᲂу҆ста̀ загради́лъ є҆сѝ, и҆ ѿ бѣ́дъ лю́ди и҆зба́вивъ. тѣ́мже и҆ менѐ, ѡ҆бꙋре ва́емагѡ печа́льми жите́йскими, и҆зба́ ви, на́съ бо ра́ди показа́сѧ чюдотво́рец̾ и҆зѧ́щенъ, преди́венъ и҆ млⷭ҇тивъ.</p>

<p><red>и҆́косъ. В</red>оспое́мъ ны́нѣ ст҃лѧ пѣ́сньми, ми́рским̾ лю́демъ па́стырѧ и҆ ᲂу҆чи́телѧ, да мл҃твами є҆гѡ̀ просвѣти́мсѧ. се́й бо ꙗ҆ви́сѧ чи́стъ ве́сь, нетлѣ́ненъ дх҃омъ, хрⷭ҇то́ви приносѧ̀ же́ртвꙋ непоро́чнꙋ, чи́стꙋ и҆ бл҃гопрїѧ́тнꙋ, ꙗ҆́кѡ ст҃ль ѡ҆чи ще́нъ дш҃е́ю и҆ тѣ́ломъ. и҆ и҆́стиненъ цр҃кви пред̾ста́тель и҆ побо́рникъ, и҆ чюдотво́рецъ и҆зѧ́щенъ, преди́венъ и҆ млⷭ҇тивъ.</p>

<p><red>пѣ́снь, з҃. і҆рмо́съ. П</red>ла́мень пе́щныи поработи́ша бл҃гочести́вїи ѻ҆́троцы, тѣ́мъ свы́ше ѡ҆бросѝ ѧ҆̀, гото́вы пали́ мы по є҆стествꙋ̀, но па́че є҆стества̀ мꙋ́жески поѧ́хꙋ, бл҃гослове́нъ є҆сѝ гдⷭ҇и на прⷭ҇то́лѣ сла́вы црⷭ҇твїѧ твоегѡ̀.</p>

<p><red>С</red>щ҃е́ньствꙋ пра́вило, и҆ кро́тости ѻ҆́бразъ, вѣ́мъ тѧ мꙋ́дрѣ, на мѧ̀ воста́ ющꙋю бꙋ́рю, страсте́й и҆ бѣ́дъ, ᲂу҆кротѝ мл҃твами си. и҆ соблюди́ мѧ невреже́на. ты̀ мою̀ ᲂу҆тѣ́ши, ѻ҆́ч҃е, дш҃ꙋ неви́димѡ, мно́жествомъ ѡ҆ѕло́бленꙋю лю́тѣ. ты̀ без̾ме́рнаѧ ми ᲂу҆кротѝ и҆скꙋше́нїѧ,  ꙗ҆́же льсти́выи подви́жетъ ми во́дни и҆ в̾нощѝ, бл҃гъ мнѣ̀ пред̾ста́тель ꙗ҆влѧ́ѧ сѧ, сщ҃е́ннейшїи ѻ҆́ч҃е нико́лае.</p>

<p><red>И҆́</red>же дре́вле ꙗ҆́вльсѧ во снѣ̀ царю̀, непо ви́нныѧ и҆мꙋ́щыѧ ᲂу҆́мрети и҆збавлѧ́ѧ, напа́стей мѧ и҆зба́ви находѧ́щихъ все гда̀, и҆ ѿ недꙋ́гъ тѣле́сныхъ и҆ дш҃е́в ныхъ болѣ́зней, рꙋ́кꙋ ми пода́ждь, к̾ бж҃їей по́мощи нико́лае. и҆ сохранѝ ѿ лю́тагѡ вра́жїѧ ча́ѧнїѧ, ꙗ҆́коже и҆ ю҆́но ши и҆ногда̀ сме́рти го́ркїѧ и҆зба́вль, да почита́ю тѧ, ꙗ҆́кѡ бл҃га́го пред̾ста́телѧ.</p>

<p><red>сла́ва. П</red>ресвѣ́тлаго свѣти́льника неꙋга си́маго, на землѝ сꙋ́щаго столпа̀, и҆ ко приста́нищꙋ бжⷭ҇твеномꙋ призыва́юща, и҆́же волна́ми жите́йскими при́снѡ потоплѧ́емїи, нико́лꙋ всѝ почте́мъ, и҆ любо́вїю  ᲂу҆блажи́мъ.</p>

<p><red>и҆ ны́нѣ, боⷢ҇. В</red>опло́щшеесѧ сло́во, пре мно́жествомъ бл҃гоꙋтро́бїѧ, не и҆зрече́н нѡ родила̀ є҆сѝ, тогѡ̀ молѝ пречⷭ҇таѧ. плотьскі́ѧ стра́сти и҆ скве́рны всѣ́хъ и҆з ба́вити, и҆ всѣ́хъ нꙋ́жныхъ житїѧ̀.</p>

<p><red>пѣ́снь, и҃. і҆рмо́съ. К</red>рѣ́пцыи ѻ҆́троцы трїѐ сꙋ́ще, си́лою ѡ҆бо́лкшесѧ, тричи́сле нныѧ, ᲂу҆лови́ша и҆ побѣди́ша халдѣ́и. и҆ ди́вно и҆змѣни́сѧ є҆стество̀, ка́ко ѻ҆́гнь росо́ю прелага́шесѧ, без̾тꙋгѝ ѧ҆̀ сохранѝ ꙗ҆́кѡ пелена́ми. ѽ пролїѧ́выи мꙋ́д рость  на  всѣ́хъ  дѣ́лѣхъ твои́хъ бж҃е, тѧ̀  превозно́симъ  во́  вѣки.</p>

<p><red>В</red>о́дꙋ жи́вꙋ в̾ срⷣцы и҆мы́и бл҃года́ть гдⷭ҇ню, ѡ҆роша́еши прⷭ҇нѡ мꙋ́дрѣ, и҆́же ѕно́емъ скорбѣ́й и҆ сꙋхото́ю грѣхо́въ бѣ́дствꙋющихъ, ѡ҆каѧ́нне поги́бнꙋти и҆мꙋ́щихъ, всебл҃же́нне. и҆́же и҆збавле́и вѣдо́мыѧ на́смерть непра́веднѡ, та́кѡ же и҆ менѐ ны́нѣ спасѝ ѿ чл҃къ тлѣ тво́рныхъ стꙋже́нїѧ, и҆ ѿ всѧ́кїѧ бѣсо́ вскїѧ  лѣ́сти.</p>

<p><red>З</red>е́млю кро́ткихъ наслѣ́довалъ є҆сѝ, кро́ ток̾ прпⷣбне бы́въ, тѣ́мже ти сѧ̀ молю̀ вѣ́рнѡ. ᲂу҆кротѝ мл҃твами си подвиза́ю щаѧсѧ на мѧ̀ прⷭ҇нѡ лꙋка́вагѡ тревол не́нїѧ. ты̀ и҆зба́вилъ є҆сѝ и҆ воево́ды, и҆́же непра́веднѡ ᲂу҆́мрети хотѧ́щыѧ, та́кѡ ѿ чл҃къ лꙋка́выхъ ѡ҆ѕлоблѣ́нїѧ мѧ и҆зба́ви, и҆ ѿ всѧ́когѡ бѣсо́вскагѡ навѣ́та, нико́лае, свободѝ, молѧ̀ сп҃са.</p>

<p><red>сла́ва. С</red>и́лою бж҃їею всебл҃же́нне ᲂу҆крѣп лѧ́емь, ре́вность бл҃гоче́стїѧ по ра́зꙋмꙋ стѧжа́лъ є҆сѝ. тѣ́мже хотѧ́щыѧ непра́ веднѡ ᲂу҆́мрети и҆зба́вилъ є҆сѝ, сегѡ̀ ра́ ди тѧ молю̀. моле́нїе гдⷭ҇ви ѻ҆́ч҃е, не ѡ҆скꙋ́днѡ приносѝ ты̀, ꙗ҆́кѡ да грѣхо́в̾ и҆ пла́мене мꙋче́нїѧ вѣ́чнꙋющагѡ, и҆ напа́стѣй и҆ скорбѣ́й и҆зба́витъ мѧ, ꙗ҆́кѡ  є҆ди́нъ  пребл҃гі́и.</p>

<p><red>и҆ ны́нѣ, боⷢ҇. Н</red>еꙋсыпа́ющꙋю чи́стаѧ, и҆мꙋ́щи моли́твꙋ, ᲂу҆спѝ моѧ̀ стра́сти тѣле́сныѧ и҆ дш҃е́вныѧ, сщ҃е́нными хода́тайствы твои́ми. бжⷭ҇твенꙋю и҆ спа се́нꙋю даю́щи бо́дрость,  и҆́же всели́выи сѧ во ᲂу҆тро́бꙋ твою̀ сло́во, мт҃и чⷭ҇таѧ, и҆ и҆́же дре́вле въ чл҃цѣхъ все́льшꙋюсѧ ѿ престꙋпле́нїѧ тлю̀, ꙗ҆́кѡ бг҃ъ, є҆ди́нъ внѣ̀ и҆згна́лъ є҆́сть, за милосе́рдїе млⷭ҇ти.</p>

<p><red>пѣ́снь, ѳ҃. і҆рмо́съ. В</red>елича́емъ хрⷭ҇тѐ твою̀ непоро́чнꙋю мт҃рь чи́стꙋ, ꙗ҆́кѡ роди́ тѧ, па́че є҆стества̀ пло́тїю всѣ́хъ зижди́те лѧ, без̾ тлѧ̀ на́съ и҆збавлѧ́юща.</p>

<p><red>Б</red>ез̾печа́льнꙋю жи́знь наслѣ́довав̾ ѻ҆́ч҃е, и҆ ра́дости дх҃о́вныѧ и҆сполнѧ́емъ при́ снѡ, всѧ́кꙋ печа́ль ѿженѝ, молю́сѧ, ѿ дш҃и моеѧ̀. в̾ житїѝ тлѣ́ннемъ ны́нѣ, напа́стей всѧ́ких̾ наполнѧ́емь, пꙋчи́нꙋ при́снѡ препла́ваѧ, да ѡ҆брѧ́щꙋ тѧ прпⷣбне ѡ҆корми́телѧ, в̾ тишинꙋ̀ прела га́юща бꙋ́рю, сщ҃е́ннейшїи ѻ҆́ч҃е нико́лае. <red>Н</red>епра́веднѡ вѣдо́мыѧ на́ смерть и҆зба́ вилъ є҆сѝ, ре́вностїю бжⷭ҇твеною ѻ҆́ч҃е, сщ҃еннолѣ́пнѡ разгара́ѧсѧ, тѣ́мже во пїю́ ти. та́ко же и҆змѝ и҆ менѐ ѿ напа́ стей, ᲂу҆мерщвѧ́ющихъ лю́тѣ. ты́ бо по средѣ̀ ко всѣ́мъ призыва́ющымъ тѧ прихо́диши, ѡ҆блѣгчева́ѧ болѣ́зни дꙋ́шъ на́шихъ, и҆ ᲂу҆тѣше́нїе бг҃олѣ́пнѡ подава́ѧ.</p>

<p><red>С</red>щ҃е́нне ѻ҆́ч҃е, ᲂу҆слы́ши мѧ въ де́нь наве дѣ́нїѧ бѣ́дъ и҆ скорбѣ́й, и҆ всѧ́кꙋю теснотꙋ̀ ѿгонѧ̀, бл҃года́тїю и҆́же в̾ тебѐ живꙋ́щагѡ дх҃а. а҆́зъ, сокрове́нꙋю стрⷭ҇ть мѝ жите́йскими, дш҃ꙋ мою̀ и҆мы́и, на́ помощь тѧ призыва́ю, сщ҃е́нне нико́ лае. потщи́сѧ и҆ да́ждь ми соверше́ное и҆сцѣле́нїе, побѣди́телѧ мѧ покажѝ моли́твами си, стрⷭ҇те́мъ ражда́ющымъ сме́рть, и҆ без̾зако́нныхъ чл҃къ ꙗ҆зы́ка льсти́ва, и҆́же вѣ́рою тѧ прⷭ҇нѡ бла жа́щихъ.</p>

<p><red>сла́ва. М</red>ꙋче́нїѧ и҆́же въ гее́нѣ, и҆ ѿ лꙋка́выхъ чл҃къ стꙋже́нїѧ врѣ́днейшаго и҆зба́ви мѧ, сщ҃е́нными мл҃твами си пресла́вне. и҆́же дре́вле ᲂу҆́мрети непра́ве днѡ и҆мꙋ́щыѧ воево́ды, и҆зба́вишасѧ твои́ми моли́твами. ꙗ҆́коже тѣ́мъ по́мощь твою̀ спаси́тельнꙋю низ̾по сла́въ, та́ко же низ̾послѝ и҆ мнѣ̀, чюдо тво́рче нико́лае, въ де́нь бѣды̀. ѿ жи те́йскихъ напа́стей и҆ лꙋка́выхъ чл҃къ и҆скꙋше́нїи, лю́тѣ ѡ҆бꙋрева́емаго всегда̀, и҆схи́ти всѧ́каго вре́да, достобл҃же́нне.</p>

<p><red>и҆ ны́нѣ, боⷢ҇. Л</red>ю́дїе твоѝ и҆ гра́дъ мо́лѧтъ тѧ, мт҃рь бж҃їю. и҆змѝ на́съ ѿ всѧ́кїѧ бѣды̀, всечⷭ҇таѧ влⷣчце. и҆ менѐ и҆́же небреже́нїемъ дш҃ꙋ ѡ҆мрачи́вшагѡ, и҆ въ клевѣты̀ ѕлы́хъ чл҃къ па́дшагѡ, просвѣтѝ и҆ и҆зба́ви чⷭ҇таѧ, ꙗ҆́же свѣ́тъ ро́ждьшаѧ, и҆ срⷣца моего̀ возжиза́ющи свѣ́щникъ, ꙗ҆́кѡ да ᲂу҆се́рдїемъ бл҃ги́мъ сла́влю тѧ.</p>

<p><red>моли́тва ст҃лю нико́лѣ.</red></p>

<p><red>запѣ́въ: С</red>т҃лю хрⷭ҇то́въ нико́лае, молѝ бг҃а ѡ҆ на́съ <red>[покло́н̾].</red></p>

<p><red>ѽ</red> ѡ҆сщ҃е́ннаѧ главо̀ нико́лае, и҆́же и҆мы́и а҆пⷭ҇льскаѧ дарова́нїѧ, покажѝ ны́нѣ и҆ на на́съ, ни́щихъ и҆ смире́нныхъ рабѣ́хъ твои́хъ, своѐ ѻ҆те́ческое бл҃гоꙋ тро́бїе. ѿженѝ ѿ на́съ всѧ̀ ве́щи не прїѧ́знены, и҆ всѧ́кїѧ прило́ги стрⷭ҇те́й, и҆ соблюдѝ своеѧ̀ па́ствы, є҆́же є҆́сть вѣ́р ныхъ сочета́нїе. всѧ̀, и҆́же во вла́сти сꙋ́щыѧ и҆ всѐ хрⷭ҇толюби́вое во́инство, ѡ҆сщ҃е́нныи чи́нъ, и҆ всѧ̀ лю́ди вѣ́рныѧ, є҆́же на па́жити бл҃гочести́выхъ не́дръ, зла́чнагѡ твоегѡ̀ соблюдѣ́нїѧ, да пи та́еми бꙋ́демъ всегда̀, и҆ свѣтлостьмѝ ѡ҆блиста́еми твоегѡ̀ застꙋпле́нїѧ, не врежде́ни пребꙋ́демъ, в̾ тишинѣ́ же и҆ въ любвѝ и҆ во смире́нїи поживе́мъ че́стнѡ, є҆́же и҆ ст҃о́е бл҃же́ньство твоѐ, прⷭ҇нѡ велича́юще, ᲂу҆блажи́мъ же и҆ просла́вимъ, си́це рце́мъ. бл҃жи́мъ тѧ ми́рѣ, и҆́же ликі́йскїѧ страны̀ гра́дѣ, ꙗ҆́кѡ такова̀ па́стырѧ и҆ великомꙋ́дра ᲂу҆чи́телѧ полꙋчи́лъ є҆сѝ, ꙗ҆́кѡ хрⷭ҇то́ва непребори́ма во́ина, и҆́же є҆рети́ческїѧ полкѝ бж҃їимъ сло́вомъ всеси́льнымъ, ꙗ҆́кѡ копїе́мъ ѡ҆строто́ю ра́зꙋма пробо да́ѧ, и҆ всѧ̀ тѣ́хъ ле́стныѧ ко́зни низ лага́ѧ. бл҃жи́мъ бл҃же́ннагѡ, и҆́же роди́в шагѡ тѧ, и҆ воспита́вшагѡ, ꙗ҆́кѡ вели́къ да́ръ бг҃ови принесѐ, вои́стинꙋ па́че всѧ́кагѡ всепло́дїѧ, не то́кмо же ликі́йстѣй странѣ̀ похвала̀ ты̀ є҆сѝ, ни ко́лае, но и҆ все́й вселе́ннѣй преди́вное ᲂу҆добре́нїе, вели́къ бо є҆сѝ въ чюдесе́хъ, є҆́же и҆ ст҃ы́мъ сщ҃е́ннейшее ра́дованїе. тѣ́мъ и҆ ны́нѣ вѣ́рнїи соше́дшесѧ во ст҃ꙋ́ю цр҃квь, мо́лимъ тѧ и҆ вопїе́мъ. ѽ ѻ҆́ч҃е ст҃ы́и нико́лае, при́зри на́ люди вѣ́рныѧ, и҆ напра́ви на́съ мольба́ми твои́ми, є҆́же и҆зба́витисѧ бѣсо́вскагѡ навѣ́та. и҆ бл҃гопрїѧ́тнымъ бг҃ови бы́ ти, бл҃года́тїю тогѡ̀ и҆ чл҃колю́бїемъ, и҆скꙋ́пльшагѡ на́съ чⷭ҇тно́ю и҆ животво рѧ́щею и҆з̾ ре́бръ и҆сте́кшею кро́вїю, хрⷭ҇та̀ бг҃а на́шегѡ, є҆мꙋ́же подоба́етъ всѧ́ка сла́ва, че́сть и҆ держа́ва и҆ великолѣ́пїе, со ѻ҆ц҃е́мъ и҆ со ст҃ы́мъ дх҃омъ, ны́нѣ и҆ при́снѡ и҆ во́ вѣки вѣко́мъ, а҆ми́нь <red>[покло́н̾ до землѝ].</red></p>

<p><red>Ч</red>естнѣ́йшꙋю херꙋви́мъ ... <red>[покло́н̾].</red></p>

<p><red>С</red>ла́ва... <red>[покло́н̾].</red></p>

<p><red>И҆</red> ны́нѣ... <red>[покло́н̾].</red></p>

<p><red>Г</red>дⷭ҇и поми́лꙋй, гдⷭ҇и поми́лꙋй, гдⷭ҇и бл҃го словѝ <red>[покло́н̾].</red></p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ и҆́же во ст҃ы́хъ ѻ҆ц҃а на́шегѡ нико́лы а҆рхїепи́ скопа ми́рликі́йскихъ чюдотво́рца и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>