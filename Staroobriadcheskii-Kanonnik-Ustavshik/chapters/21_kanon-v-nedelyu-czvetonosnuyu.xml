<document xmlns="http://www.ponomar.net/culiturgical">
<p>Т<red>ропарѝ, в̾ нлⷣю цвѣтоно́снꙋю. глаⷭ҇, а҃.</red> </p>

<p><red>Ѻ҆́</red>бщее воскрⷭ҇нїе пре́жде своеѧ̀ стра́сти ᲂу҆вѣрѧ́ѧ, и҆з̾ ме́ртвыхъ воздви́глъ є҆сѝ ла́зарѧ хрⷭ҇тѐ бж҃е. тѣ́м̾же и҆ мы̀ ꙗ҆́кѡ ѻ҆́троцы, побѣ́дныѧ ѻ҆́бразы носѧ́ще, тебѣ̀ побѣди́телю сме́рти вопїе́м̾, ѡ҆са́н на в̾ вы́шнихъ, бл҃гослове́нъ грѧды́и во́ и҆мѧ гдⷭ҇не <red>[два́жды].</red></p>

<p><red>сла́ва, и҆ ны́нѣ. гла́съ, д҃. С</red>погре́бшесѧ тебѣ̀ кр҃ще́нїемъ хрⷭ҇тѐ бж҃е на́шъ, без̾сме́ртныѧ жи́зни сподо́бихомсѧ воскрⷭ҇нїемъ твои́мъ, и҆ воспѣва́юще зо ве́мъ, блгⷭ҇ве́нъ грѧды́и во́ и҆мѧ гдⷭ҇не.</p>

<p>К<red>ано́нъ. гла́съ, д҃. пѣ́снь, а҃. і҆рмоⷭ҇. Ꙗ҆</red>ви́ шасѧ и҆сто́чницы бе́здны, ю҆́гꙋ неприча́ стни, и҆ ѿкры́шасѧ мо́рю волнѧ́щꙋсѧ ѻ҆снова́нїѧ бꙋ́рею, ма́нїемъ бо запретѝ є҆мꙋ̀, и҆зрѧ́дныѧ лю́ди спасѐ пою́ща, побѣ́днꙋю пѣ́снь тѝ гдⷭ҇и.</p>

<p><red>запѣ́въ: С</red>ла́ва тебѣ̀ бж҃е на́шъ, сла́ва тебѣ̀ <red>[покло́н̾].</red></p>

<p><red>И҆</red>зо ᲂу҆́стъ младе́нецъ неѕло́бивыхъ и҆ с̾сꙋ́щихъ, хвалꙋ̀ твои́хъ ра́бъ сверши́лъ є҆сѝ. разрꙋши́ти сꙋпоста́та, и҆ ѿмсти́ти стрⷭ҇тїю крⷭ҇та̀, паде́нїе дре́внѧгѡ а҆да́ма, дре́вомъ же воздви́гнꙋти сегѡ̀ пою́ща, побѣ́днꙋю пѣ́снь ти гдⷭ҇и.</p>

<p><red>П</red>ѣ́нїе цр҃кви прпⷣбныхъ, живꙋ́щемꙋ въ сїѡ́нѣ, тебѣ̀ хрⷭ҇тѐ прино́ситъ, ѡ҆ тебѣ́ же і҆и҃ль творцѣ̀ свое́мъ ра́дꙋетсѧ, и҆ го́ ры ꙗ҆зы́цы проти́внїи зако́нꙋ и҆ каме носерде́чнїи, ѿ лица́ ти возвесели́ша сѧ, и҆ пою́ще побѣ́днꙋю пѣ́снь ти гдⷭ҇и.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Т</red>оча́щїи несѣко́мыи повелѣ́нїемъ твои́мъ, тве́рдыи сса́вше ка́мень і҆и҃льстїи лю́дїє. ка́мень же ты̀ є҆сѝ хрⷭ҇тѐ и҆ жи́знь, на не́м̾же ᲂу҆тве рже́на бы́сть цр҃кви зовꙋ́щи, ѡ҆са́нна бл҃гослове́нъ є҆сѝ грѧды́и.</p>

<p><red>М</red>ертвеца̀ четверодне́вна повелѣ́нїемъ твои́мъ, и҆з̾ ме́ртвыхъ съ тре́петомъ а҆́дъ и҆спꙋстѝ ла́зарѧ. воскрⷭ҇нїе бо ты̀ є҆сѝ хрⷭ҇тѐ и҆ жи́знь, ѡ҆ не́м̾же ᲂу҆тверже́на бы́сть цр҃кви зовꙋ́щи, ѡ҆са́нна бл҃госло ве́нъ є҆сѝ грѧды́и.</p>

<p><red>В</red>оспо́йте лю́дїє бг҃олѣ́пнѡ въ сїѡ́нѣ, и҆ моли́твꙋ воздади́те хрⷭ҇тꙋ̀ во і҆єрⷭ҇ли́мѣ, са́мъ грѧде́тъ во сла́вѣ со ѻ҆́бластїю, ѡ҆ не́м̾же ᲂу҆тверди́сѧ цр҃кви зовꙋ́щи, ѡ҆са́ нна бл҃гослове́нъ є҆сѝ грѧды́и.</p>

<p><red>ѵ҆пако́й. гла́съ, и҃. С</red>ъ вѣ́твьми воспѣ́ вше пе́рвѣе, послѣдѝ съ древесы̀ ꙗ҆́ша неразꙋ́мивїи і҆ꙋде́є хрⷭ҇та̀ бг҃а. мы́ же вѣ́рою непрело́жною прⷭ҇нѡ почита́юще, ꙗ҆́кѡ бл҃года́телѧ, всегда̀ пою́ще вопїе́м̾ є҆мꙋ̀, бл҃гослове́нъ є҆сѝ грѧды́и а҆да́ма воздви́гнꙋти.</p>

<p><red>пѣ́снь, д҃. і҆рмоⷭ҇. Х</red>рⷭ҇то́съ грѧды́и ꙗ҆́встве нно бг҃ъ на́шъ, прїи́детъ и҆ не заме́д литъ, ѿ горы̀ присѣ́нныѧ ча́сты, дв҃цы ражда́ющыѧ без̾ мꙋ́жа, проро́къ дре́вле речѐ. тѣ́мже всѝ вопїе́мъ, сла́ва си́лѣ твое́й гдⷭ҇и.</p>

<p><red>Д</red>а ка́плютъ ѻ҆́блацы весе́лїе крѣ́пко, на ма́сличнѣй горѣ̀. и҆ всѝ хо́лми, и҆ древа̀ дꙋбра́внаѧ да воспою́тъ хрⷭ҇та̀, хва́лѧще съ ꙗ҆зы́ки. и҆ томꙋ̀ всѝ лю́дїє вопїе́мъ, сла́ва си́лѣ твое́й гдⷭ҇и.</p>

<p><red>В</red>ъ крѣ́пости црⷭ҇твꙋѧи вѣ́чныи гдⷭ҇ь, ѡ҆болче́нъ прїи́детъ. сегѡ̀ ᲂу҆́бѡ красоты́ же и҆ сла́вы, несказа́нно є҆́сть бл҃голѣ́ пїе в̾ сїѡ́нѣ. тѣ́мже всѝ вопїе́мъ, сла́ва си́лѣ твое́й гдⷭ҇и.</p>

<p><red>П</red>ѧ́дїю и҆змѣ́ривыи нб҃о, дла́нїю же зе́м лю, гдⷭ҇ь прїи́де. сїѡ́на бо и҆збра̀, в̾ то́мъ жи́ти и҆ цр҃ьствовати и҆зво́ли. и҆ воз̾лю бѝ лю́ди вѣ́рнѡ пою́щыѧ, сла́ва си́лѣ твое́й гдⷭ҇и.</p>

<p><red>пѣ́снь, є҃. і҆рмоⷭ҇. Н</red>а сїѡ́нъ го́рꙋ взы́ди, бл҃говѣствꙋ́ѧ, и҆ і҆єрⷭ҇ли́мꙋ проповѣ́даѧи, крѣ́постїю возне́съ гла́съ, пресла́внаѧ гл҃ана бы́ша ѡ҆ тебѣ̀ гра́де бж҃їи, ми́ръ на і҆и҃лѧ, и҆ спасе́нїе ꙗ҆зы́кѡмъ.</p>

<p><red>И҆́</red>же в̾ вы́шнихъ сѣдѧ́и на херꙋви́мѣхъ бг҃ъ, и҆ призира́ѧи на смире́нныѧ, то́й грѧде́тъ во сла́вѣ со ѻ҆́бластїю, да и҆спо́ лнѧтсѧ всѧ́ческаѧ бжⷭ҇твеныѧ хвалы̀ є҆гѡ̀. ми́ръ на і҆зра́илѧ, и҆ спасе́нїе ꙗ҆зы́кѡмъ.</p>

<p><red>С</red>їѡ́не, горо̀ бж҃їѧ ст҃а́ѧ, і҆єрⷭ҇ли́ме ѻ҆́крестъ ѻ҆́чи твоѝ возведѝ, и҆ ви́ждь со́браннаѧ ча́да твоѧ̀ в̾ тебѣ̀, се́бо прїи до́ша и҆з̾ дале́ча поклони́тисѧ цр҃ю̀ твоемꙋ̀, ми́ръ на і҆и҃лѧ, и҆ спасе́нїе ꙗ҆зы́кѡмъ.</p>

<p><red>пѣ́снь, ѕ҃. і҆рмо́съ. В</red>озопи́ша с̾ весе́лїем̾ пра́ведныхъ дꙋ́си, ны́нѣ ми́рꙋ завѣ́тъ но́въ завѣща́етсѧ, и҆ кропле́нїемъ ѡ҆бновѧ́тсѧ лю́дїє, бж҃їею кро́вїю.</p>

<p><red>П</red>рїимѝ і҆и҃лю бж҃їе црⷭ҇тво, и҆ пребыва́ѧи во тмѣ̀, свѣ́тъ да ᲂу҆́зриши вели́къ, и҆ кропле́нїемъ да ѡ҆бновѧ́тсѧ лю́дїє, бжⷭ҇твеною кро́вїю.</p>

<p><red>Р</red>азрѣшены̀ своѧ̀ ю҆́зники сїѡ́нѣ и҆спꙋ стѝ, и҆ ѿ́ рова невѣ́дѣнїѧ безво́дна возведѝ, и҆ кропле́нїемъ да ѡ҆бновѧ́тсѧ лю́дїє, бжⷭ҇твеною кро́вїю.</p>

<p><red>конда́къ. гла́съ, ѕ҃. Н</red>а прⷭ҇то́лѣ на́ нб҃си, на жребѧ́ти  на землѝ  носи́мь  хрⷭ҇тѐ бж҃е, ѿ а҆́гг҃лъ хвале́нїе, и҆ ѿ дѣте́й воспѣва́нїе прїе́млѧ, зовꙋ́щихъ ти, бла гослове́нъ є҆сѝ прише́дыи а҆да́ма воз дви́гнꙋти.</p>

<p><red>и҆́косъ. П</red>оне́же а҆́да свѧза́въ, и҆ сме́рть ᲂу҆мертви́лъ є҆сѝ, и҆ ми́ра воста́вилъ є҆сѝ, с̾ ва́їемъ ѻ҆́троцы восхвалѧ́хꙋ тѧ̀ хрⷭ҇тѐ. ꙗ҆́ко побѣди́телѧ, и҆ вопїю́ще ти дне́сь, ѡ҆са́нна сн҃е дв҃довъ. не ктомꙋ́ бо речѐ, закала́ютсѧ млⷣнцы, за млⷣнца мр҃і́ина, но за всѧ̀ и҆ млⷣнцы и҆ ста́рцы, є҆ди́нъ распина́ешисѧ. и҆ ктомꙋ̀ на на́съ не вмѣсти́тсѧ ме́чь. твоѧ́ бо ре́бра пробо дꙋ́тсѧ копїе́мъ, тѣ́мже ра́дꙋющесѧ гл҃емъ, бл҃гослове́нъ є҆сѝ грѧды́и а҆да́ма воздви́гнꙋти.</p>

<p><red>пѣ́снь, з҃. і҆рмо́съ. С</red>пасы́и во ѻ҆гнѝ а҆враа́мскїѧ сѝ дѣ́ти, и҆ халдѣ́и ᲂу҆би́въ, ꙗ҆́же без̾ пра́вды пра́ведныѧ ᲂу҆ловлѧ́хꙋ, препѣ́тыи гдⷭ҇и бж҃е ѻ҆ц҃ъ бл҃гослове́нъ є҆сѝ.</p>

<p><red>П</red>оклонѧ́ющесѧ лю́дїє, и҆ со ᲂу҆ченикѝ ра́дꙋющесѧ, съ ва́їѧми ѡ҆са́нна сн҃ꙋ дв҃довꙋ зовѧ́хꙋ, препѣ́тыи гдⷭ҇и бж҃е ѻ҆ц҃ъ бл҃гослове́нъ є҆сѝ.</p>

<p><red>Н</red>еи҆скꙋсоѕло́бное мно́жество, є҆щѐ мла де́нствꙋющее є҆стество̀, бг҃олѣ́пнѡ тѧ̀ цр҃ѧ̀ і҆и҃лева ѻ҆́трочески поѧ́хꙋ, препѣ́ тыи гдⷭ҇и бж҃е ѻ҆ц҃ъ бл҃гослове́нъ є҆сѝ.</p>

<p><red>С</red>ъ ва́їѧми тѧ хрⷭ҇тѐ, и҆ вѣ́твьми хва́лѧ ще мно́жество, блгⷭ҇ве́нъ прише́дыи цр҃ь вѣкѡ́мъ вопїѧ́хꙋ, препѣ́тыи гдⷭ҇и бж҃е ѻ҆ц҃ъ бл҃гослове́нъ є҆сѝ.</p>

<p><red>пѣ́снь, и҃. і҆рмо́съ. В</red>есели́сѧ і҆єрⷭ҇ли́ме, торжествꙋ́йте лю́бѧщїи сїѡ́на, црⷭ҇твꙋѧи бо во́ вѣки гдⷭ҇ь си́ламъ прїи́детъ. да говѣ́етъ всѧ̀ землѧ̀ ѿ лица̀ є҆гѡ̀, и҆ да вопїе́тъ, блгⷭ҇ви́те всѧ̀ дѣ́ла гдⷭ҇нѧ гдⷭ҇а.</p>

<p><red>Н</red>а жребѧ̀ мла́до всѣ́дъ, црⷭ҇твꙋѧи то бо́ю сїѡ́нѣ хрⷭ҇то́съ, прїи́де бо безслове́с нꙋю и҆́дольскꙋю пре́лесть разрꙋши́ти, и҆ неꙋдержа́нное стремле́нїе ᲂу҆ста́вити всѣ́хъ ꙗ҆зы́кѡвъ, во є҆́же пѣ́ти, бл҃го слови́те всѧ̀ дѣ́ла гдⷭ҇нѧ гдⷭ҇а.</p>

<p><red>Б</red>г҃ъ тво́й сїѡ́нѣ, ра́дꙋисѧ ѕѣлѡ̀, црⷭ҇твꙋѧи бо во́ вѣки хрⷭ҇то́съ, се́й ꙗ҆́коже пи́шетъ, кро́токъ и҆ спаса́ѧи, пра́вед ныи и҆зба́витель на́шъ прїи́де на жре бѧ́ти, коне́чное вра́жїе ᲂу҆би́ти шата́ нїе. є҆мꙋ́же вопїе́мъ, бл҃гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>Ѡ҆</red>скꙋдѣ̀ бжⷭ҇твеныхъ дарѡ́въ, законо престꙋ́пное со́нмище непокори́выхъ. до́мъ бо мл҃твы бж҃їѧ, верте́пъ сотво ри́ша разбо́йническъ, и҆ ѿ́ срⷣца и҆зба́ви телѧ ѿри́нꙋвше. є҆мꙋ́же пое́мъ, бл҃го слови́те всѧ̀ дѣ́ла гдⷭ҇нѧ гдⷭ҇а.</p>

<p><red>пѣ́снь, ѳ҃. і҆рмо́съ. Б</red>г҃ъ гдⷭ҇ь и҆ ꙗ҆ви́сѧ на́мъ, соста́вите пра́здникъ, и҆ веселѧ́ щесѧ прїиди́те возвели́чимъ хрⷭ҇та̀, съ ва́їѧми и҆ вѣ́твьми, пѣ́сньми зовꙋ́ще, бл҃гослове́нъ грѧды́и во́ и҆мѧ гдⷭ҇а сп҃са на́шегѡ.</p>

<p><red>Ꙗ҆</red>зы́цы почто̀ шата́етесѧ писа́ньми; и҆ сщ҃е́нницы почто̀ тще́тнымъ поꙋчи́сте сѧ; кто̀ се́й ре́кше, є҆мꙋ́же дѣ́ти съ ва́їѧми и҆ вѣ́твьми и҆ пѣ́сньми зо вꙋ́тъ: бл҃гослове́нъ грѧды́и во́ и҆мѧ гдⷭ҇а сп҃са на́шегѡ.</p>

<p><red>С</red>ѐ ᲂу҆́бѡ бг҃ъ на́шъ, є҆мꙋ́же никто́же подо́бенъ: пра́веденъ всѧ́къ пꙋ́ть и҆з̾ ѡ҆брѣ́тъ, и҆ дадѐ возлю́бленномꙋ і҆и҃лю. по си́хъ же съ чл҃ки поживѐ ꙗ҆́вльсѧ: бл҃гослове́нъ грѧды́и во́ и҆мѧ гдⷭ҇а сп҃са на́шегѡ.</p>

<p><red>С</red>обла́зны стезѝ, что̀ бли́зъ вы̀ поло жи́сте непокори́вїи; но́ги ва́ша ско́ры кро́вь и҆злїѧ́ти влⷣчню. но воскрⷭ҇нетъ всѣ́хъ спастѝ зовꙋ́щихъ: бл҃гослове́нъ грѧды́и во́ и҆мѧ гдⷭ҇а сп҃са на́шегѡ.</p>

<p><red>задосто́йник̾: В</red>елича́й дꙋшѐ моѧ̀, и҆́же на жрѣбѧ́ти сѣдѧ́щаго, грѧдꙋ́щаго на́ страсть во́льнꙋю, всѣ́хъ хрⷭ҇та̀ цр҃ѧ̀. <red>Б</red>г҃ъ гдⷭ҇ь и҆ ꙗ҆ви́сѧ на́мъ, соста́вите пра́з дникъ, и҆ веселѧ́щесѧ прїиди́те возвели́ чимъ хрⷭ҇та̀, съ ва́їѧми и҆ вѣ́твьми, пѣ́сньми зовꙋ́ще, бл҃гослове́нъ грѧды́и во́ и҆мѧ гдⷭ҇а сп҃са на́шегѡ <red>[покло́н̾ до землѝ].</red></p>

<p><red>ѿпꙋ́ст̾: П</red>рише́дыи во́ градъ і҆єрⷭ҇ли́мъ, и҆ хвалꙋ̀ прїе́мъ ѿ дѣте́й є҆вре́йскихъ, гдⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ ти мт҃ре, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>