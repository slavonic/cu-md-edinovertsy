<document xmlns="http://www.ponomar.net/culiturgical">
<p>Т<red>ропа́рь мч҃нцамъ, вѣ́ре, наде́жде,</red></p>

<p><red>любвѝ и҆ мт҃ри и҆́хъ со́фїи. гла́съ, а҃.</red></p>

<p><red>А҆́</red>гницы слове́сныѧ а҆́гнцꙋ и҆ па́стырю приведо́стесѧ мꙋче́нїемъ, ко хрⷭ҇тꙋ̀ тече́нїе сконча́вше и҆ вѣ́рꙋ соблю́дше. тѣ́мже дне́сь ра́достною дш҃е́ю совер ша́ем̾ досточю́днїи ст҃ꙋ́ю ва́шꙋ па́мѧть, хрⷭ҇та̀  велича́юще  <red>[два́жды].</red></p>

<p><red>сла́ва, и҆ ны́нѣ, боⷢ҇. Г</red>аврїи́лꙋ провѣща́в шꙋ ти дв҃о, є҆́же ра́дꙋисѧ. и҆ со́ гласомъ воплоща́шесѧ всѣ́хъ влⷣка, въ тебѣ̀ ст҃ѣ́мъ кїѡ́тѣ, ꙗ҆́коже речѐ пра́ведныи дв҃дъ. ꙗ҆ви́сѧ простра́ннѣйши небе́съ, поноси́вши зижди́телѧ своегѡ̀. сла́ва все́льшемꙋсѧ в̾ тѧ̀, сла́ва проше́дшемꙋ и҆з̾ тебѐ, сла́ва свободи́вшемꙋ на́съ ржⷭ҇тво́мъ  твои́мъ.</p>

<p>К<red>ано́н̾. гла́съ, а҃. пѣ́снь, а҃. і҆рмоⷭ҇. Т</red>воѧ̀ побѣди́тельнаѧ десни́ца, бг҃олѣ́пнѡ въ крѣ́пости просла́висѧ. та́бо без̾сме́ртне всемогꙋ́щаѧ проти́вныѧ сотрѐ, і҆и҃льтѧ нѡмъ пꙋ́ть глꙋбины̀ ѡ҆бно́вльши.</p>

<p><red>запѣ́въ: С</red>т҃і́и мч҃нцы, моли́те бг҃а ѡ҆ на́съ <red>[покло́н̾].</red></p>

<p><red>П</red>реми́рныѧ тѝ хрⷭ҇тѐ, и҆ неи҆зрече́нныѧ премꙋ́дрости сїѧ́нїе, да́рꙋй мѝ влⷣко, ра́ди бл҃госла́вныѧ и҆ ст҃ы́ѧ твоеѧ̀ мꙋ́че ницы, ꙗ҆́кѡ да воспою̀ є҆ѧ̀ порожде́нїѧ.</p>

<p><red>И҆</red>менова́нїе тѝ ꙗ҆́вѣ, житїе́мъ бг҃омꙋ́д раѧ ᲂу҆краси́сѧ. ве́сь бо проводи́ла є҆сѝ живо́тъ сво́й премꙋ́дростнымъ жела́ нїемъ, сла́внаѧ со́фїѧ мꙋ́дрости бл҃го да́ть  восїѧ́вши.</p>

<p><red>Т</red>во́й пребл҃же́нныи пло́дъ, пребжⷭ҇тве ныѧ трⷪ҇цы число́мъ, ᲂу҆краша́емь стра да́льчески. затꙋ̀ са́мꙋю восїѧ̀ премꙋ́драѧ со́фїѧ, премꙋ́дрости бжⷭ҇твенѣй тезо и҆мени́таѧ.</p>

<p><red>сла́ва. Т</red>ѣ́ло и҆ дш҃ꙋ добродѣ́тельми ѡ҆чи́стивше, дв҃ыѧ ѻ҆трокови́цы, трїѐ тебѣ̀ приведо́шасѧ, мч҃нчески разꙋ́мно мꙋ женихꙋ̀ хрⷭ҇тꙋ̀, вѣ́ра с̾ наде́ждею и҆ любы̀  всесла́внаѧ.</p>

<p><red>и҆ ны́нѣ, боⷢ҇. В</red>сего́ ми зра́ка прїе́мъ, и҆́же зра́комъ бж҃їимъ дре́вле сы́и, всего̀ ѡ҆бновѝ, в̾ твое́мъ чре́вѣ всели́всѧ пре чи́стаѧ бг҃олѣ́пнѡ. тѣ́мже бцⷣꙋ вѣ́рнѡ тѧ̀  сла́вимъ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и мч҃нцы, ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́ бо мо́лите ѡ҆ на́съ  хрⷭ҇та̀  бг҃а  на́шегѡ  <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Е҆</red>ди́не свѣ́дыи зем ны́хъ сꙋщество̀ немощно́е, и҆ млⷭ҇тивно внѐ ѡ҆болкі́исѧ, препоѧ́ши мѧ с̾вы́ше си́лою, воспѣва́ти ти ст҃ы́и, цр҃кви дш҃е́ внаѧ, неи҆зрече́нныѧ сла́вы ти чл҃ко лю́бче.</p>

<p><red>Г</red>ла́са послꙋ́шавше хрⷭ҇то́ва, зовꙋ́ща к̾ без̾сме́ртномꙋ и҆ нестра́стнꙋ житїю̀, по слѣ́доваша вѣнцено́сицы дв҃ы и҆ мч҃нцы вопи́ти тебѣ̀. ст҃ъ є҆сѝ цр҃кви дш҃е́внаѧ, неи҆зрече́нныѧ  ти  сла́вы  чл҃колю́бче.</p>

<p><red>К</red>рѣ́пость дарова́выи хрⷭ҇то́съ, ста́вшим̾ на сꙋди́щи мч҃нчески ва́мъ ꙗ҆́кѡ ѡ҆бѣ ща́сѧ. и҆ бг҃одх҃нове́нныѧ мꙋ́дрости и҆спо́лни, и҆ свѣ́тлы ꙗ҆вѝ побѣдоно́сныѧ мч҃нцы, дв҃ьственою сїѧ́юща бл҃года́тїю.</p>

<p><red>П</red>ритꙋпи́сте ᲂу҆́мъ вра́жїи дв҃ы велича́ вагѡ, и҆ тогѡ̀ горды́ню низ̾ложи́сте. великомꙋ́дренѡ подви́гшесѧ, и҆ пре́жде хва́лѧщагосѧ потреби́ти мо́ре, тече́ нїемъ  кро́вьнымъ  ᲂу҆дави́ли  є҆стѐ.</p>

<p><red>сла́ва. П</red>ремꙋ́дрости вы́шнїѧ хрⷭ҇то́вы, бо га́тно насы́тившесѧ и҆з̾бра́нныѧ, со́фїѧ и҆ бл҃гоꙋ́мныѧ дще́ри трѝ. посрами́ша мꙋ́чащихъ шата́нїе, и҆ ꙗ҆́рость неᲂу҆дер жи́мꙋю.  витꙋ́юще  бжⷭ҇твенаѧ  ᲂу҆че́нїѧ.</p>

<p><red>и҆ ны́нѣ, боⷢ҇. С</red>т҃ы́мъ ст҃а́гѡ хрⷭ҇та̀ поро дила̀ є҆сѝ, ст҃а́ѧ чи́стое селе́нїе, на ст҃ы́хъ почива́ющагѡ. є҆мꙋ́ же вопїе́мъ, ст҃ъ є҆сѝ цр҃кви дш҃е́внаѧ, пречⷭ҇тыѧ ти сла́вы чл҃колю́бче.</p>

<p><red>сѣда́лен̾. гла́съ, а҃. С</red>о́фїѧ, чⷭ҇тны́ѧ сщ҃е́н ныѧ лѣ́торасли, вѣ́ра, и҆ наде́жда, и҆ любы̀ ꙗ҆́вльшесѧ, мꙋ́дрость ѡ҆бъюро́диша є҆́ллинскꙋю, бл҃года́тїю. страда́вше, и҆ по бѣдоно́сны ꙗ҆ви́вшесѧ, вѣнцы̀ нетлѣ́н ными ѿ всѣ́хъ влⷣки ᲂу҆вѧзо́шасѧ.</p>

<p><red>сла́ва, и҆ ны́нѣ, боⷢ҇. М</red>оли́твы свои́хъ ра́бъ прїимѝ бцⷣе, и҆ и҆зба́ви на́съ ѿ всѧ́кїѧ бѣды̀ ꙗ҆́кѡ родила̀ є҆сѝ хрⷭ҇та̀ сп҃са,  и҆зба́вителѧ  дш҃а́мъ  на́шимъ.</p>

<p><red>пѣ́снь, д҃. і҆рмо́съ. Г</red>о́рꙋ тѧ бл҃года́тїю бж҃їею присѣ́ннꙋ, прозорли́выма а҆вва́ кꙋмъ ᲂу҆смотри́въ ѻ҆чи́ма, и҆з̾ тебѐ и҆зы́ ти і҆и҃леви, провоз̾глаша́ше ст҃а́гѡ, на спасе́нїе  на́ше  и҆  ѡ҆бновле́нїе.</p>

<p><red>О</red>у҆крѣ́пльшесѧ бж҃їею бл҃года́тїю, добро побѣ́дныѧ, вѣ́ра, любы̀, наде́жда, мꙋ чи́тельскаѧ преще́нїѧ мꙋ́жески посра ми́ша. и҆ ѻ҆гне́мъ всесожига́еми премꙋ́д рыѧ, и҆ невѣ́стникꙋ хрⷭ҇тꙋ̀ приводи́ми.</p>

<p><red>В</red>оз̾мо́гше крⷭ҇тнымъ всеѡ҆рꙋ́жїемъ, и҆ вѣ́рою ѡ҆гради́вшесѧ, вѣ́ра, любы̀, и҆ наде́жда, мꙋче́нїѧ крѣ́пкѡ ра́ны стер пѣ́ша ст҃і́и. да́же до́ крове ко грѣхꙋ̀ проти́вльшесѧ.</p>

<p><red>С</red>и́лою и҆ любо́вїю трⷪ҇цы ᲂу҆крѣплѧ́еми, вѣ́ра, любы̀, и҆ наде́жда, трⷪ҇цы честнѣ́й дв҃ы равночи́сленїи. страсте́мъ лю́тость раз̾жже́нїѧ претерпѣ́ша, бжⷭ҇твенїи и҆ бг҃опрїѧ́тнїи.</p>

<p><red>П</red>осрами́ша ѻ҆трокови́цы млады́ѧ, льсти́ваго, крⷭ҇то́мъ ѡ҆гра́ждьшесѧ. высо́ кꙋю горды́ню на́ землю низ̾верго́ша свѣ́тлѡ, безꙋ́мнѣ хва́лѧщасѧ, вселе́н нꙋю  всю̀  прїѧ́ти.</p>

<p><red>сла́ва. С</red>вѣщѝ тричи́сленыѧ премꙋ́дро сти сїѧ́юща, вѣ́ра, любы̀, и҆ наде́жда, трⷪ҇ческими просвѣще́ньми ꙗ҆́вѣ ᲂу҆крѣп лѧ́еми, свѣ́тлѡ цр҃кви просвѣща́ютъ, к̾ спасе́нїю  на́шемꙋ  и҆  застꙋпле́нїю.</p>

<p><red>и҆ ны́нѣ, боⷢ҇. С</red>т҃ы́мъ ст҃а́ѧ бцⷣе препѣ́ таѧ, ча́ѧнїе ꙗ҆зы́кѡмъ, и҆ спасе́нїе вѣ́рнымъ. и҆з̾ тебѐ восїѧ̀ и҆зба́витель, и҆ жизнода́вецъ и҆ гдⷭ҇ь на спасе́нїе на́мъ пою́щымъ  тѧ̀.</p>

<p><red>пѣ́снь, є҃. і҆рмо́съ. П</red>росвѣще́й сїѧ́нїемъ прише́ствїѧ твоегѡ̀ хрⷭ҇тѐ, и҆҆ ѡ҆свѣще́и крⷭ҇то́мъ си мирскі́ѧ концы̀, срⷣца̀ про свѣтѝ свѣ́томъ твоегѡ̀ бг҃оразꙋ́мїѧ, правовѣ́рнѡ  хва́лѧщымъ  тѧ̀.</p>

<p><red>Т</red>ерпѣ́нїемъ ра́зꙋма ра́ны под̾и҆ма́хꙋ, премꙋ́дрости бжⷭ҇твеныѧ гл҃юще та́йны. держа́щагѡ посрами́сте тридв҃ы бг҃оно́с ныѧ, вѣ́рою, и҆ є҆стество́мъ свѧза́еми.</p>

<p><red>Р</red>а́дꙋетсѧ пра́баба, ви́дѧщи побѣж да́ема лꙋка́вагѡ, и҆з̾ є҆де́ма дре́вле и҆з̾гна́вшагѡ ю҆̀, жена́ми бг҃омꙋ́дрыми, наде́ждею, вѣ́рою, и҆ любо́вїю, со́фїины наꙋче́нїи.</p>

<p><red>сла́ва. Ꙗ҆</red>дови́тагѡ мꙋчи́телева ласка́ нїѧ и҆з̾бѣ́гше, и҆ мч҃нчески во́лею ко́зни претерпѣ́ша, честны́ѧ ѻ҆трокови́цы, твоеѧ̀ любы̀ ᲂу҆ѧ́з̾вльшесѧ хрⷭ҇тѐ, бжⷭ҇тве нымъ  раче́нїемъ.</p>

<p><red>и҆ нн҃ѣ, боⷢ҇. В</red>еселѧ́тсѧ нбⷭ҇ныѧ си́лы, ви́ дѧще тѧ̀, ра́дꙋютсѧ с̾ ни́ми земле́ныхъ собо́рища. и҆́бо прижи́тїемъ совокꙋпи́ шасѧ твои́мъ дв҃о бцⷣе, тѣ́мъ тѧ досто́йнѡ  сла́вимъ.</p>

<p><red>пѣ́снь, ѕ҃. і҆рмо́съ. Ѡ҆</red>бы́де на́съ послѣ́д нѧѧ бе́здна, нѣ́сть и҆҆збавлѧ́ѧи, в̾мѣ ни́хомсѧ ꙗ҆́кѡ ѻ҆вча̀ назаколе́нїе, спасѝ лю́ди своѧ̀ бж҃е на́шъ. ты́ бо крѣ́пость немощны́мъ  и҆҆  и҆҆справле́нїе.</p>

<p><red>Р</red>а́дꙋющесѧ в̾ твоѝ влⷣко пречи́стѣи дла́ ни, воз̾ложи́ша наде́жды ѻ҆трокови́цы. трⷪ҇цы коли́чествомъ и҆ число́мъ, почте ны̀  и҆  похвалѧ́емы.</p>

<p><red>С</red>вѣтѧ́щесѧ дв҃ьственою добро́тою. и҆ вѣнцы̀ мч҃нческими ᲂу҆краси́шасѧ. и҆ сла́вою сꙋгꙋ́бою ны́нѣ досто́йнѡ ᲂу҆вѧзо́шасѧ, ѿ хрⷭ҇та̀ жизнода́вца и҆ всеще́дрителѧ.</p>

<p><red>сла́ва. П</red>риведе́на бы́ша влⷣко в̾ цр҃ковь твою̀ всѣ́хъ цр҃ю, дв҃ьственаѧ сокро́вища честна́ѧ, ѡ҆бщи́тисѧ црⷭ҇твїю твоемꙋ̀. ты́ бо тѣ́мъ и҆ свѣ́тъ є҆сѝ и҆ весе́лїе.</p>

<p><red>и҆ нн҃ѣ, боⷢ҇. Р</red>а́дꙋютсѧ ѡ҆ тебѣ̀ дв҃о пре пѣ́таѧ, ро́да на́шегѡ пра́дѣди, є҆де́ма воспрїе́мше тобо́ю, є҆го́же престꙋпле́ нїемъ погꙋби́ша. ты́ бо пречⷭ҇таѧ пре́ жде  ржⷭ҇тва̀  и҆  по  ржⷭ҇твѣ̀  є҆сѝ.</p>

<p><red>конда́къ. гла́съ, а҃. А҆́</red>гницы слове́снїи, а҆́гницꙋ и҆ па́стырю бесѣ́довати сподо́би стесѧ. ѻ҆́гневи лю́томꙋ и҆ мꙋ́камъ пре́дани бы́сте, и҆ ꙗ҆ви́стесѧ а҆́гг҃лѡмъ равноче́стни. тѣ́мъ всѝ, сщ҃е́ннꙋю ва́шꙋ па́мѧть пра́зднꙋемъ, въ весе́лїи срⷣца дв҃ы  бг҃омꙋ́дрыѧ.</p>

<p><red>пѣ́снь, з҃. і҆рмо́съ. Т</red>ебѐ мы́сленнꙋю бцⷣе пе́щь, раз̾смотрѧ́емъ вѣ́рнїи, ꙗ҆́коже бо ѻ҆́троки спасѐ трѝ превозноша́емыи, ми́ръ ѡ҆бнови́лъ є҆́сть, во́чревѣ твое́мъ соверше́нъ, восхвалѧ́емыи ѻ҆ц҃е́мъ бг҃ъ и҆҆ препросла́вленъ.</p>

<p><red>Т</red>рисїѧ́нною є҆ди́ною бл҃года́тїю, ѡ҆зарѧ́ еми ꙗ҆́вѣ дв҃ы, бѣсо́вскꙋю разрꙋши́ша тмꙋ̀. свѣ́та трисо́бствена бг҃осло́вѧще и҆ пою́ще, хвали́мыи ѻ҆ц҃е́мъ бж҃е бл҃го слове́нъ  є҆сѝ.</p>

<p><red>Н</red>а́ нб҃сѣхъ свѣщѝ и҆мꙋ́ще свѣщено́с ныѧ дꙋ́ши, со а҆́гг҃лы ве́село ны́нѣ лико ствꙋ́ете. сла́вы присносꙋ́щныѧ наслаж да́ющесѧ и҆ пою́ще, восхвалѧ́емыи ѻ҆ц҃е́мъ  бж҃е  бл҃гослове́нъ  є҆сѝ.</p>

<p><red>сла́ва. Т</red>ерпѣли́во ꙗ҆́кѡ ѻ҆́троцы проти вле́нїе показа́вше, ѻ҆́гнь попра́ша мꙋ́ жески. тѣ́хъ бо равночи́сленыи нра́въ стѧжа́ша, тождемꙋ́дренѡ бг҃омꙋ́дрыѧ, прехва́льнагѡ пою́ще бг҃а и҆ препросла́ вленагѡ.</p>

<p><red>и҆ ны́нѣ, боⷢ҇. Д</red>ае́ши чи́стаѧ ѡ҆ставле́нїе согрѣше́нїемъ пою́щымъ тѧ̀ вѣ́рнѡ, и҆збавлѧ́ющи ѿ напа́стей, и҆ всѧ́когѡ ѡ҆бстоѧ́нїѧ. тебе́ бо ны́нѣ стѧжа́хомъ прибѣ́жище бг҃оневѣ́стнаѧ, ꙗ҆́кѡ воспѣ́ тагѡ  ѻ҆ц҃е́мъ  бг҃а  рꙋка́ма  носи́вшаѧ.</p>

<p><red>пѣ́снь, и҃. і҆рмо́съ. В</red>пещѝ дѣ́ти і҆и҃левы, ꙗ҆́коже в̾горни́лѣ добро́тою бл҃гоче́стїѧ, чистѣ́е зла́та блеща́хꙋсѧ гл҃юще, бл҃го слови́те всѧ̀ дѣ́ла гдⷭ҇нѧ гдⷭ҇а, по́йте и҆҆ превозноси́те  є҆гѡ̀  во́  вѣки.</p>

<p><red>Т</red>рѝ дв҃ы бг҃освѣ́тлыѧ, вѣ́ра, наде́жда, и҆ любы̀ добро́тою бл҃говѣ́рїѧ, чистѣ́йше зла́та блеща́хꙋсѧ, гл҃юще, бл҃гослови́те всѧ̀ дѣ́ла гдⷭ҇а, по́йте и҆ превозноси́те є҆гѡ̀  во́  вѣки.</p>

<p><red>С</red>їѧ́ющыѧ, и҆ свѣтѧ́щыѧсѧ страда́нїем̾ ꙗ҆́вѣ бы́вшїѧ дв҃ы, вѣ́рнїи воспое́мъ гл҃юще, бл҃гослови́те всѧ̀ дѣ́ла гдⷭ҇а, по́й те и҆ превозноси́те є҆гѡ̀ во́ вѣки.</p>

<p><red>сла́ва. И҆</red>сцѣле́нїи пото́ки ѡ҆би́льно нескꙋ́днѣ и҆ бога́тнѡ, ра́ки страстоте́р пицъ и҆сточа́ютъ всегда̀, вѣ́рою зовꙋ́ щымъ, бл҃гослови́те всѧ̀ дѣ́ла гдⷭ҇а, по́й те и҆ превозноси́те є҆гѡ̀ во́ вѣки.</p>

<p><red>и҆ ны́нѣ, боⷢ҇. З</red>емлѧ̀ ст҃а́ѧ бы́сть чⷭ҇таѧ, живоно́сныи кла́съ ро́ждьшаѧ, присно сꙋ́щагѡ живота̀ хода́таѧ хрⷭ҇та̀. є҆мꙋ́же всѝ зове́м̾, бл҃гослови́те всѧ̀ дѣ́ла гдⷭ҇а, по́йте и҆ превозноси́те є҆гѡ̀ во́ вѣки.</p>

<p><red>пѣ́снь, ѳ҃. і҆рмоⷭ҇. Ѻ҆́</red>бразъ чⷭ҇тагѡ ржⷭ҇тва̀ твоегѡ̀, распала́емꙋ кꙋпинꙋ̀, ꙗ҆вѝ не ѡ҆пали́мꙋ. и҆҆ нн҃ѣ на на́съ напа́стей сви рѣ́пѣющꙋю ᲂу҆гаси́ти мо́лимсѧ пе́щь, да тѧ̀ бцⷣе непреста́ннѡ велича́емъ.</p>

<p><red>С</red>вѣ́томъ трисїѧ́ннымъ и҆сполнѧ́еми, и҆ сїѧ́нїѧ бжⷭ҇твенагѡ нн҃ѣ насыща́ющесѧ, тезои҆мени́тыѧ добродѣ́телемъ, и҆ тож деи҆ме́нны любвѐ, наде́жди, и҆ вѣ́ры, наде́ждею и҆ любо́вїю на́съ и҆ вѣ́рою ᲂу҆тверди́те.</p>

<p><red>Д</red>а вы́шнѧѧ крѣ́пость ны́нѣ ᲂу҆кроти́т̾, ѡ҆держа́щагѡ волне́нїѧ є҆рети́ческагѡ, ѡ҆ страстоте́рпицы непобѣди́мїи, и҆ по да́стъ вѣ́рнымъ соедине́нїе. проси́те мо́ лимъ непреста́ннѡ, добродв҃ьственїи.</p>

<p><red>сла́ва. Н</red>о́щь житїѧ̀ всемꙋ́дрыѧ преше́ дше, де́нь постиго́сте невече́рнїи. мꙋ́че нически веселѧ́щесѧ, и҆ дв҃ьственѡ хва́ лѧщесѧ бл҃года́тїю, и҆ бж҃їѧ црⷭ҇твїѧ, нетлѣ́ннагѡ  сподоблѧ́еми.</p>

<p><red>и҆ ны́нѣ, боⷢ҇. ѽ</red> ка́кѡ дв҃аѧ родѝ при сносꙋ́щное сло́во и҆ ѵ҆поста́сно, сїѧ́нїѧ ѻ҆́ч҃а сли́чїѧ, на́шего бл҃года́телѧ и҆ гдⷭ҇а, и҆з̾ неѧ̀ вопло́щьшасѧ. є҆го́ же досто́й нѡ  велича́емъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ мч҃нцъ, со́фїи и҆ ча́дъ є҆ѧ̀ вѣ́ры,</p>

<p>любвѐ и҆ наде́жди, и҆ всѣ́хъ</p>

<p>ст҃ы́хъ, поми́лꙋй и҆ спасѝ</p>

<p>на́съ, ꙗ҆́кѡ бл҃гъ и҆ </p>

<p>чл҃колю́бецъ.</p>

</document>