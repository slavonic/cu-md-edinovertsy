<document xmlns="http://www.ponomar.net/culiturgical">
<p>Т<red>ропа́рь, се́ргїю ра́донежскомꙋ. глаⷭ҇, д҃.</red></p>

<p><red>И҆́</red>же къ добродѣ́телемъ подви́жникъ, ꙗ҆́кѡ вои́стинꙋ во́инъ хрⷭ҇та̀ бг҃а, на́ стра сти вѣлмѝ под̾виза́сѧ, в̾ жи́зни вре́ме ннѣй. в̾ пѣ́нїихъ, бдѣ́нїихъ же и҆ поще́ нїихъ, ѻ҆́бразъ бы́въ свои́мъ ᲂу҆чени ко́мъ. тѣ́мже и҆ всели́сѧ в̾тѧ̀ прест҃ы́и дх҃ъ, є҆го́же дѣ́йствїемъ свѣ́тлѡ ᲂу҆кра́ шенъ. но ꙗ҆́кѡ и҆мѣ́ѧ дерзнове́нїе к̾ ст҃ѣ́й трⷪ҇цѣ, помина́й ста́до, є҆́же собра̀ мꙋ́дрѣ, и҆ не забꙋ́ди ꙗ҆́коже ѡ҆бѣща́сѧ, посѣща́ѧ ча́дъ свои́хъ, се́ргїе прпⷣбне ѻ҆́ч҃е на́шъ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. В</red>о ѡ҆рꙋже́на фараѡ́на погрꙋзѝ, чюдотво рѧ́й дре́вле, мѡѷсе́йскїи же́ѕлъ крⷭ҇то ѡ҆бра́знѡ проразѝ, и҆ раздѣлѝ мо́ре. і҆и҃лѧ же бѣжа́ща, пѣ́ша ходѧ́ща спасѐ, пѣ́снь бг҃ови воз̾сыла́юща.</p>

<p><red>запѣ́въ: П</red>рпⷣбне ѻ҆́ч҃е се́ргїе, молѝ бг҃а ѡ҆ на́съ <red>[покло́н̾].</red></p>

<p><red>Х</red>рⷭ҇та̀ на́съ ра́ди во́лею смири́вшагосѧ, да́же до ра́бїѧ ѻ҆́браза подража́въ, воз̾ люби́лъ є҆сѝ смире́нїе. и҆ ѕѣ́лнымъ бдѣ́ нїемъ и҆ мл҃твами, дш҃егꙋ́бныѧ стра́сти ᲂу҆мертви́въ, на́ горꙋ без̾стра́стїѧ воз̾ ше́лъ є҆сѝ, се́ргїе пребога́те.</p>

<p><red>Ꙗ҆́</red>кѡ свѣти́лникъ свѣ́та, свою̀ дш҃ꙋ сле́зными пото́ки ᲂу҆краша́ѧ, и҆ дрꙋга́го і҆саа́ка подо́бнѡ, са́мъ себѐ возне́слъ є҆сѝ прпⷣбне, и҆ срⷣце своѐ бг҃ови поже́рлъ є҆сѝ.</p>

<p><red>сла́ва. И҆́</red>же во́ чревѣ мт҃рни, трикра́ты проглаше́нїемъ, трⷪ҇цѣ слꙋжи́тель пока за́сѧ. и҆ трисл҃нчнымъ свѣ́томъ ѡ҆зарѧ́ емъ, бѣсо́вскаѧ ѡ҆полче́нїѧ, ꙗ҆́кѡ паꙋ чи́нꙋ разори́лъ є҆сѝ, пребл҃же́нне се́ргїе.</p>

<p><red>и҆ ны́нѣ, боⷢ҇. З</red>ако́нъ кромѣ̀ є҆сте́стве ныхъ, родила̀ є҆сѝ законода́вца, бг҃а и҆ чл҃ка бы́вша, того̀ ꙗ҆́кѡ бл҃га молѝ все непоро́чнаѧ, на́шѧ без̾зако́нїѧ презрѣ́ ти, вопїю́щихъ всегда̀, пое́мъ гдⷭ҇ви сла́внѡ  бо  просла́висѧ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, прпⷣбне ѻ҆́ч҃е се́ргїе, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ  хрⷭ҇та̀  бг҃а  на́шегѡ  <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆тверже́и нб҃са̀ въ на ча́тцѣ ра́зꙋмомъ, и҆ зе́млю на вода́хъ ѡ҆снова́выи. на ка́мени мѧ хрⷭ҇тѐ цр҃ко́в нѣмъ ᲂу҆твердѝ, ꙗ҆́кѡ нѣ́сть ст҃а, па́че тебѐ  чл҃колю́бче.</p>

<p><red>Б</red>л҃ги́хъ ѻ҆́бразъ себѐ в̾да́въ свои́мъ ᲂу҆ченико́мъ, и҆ привлечѐ мно́ги дш҃ы во спасе́нїе, ѿлꙋчи́вшымсѧ мїрска́гѡ при стра́стїѧ, и҆ ᲂу҆тѣше́нїе ᲂу҆лꙋчи́вшымъ, ра́йское  наслажде́нїе.</p>

<p><red>Ꙗ҆́</red>кѡ добропло́днаѧ ма́слина, въ домꙋ̀ бж҃їи блаже́нне процвѣ́лъ є҆сѝ, и҆ ма́сломъ ᲂу҆маща́ѧ дш҃ѧ любо́вїю тѧ̀ пою́щихъ преблаже́нне се́ргїе, и҆ вѣ́рою хрⷭ҇то́ви вопїю́щих̾, нѣ́сть ст҃ъ па́че тебѐ чл҃колю́бче.</p>

<p><red>сла́ва. С</red>трⷭ҇ти дш҃етлѣ́нныѧ ᲂу҆спи́лъ є҆сѝ бо́дреными бдѣ́нїи бл҃же́нне, и҆ си́хъ ра́ди въ черто́гъ нбⷭ҇ныи всели́сѧ, прїе́мъ бг҃омꙋ́дре се́ргїе бл҃года́ть и҆сцѣле́нїемъ.</p>

<p><red>и҆ ны́нѣ, боⷢ҇. Х</red>ерꙋви́мъ и҆ серафи́мъ пре вы́шши, ꙗ҆ви́ласѧ є҆сѝ бцⷣе. ты́ бо є҆ди́ на прїѧ́тъ невмѣсти́маго бг҃а, во́чревѣ свое́мъ нескве́рнаѧ. тѣ́мже тѧ̀ всѝ вѣ́р нїи пѣ́сньми, чи́стаѧ ᲂу҆блажа́емъ.</p>

<p><red>сѣда́лен̾. гла́съ, д҃. Ꙗ҆́</red>кѡ вои́стинꙋ тлѣ́ нныхъ ѡ҆ста́вль непостоѧ́телное, и҆ хрⷭ҇то́ви ѿ дꙋшѝ послѣ́довалъ є҆сѝ. и҆ болѣ́зньми и҆ трꙋды̀, и҆ ѕѣ́лнымъ воз̾держа́нїемъ, ꙗ҆́кѡ беспло́тенъ по́живъ пребл҃же́нне се́ргїе, молѝ хрⷭ҇та̀ бг҃а спасти́сѧ дꙋша́мъ на́шымъ.</p>

<p><red>сла́ва, и҆ ны́нѣ, боⷢ҇. Х</red>ерꙋви́мъ и҆ сера фи́мъ, превы́шши є҆сѝ бцⷣе, нб҃се́ же и҆ землѝ простра́ннѣйши, ви́димыѧ тва́ри и҆ неви́димыѧ ꙗ҆ви́сѧ, преи҆мꙋ́щи нераз̾ сꙋ́днымъ раз̾сꙋжде́нїемъ. є҆го́же бо про стра́нствїѧ нб҃съ не в̾мѣща́ютъ, в̾ свое́й ᲂу҆тро́бѣ вмѣсти́ла є҆сѝ чи́стаѧ, є҆го́же молѝ спасти́сѧ рабо́мъ твои́мъ.</p>

<p><red>пѣ́снь, д҃. і҆рмо́съ. Т</red>ы́ ми хрⷭ҇тѐ гдⷭ҇ь, ты́ же и҆ си́ла ми, ты́ ми бг҃ъ, ты́ ми ра́до ванїе. не ѡ҆ста́вль нѣ́дра ѻ҆́ч҃а, но ми́ло стїю си на́шꙋ нищетꙋ̀ посѣти́въ. тѣ́мъ съ проро́кѡмъ а҆вва́кꙋмомъ зовꙋ̀, си́лѣ твое́й  сла́ва  чл҃колю́бче.</p>

<p><red>Д</red>х҃ꙋ прест҃о́мꙋ хра́мъ ѻ҆́ч҃е бы́лъ є҆сѝ, и҆ живо́тныхъ во́дъ, рѣка̀ и҆сполнѧ́ема. ѡ҆снова́нїе непоколеби́мо цр҃кви, и҆́ноче ствꙋющымъ ᲂу҆тверже́нїе, се́ргїе досто чю́дне.</p>

<p><red>П</red>ррⷪ҇чески сле́зными ка́плѧми на всѧ́къ де́нь посте́лю ѡ҆мака́ѧ се́ргїе сла́вне, до́ндеже доконца̀ страсте́й пꙋчи́нꙋ и҆з̾ сꙋши́л̾ є҆сѝ. тѣ́мже па́мѧть твою̀ почи та́емъ, присночестнꙋ́ю и҆ сщ҃е́ннꙋю.</p>

<p><red>сла́ва. Л</red>ицѐ хрⷭ҇то́во, лице́мъ прпⷣбне се́р гїе зрѣ́ти сподо́бисѧ, зерца́ломъ вои́с тинꙋ разрѣ́шшымсѧ, сїе́ бо и҆ ѿ мі́ра ѿлꙋчи́ тѧ к̾ возлю́бленномꙋ жела́нїю.</p>

<p><red>и҆ нн҃ѣ, боⷢ҇. Ѡ҆</red>чище́нїе на́шым̾ да́рꙋй не вѣ́дѣнїем̾, ꙗ҆́кѡ без̾грѣ́шенъ, и҆ ᲂу҆мирѝ мі́ръ сво́й бж҃е, мл҃твами ро́ждьшїѧ тѧ.</p>

<p><red>пѣ́снь, є҃. і҆рмо́съ. В</red>скꙋ́ю мѧ ѿри́нꙋ, ѿ лица̀ твоегѡ̀ свѣ́те незаходѧ́и, покры́ ла мѧ є҆́сть чюжа́ѧ тма̀ ѻ҆каѧ́ннагѡ. но ѡ҆брати́ мѧ и҆ к̾ свѣ́тꙋ заповѣде́й ти пꙋтѝ моѧ̀ напра́ви молю́тисѧ.</p>

<p><red>В</red>ъ поще́нїихъ непрекло́ненъ пребы́лъ є҆сѝ мꙋ́дре до ѿше́ствїѧ своегѡ̀, хранѧ̀ сїѐ ѡ҆пасе́нїемъ, и҆́мже сподо́бисѧ ꙗ҆́вѣ нетлѣ́нномꙋ  бл҃же́нствꙋ.</p>

<p><red>Ѻ҆́</red>стръ ᲂу҆́мъ и҆мѣ́ѧ къ бг҃ꙋ внима́ти, стра́сти дш҃етлѣ́нныѧ ᲂу҆спи́лъ є҆сѝ ѻ҆́ч҃е, и҆ рꙋкоѧ́ти бл҃гопло́дїѧ пожа́лъ є҆сѝ, пита́ѧ бл҃гоче́стнѡ восхвалѧ́ющихъ тѧ прпⷣбне  ѻ҆́ч҃е  се́ргїе.</p>

<p><red>сла́ва. С</red>вѣ́тло житїѐ твоѐ прпⷣбне се́ргїе, и҆ и҆звѣ́стно всѣ́мъ конце́мъ ꙗ҆ви́сѧ, и҆ бжⷭ҇твеныѧ добро́ты и҆спо́лнено, в̾ мо ли́твахъ же, и҆ поще́нїихъ и҆ любо́вїю и҆́же  ко  хрⷭ҇тꙋ̀  чл҃колю́бцꙋ.</p>

<p><red>и҆ нн҃ѣ, боⷢ҇. Т</red>ѧ̀ стѣ́нꙋ и҆мꙋ́ще, и҆ застꙋ пле́нїемъ твои́мъ соблюда́еми, твое́ю бжⷭ҇твеною сла́вою хва́лѧщесѧ, тѧ̀ ᲂу҆бла жа́емъ. ты́ бо пречи́стаѧ дш҃а́мъ на́ шымъ и҆сточа́еши, весе́лїе и҆ ра́дованїе.</p>

<p><red>пѣ́снь, ѕ҃. і҆рмо́с̾. Ѡ҆</red>чи́сти мѧ сп҃се, мно́ га бо без̾зако́нїѧ моѧ̀, и҆ и҆з̾ глꙋбины̀ ѕѡ́лъ воз̾веди́ мѧ молю́сѧ, к̾ тебѣ́ бо воз̾ва́хъ и҆ ᲂу҆слы́ша мѧ, бж҃е спасе́нїѧ  моегѡ̀.</p>

<p><red>И҆́</red>же па́мѧть твою̀ творѧ́щымъ сщ҃е́н нꙋю ѻ҆́ч҃е, не преста́й молѧ̀ и҆зба́вителѧ, дарова́ти согрѣше́нїемъ ѡ҆ставле́нїе, и҆ нбⷭ҇ное црⷭ҇тво воспрїѧ́ти, и҆дѣ́же гла́съ пра́зднꙋющихъ,  весели́тъ  всѧ̀.</p>

<p><red>Ѡ҆</red> хрⷭ҇тѣ̀ ᲂу҆крѣплѧ́емъ, всѧ̀ кова́рствїѧ лꙋка́ваго, тве́рдымъ ᲂу҆мо́мъ се́ргїе ꙗ҆́ко же сѣ́ть расто́ргнꙋлъ є҆сѝ, и҆ пресвѣ́тло свѣти́ло мі́рови ѻ҆́ч҃е показа́сѧ.</p>

<p><red>сла́ва. С</red>вѣ́томъ бжⷭ҇твенымъ ѡ҆сїѧ́емъ, со а҆́гг҃лы ны́нѣ на́ нб҃сѣхъ водворѧ́ѧсѧ, помина́й вѣ́рою чтꙋ́щихъ па́мѧть твою̀, прпⷣбне се́ргїе приснопа́мѧтне.</p>

<p><red>и҆ ны́нѣ, боⷢ҇. В</red>ознесла̀ є҆сѝ вои́стинꙋ па́дшее чл҃ческое сꙋщество̀, и҆́же ѻ҆́бра зомъ бжⷭ҇твенымъ, и҆ ѻ҆ц҃а ра́венствомъ, ви́димымъ сн҃омъ неизмѣ́ннымъ бг҃о мт҃и без̾ сѣ́мене во́ чревѣ поноси́вши.</p>

<p><red>конда́къ. гла́съ, и҃. Х</red>рⷭ҇то́вою любо́вїю ᲂу҆ѧзви́всѧ прпⷣбне, и҆ томꙋ̀ невозвра́т нымъ жела́нїемъ послѣ́довалъ є҆сѝ. всѧ́ко наслажде́нїе плотьско́е воз̾нена ви́дѣвъ, и҆ ꙗ҆́кѡ сл҃нце ѻ҆те́чествꙋ сѝ восїѧ́лъ є҆сѝ. тѣ́мъ и҆ хрⷭ҇то́съ да́ромъ чюде́съ ѡ҆богати́тѧ, помина́й на́съ чтꙋ́ щихъ пресвѣ́тлꙋю па́мѧть твою̀, да зове́мъ ти, ра́дꙋисѧ се́ргїе бг҃омꙋ́дре.</p>

<p><red>и҆́косъ. Е҆</red>ѵⷢ҇а́льскїи гла́съ ѻ҆́ч҃е ᲂу҆слы́шавъ, всѧ̀ ѡ҆ста́вилъ є҆сѝ плотьска́ѧ мꙋдрова́ нїѧ. бога́тьство же и҆ сла́вꙋ ꙗ҆́кѡ пра́хъ в̾мѣни́въ, и҆ на́страсти ꙗ҆́кѡ беспло́тен̾ подвиза́сѧ, и҆ беспло́тныхъ ликостоѧ́ нїемъ че́сти сподо́бисѧ. ра́зꙋма дарова́ нїе прїѧ́лъ є҆сѝ, є҆́же и҆ пода́ждь въ пѣ́снехъ пою́щымъ ти си́це: ра́дꙋисѧ се́ргїе прпⷣбне и҆ бг҃оно́се, нбⷭ҇ныи чл҃че, земны́и а҆́гг҃ле. ра́дꙋисѧ дх҃а ст҃а́гѡ ѻ҆би́тель, ра́дꙋисѧ мл҃твами бг҃ода́ненъ да́ръ прїѧ́тъ. ра́дꙋисѧ ꙗ҆́кѡ пре́жде рожде́нїѧ проглаше́нїемъ просла́вивъ ст҃ꙋ́ю трⷪ҇цꙋ, є҆́йже и҆́з̾ млада послѣ́дова. ра́дꙋисѧ цѣломꙋ́дрїѧ сто́лпе, и҆́мже всѧ́ ка стра́сть попра́сѧ. ра́дꙋисѧ ꙗ҆́кѡ ѿ млады́хъ ногте́й послѣ́дова хрⷭ҇тꙋ̀. ра́дꙋ исѧ притека́ющымъ къ тебѣ̀, спасе́нїю хода́тай. ра́дꙋисѧ свѣти́лниче много свѣ́тлыи, возведы́и ко хрⷭ҇тꙋ̀ и҆́нѡкъ мно́жество. ра́дꙋисѧ похвало̀ ѻ҆ч҃ествꙋ своемꙋ̀. ра́дꙋисѧ проро́чествомъ ᲂу҆кра ше́ныи, во є҆́же прорица́ти ꙗ҆́кѡ насто ѧ́щѧ грѧдꙋ́щаѧ. ра́дꙋисѧ ꙗ҆́кѡ моли́т вами твои́ми, сопроти́внїи побѣжда́ю тсѧ, ра́дꙋисѧ странѣ̀ на́шей похвала̀ и҆ ᲂу҆твержде́нїе. є҆ѧ́же соблюдѝ мл҃твами си, ѿ вра́гъ ненавѣ́тна, да зове́мъ ти, ра́дꙋисѧ  се́ргїе  бг҃омꙋ́дре.</p>

<p><red>пѣ́снь, з҃. і҆рмоⷭ҇. Б</red>ж҃їѧ схожде́нїѧ ѻ҆́гнь ᲂу҆стыдѣ́сѧ в̾ вавѷлѡ́нѣ дре́вле. сегѡ̀ ра́ ди ѻ҆́троцы, в̾ пещѝ ра́дованною ного́ю, ꙗ҆́кѡ во́ свѣтѣ ликова́хꙋ пою́ще, бл҃го слове́нъ  бг҃ъ  ѻ҆ц҃ъ  на́шихъ.</p>

<p><red>В</red>ъ пещѝ и҆скꙋше́нїѧ раз̾жже́нїѧ, бжⷭ҇твенаѧ бл҃года́ть ѡ҆росѝ тебѐ прпⷣбне, и҆ многосвѣ́тла трⷪ҇ческимъ жела́нїемъ показа̀, зовꙋ́ща, бл҃гослове́нъ бг҃ъ ѻ҆ц҃ъ на́шихъ.</p>

<p><red>М</red>і́ра преѡ҆би́дѣвъ сла́вне се́ргїе, на землѝ ꙗ҆́кѡ беспло́тенъ по́жилъ є҆сѝ, и҆ а҆́гг҃льскимъ ликостоѧ́нїемъ сподо́бисѧ. тѣ́мъ тѧ̀ вѣ́рою почита́ем̾ досточю́дне.</p>

<p><red>сла́ва. В</red>ъ приста́нище ти́хое в̾ше́дъ бг҃о мꙋ́дре, жите́йскихъ пла́ванїи ѿбѣ́гъ, и҆ волнꙋ́ющымсѧ жите́йскими, спаси́тел ное ѡ҆кормле́нїе бы́въ, воспѣва́ющымъ, бл҃гослове́нъ  бг҃ъ  ѻ҆ц҃ъ  на́шихъ.</p>

<p><red>и҆ ны́нѣ, боⷢ҇. Ж</red>е́злъ прорастѐ дв҃о ѿ ко́рене і҆єссе́ѡва, всебл҃же́нныи пло́дъ, цвѣ́тъ носѧ́щи спасе́ныи, вѣ́рою сн҃ꙋ твоемꙋ̀ вопїю́щихъ, ѻ҆ц҃ъ на́шихъ бж҃е бл҃гослове́нъ  є҆сѝ.</p>

<p><red>пѣ́снь, и҃. і҆рмоⷭ҇. С</red>е́дмь седми́цею пе́щь, халдѣ́йскїи мꙋчи́тель, бг҃очести́вымъ лю́тѣ раз̾жжѐ. си́лою же лꙋ́чшею спасе́ ныхъ ви́дѣвъ, творцꙋ̀ и҆ и҆зба́вителю вопїѧ́ше, дѣ́ти бл҃гослови́те, сщ҃е́ннїи воспо́йте лю́дїе, и҆ превозноси́те є҆гѡ̀ во́ вѣки.</p>

<p><red>С</red>вѣтоно́сныи тво́й пра́здникъ пребла же́нне се́ргїе, и҆спо́лнь ра́дости и҆ весе́лїѧ дх҃о́внагѡ, бл҃гоꙋха́нїѧ же и҆ просвѣ ще́нїѧ, тѧ̀ и҆мꙋ́щымъ застꙋ́пника и҆ пра́вило  и҆́ночествꙋющымъ.</p>

<p><red>М</red>л҃твою непреста́нною къ бг҃ꙋ востечѐ, и҆ ѿтꙋ́дꙋ трисл҃нчными сїѧ́нїи ѡ҆зари́сѧ. на врагѝ боре́нїѧ поста́вивъ, приводѧ̀ по́стныхъ собо́ры но́вымъ житїе́мъ хрⷭ҇тꙋ̀ вопїю́щихъ, дѣ́ти бл҃гослови́те, сщ҃е́ннїи воспо́йте лю́дїе, и҆ превозно си́те  є҆гѡ̀  во́  вѣки.</p>

<p><red>сла́ва. В</red>ъ поще́нїихъ крѣ́пкое, въ моли́твахъ нелѣ́ностное, терпѣ́нїе во и҆скꙋше́нїихъ, се́ргїе на землѝ показа̀. зовы́и, дѣ́ти бл҃гослови́те, сщ҃е́ннїи воспо́йте лю́дїе, и҆ превозноси́те є҆гѡ̀ во́ вѣки.</p>

<p><red>и҆ ны́нѣ, боⷢ҇. Б</red>г҃ороди́телнице чи́стаѧ, дш҃и мое́й ꙗ҆́звы грѣхо́вныѧ и҆ собла́з ны ѡ҆чи́сти, ко и҆сто́чникѡмъ примѣ ша́ющи, ꙗ҆́же и҆з̾ ре́бръ ржⷭ҇тва́ ти, и҆ и҆́же ѿ ни́хъ поте́кшымъ стрꙋѧ́мъ. к̾ тебѣ́ бо взыва́ю, и҆ к̾ тебѣ̀ прибѣга́ю, и҆ тѧ̀ призыва́ю  бг҃обл҃года́тнꙋю.</p>

<p><red>пѣ́снь, ѳ҃. і҆рмоⷭ҇. О</red>у҆диви́сѧ ᲂу҆́бѡ ѡ҆ се́мъ не́бо, и҆ землѝ ᲂу҆жасо́шасѧ концы̀, ꙗ҆́кѡ бг҃ъ ꙗ҆ви́сѧ чл҃кѡмъ пло́тїю, чре́во же твоѐ бы́сть простра́ннѣе нб҃съ, тѣ́м̾ тѧ̀ бцⷣе, а҆́гг҃лъ и҆ чл҃къ чинонача́лїѧ ве лича́емъ.</p>

<p><red>С</red>вѣтоѧвле́нїѧ дх҃о́внагѡ и҆спо́лненъ бы́въ прпⷣбне се́ргїе, свѣти́лникъ сїѧ́ѧ и҆з̾дале́ча ꙗ҆ви́сѧ, слове́сныѧ зарѝ на́мъ ѡ҆блиста́ѧ, и҆ пребжⷭ҇твенѣй трⷪ҇цѣ, жили́ще  показа́сѧ.</p>

<p><red>В</red>ои́стинꙋ тѧ̀ вели́ка ᲂу҆чи́телѧ, мꙋ́дре се́ргїе рꙋ́сскимъ страна́мъ хрⷭ҇то́съ  даро ва̀, нело́жнымъ правле́нїемъ, пра́вѧща ѻ҆те́чество своѐ, и҆ ᲂу҆че́нїѧ сладча́йша ме́да и҆злива́юща. и҆́хже ꙗ҆́кѡ ѿ ѻ҆крѵ́на воды̀, и҆ мы̀ вѣ́рнїи почерпа́емъ не зави́стнѡ.</p>

<p><red>сла́ва. Д</red>ш҃етлѣ́нныѧ стра́сти побѣди́в̾, и҆ ꙗ҆́кѡ па́стырь и҆́стинныи ᲂу҆па́слъ є҆сѝ слове́сное хрⷭ҇то́во ста́до, є҆́же вы́нꙋ бл҃года́тїю дх҃а а҆́ки цвѣ́ты ра́йскими пита́ѧ  прпⷣбне.</p>

<p><red>и҆ ны́нѣ, боⷢ҇. Ѱ</red>алмы́ тѧ воспѣва́емъ ѡ҆бра́дованнаѧ, и҆ немо́лчнѡ ти є҆́же ра́дꙋисѧ вопїе́мъ, ты́ бо и҆сточи́ла є҆сѝ всѣ́мъ  ра́дованїе.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ прпⷣбнагѡ ѻ҆ц҃а на́шегѡ се́ргїѧ ра́донежскагѡ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>