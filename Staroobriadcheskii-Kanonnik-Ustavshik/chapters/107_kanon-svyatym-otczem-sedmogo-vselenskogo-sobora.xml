<document xmlns="http://www.ponomar.net/culiturgical">
<p>Т<red>ропа́рь, ст҃ы́мъ ѻ҆ц҃е́мъ седьмо́гѡ вселе́нскогѡ собо́ра. гла́съ, и҃.</red></p>

<p><red>П</red>репросла́вленъ  є҆сѝ  хрⷭ҇тѐ  бж҃е  на́шъ, и҆́же свѣти́ла на землѝ ѻ҆ц҃ы на́шѧ ѻ҆снова́выи, и҆ тѣ́ми ко и҆́стиннѣй вѣ́ рѣ всѣ́хъ на́съ наста́вилъ є҆сѝ. много млⷭ҇тиве  сла́ва  тебѣ̀  <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. В</red>о ѡ҆рꙋже́на фараѡ́на погрꙋзѝ, чюдотво рѧ́й дре́вле, мѡѷсе́йскїи же́ѕлъ крⷭ҇то ѡ҆бра́знѡ проразѝ, и҆ раздѣлѝ мо́ре. і҆и҃лѧ же бѣжа́ща, пѣ́ша ходѧ́ща спасѐ, пѣ́снь бг҃ови воз̾сыла́юща.</p>

<p><red>запѣ́в̾: С</red>т҃і́и ѻ҆ц҃ы, моли́те бг҃а ѡ҆ на́съ <red>[покло́н̾].</red></p>

<p><red>П</red>ѣсносло́вити седмы́и собо́ръ жела́ющꙋ мѝ ны́нѣ, седми́хъ да́ждь бл҃года́ть собра́нїѧ ᲂу҆тѣ́шителѧ гдⷭ҇и, ᲂу҆мꙋдри́вша сїѧ̀ ѻ҆гнеѧзы́чно, и҆ хꙋ́льное ꙗ҆зыко бѣ́сїе  преста́вивша.</p>

<p><red>Б</red>о́льшѡ ѿ нача́тка число̀ седмо́е, содѣ́тельства бо бж҃їѧ первоѡ҆бра́знѡ бы́сть. всѧ́ческое ѕло́бы разрꙋше́нїе в̾ седмы́и де́нь ны́нѣ, и҆ всѣ́мъ є҆ресе́мъ ᲂу҆ставле́нїе, в̾ равночи́сленое собра́нїе.</p>

<p><red>сла́ва. П</red>обѣди́въ бг҃обо́рнагѡ а҆́рїѧ въ нике́и пре́жде па́стырьскимъ жеѕло́мъ, правосла́внѡ напра́ви цр҃ковь повелѣ́ ньми ли́къ ѻ҆ц҃ъ. и҆ ны́нѣ всѧ̀ посрамѝ и҆конобо́рцы, ꙗ҆́кѡ посо́бникъ.</p>

<p><red>и҆ нн҃ѣ, боⷢ҇. Ꙗ҆́</red>коже ѻ҆ц҃ы наꙋчи́ша бл҃го че́стнѡ и҆сповѣ́дающе вѣ́рнѡ, дв҃ьстве нꙋю ᲂу҆тро́бꙋ без̾ болѣ́зни ро́ждьшꙋю с̾ пло́тїю беспло́тнагѡ, кла́нѧемсѧ тогѡ̀ написꙋ́юще ѻ҆́бразъ, и҆ чⷭ҇тно лобыза́ем̾.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и ѻ҆ц҃ы, ꙗ҆́кѡ всѝ по́ бз҃ѣ къ ва́мъ прибѣга́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆тверже́и нб҃са̀ въ нача́тцѣ ра́зꙋмомъ, и҆ зе́млю на во да́хъ ѡ҆снова́выи. на ка́мени мѧ хрⷭ҇тѐ цр҃ко́внѣмъ ᲂу҆твердѝ, ꙗ҆́кѡ нѣ́сть ст҃а, па́че  тебѐ  чл҃колю́бче.</p>

<p><red>Н</red>епоколеба́тисѧ хрⷭ҇то́вѣ цр҃кви нерꙋши́ мѣ бы́ти, ѿ негѡ̀ та́йнѡ ᲂу҆чи́ми бжⷭ҇твенїи пастыренача́льницы. сїю̀ по колеба́ти хотѧ́щихъ, ꙗ҆́кѡ а҆нти́христо вы ча́сти ѿ бл҃гочести́выхъ ѿлꙋчи́ша.</p>

<p><red>Ѡ҆</red>чища́етъ ѿ мꙋ́тнагѡ и҆ смра́днагѡ пото́ка, ѿ и҆сто́чника спасе́нагѡ по че́рпъ, и҆ жа́ждꙋщыѧ лю́ди хрⷭ҇то́вы насы ща́етъ, ᲂу҆че́нїи стрꙋѧ́ми ѻ҆те́ческое собра́нїе.</p>

<p><red>сла́ва. Н</red>а ненави́дных̾ вои́стинꙋ хрⷭ҇тїѧ ноѡ҆глаго́льникъ стече́нїе хрⷭ҇толюби́ выхъ седмо́е, во́градѣ свѣ́тлемъ нике́й стѣмъ бы́сть. є҆мꙋ́же цр҃їе и҆ри́на и҆ константи́нъ,  є҆диномꙋ́дренїи.</p>

<p><red>и҆ ны́нѣ, боⷢ҇. В</red>сѧ́къ да ѿстꙋпа́етъ нечести́въ, и҆́же ѻ҆́браза нечте́тъ чест на́гѡ бцⷣы, и҆ тꙋ̀ непроповѣ́даѧ хрⷭ҇та̀ бг҃омꙋ́жно ро́ждьшꙋю, ѻ҆гню̀ да ѿсыла́е тсѧ  сжига́емь  без̾коне́чнѡ.</p>

<p><red>сѣда́ленъ. гла́съ, д҃. С</red>вѣти́льницы пре свѣ́тлїи и҆́стины хрⷭ҇то́вы, ми́ра просвѣ ти́сте ᲂу҆че́нїемъ ва́шимъ ѻ҆ц҃ы бг҃огл҃ивїи, погꙋби́вше є҆́реси ѕловѣ́р ныхъ хꙋ́льникъ, погаси́сте пла́меннаѧ хꙋ́лѧщихъ смꙋще́нїѧ. тѣ́мъ ꙗ҆́кѡ ст҃лїе хрⷭ҇то́вы  всѣ́хъ  просвѣща́ете.</p>

<p><red>сла́ва, и҆ ны́нѣ, боⷢ҇. Д</red>в҃о всенепоро́чнаѧ, пребога́тагѡ бг҃а поро́ждьши, со беспло́ тными тогѡ̀ непреста́ннѡ молѝ, ѡ҆ста вле́нїе прегрѣше́нїи и҆ и҆справле́нїе жи тїѧ̀ да́ти на́мъ пре́жде конца̀, вѣ́рою и҆ любо́вїю пою́щымъ тѧ̀ по́долгꙋ, є҆ди́на многопѣ́таѧ.</p>

<p><red>пѣ́снь, д҃. і҆рмо́съ. Т</red>ы́ ми хрⷭ҇тѐ гдⷭ҇ь, ты́ же и҆ си́ла ми, ты́ ми бг҃ъ, ты́ ми ра́дованїе. не ѡ҆ста́вль нѣ́дра ѻ҆́ч҃а, но млⷭ҇тїю си на́шꙋ нищетꙋ̀ посѣти́въ. тѣ́мъ съ прⷪ҇ро́комъ а҆вва́кꙋмомъ зовꙋ̀, си́лѣ твое́й сла́ва чл҃колю́бче.</p>

<p><red>Г</red>лаго́лъ бж҃їи и҆мꙋ́ще стрѣ́лꙋ и҆ ме́чь, всѧ̀ кꙋ́пнѡ и҆скала́ютъ врагѝ, ѻ҆бразо́въ крⷭ҇тныхъ. непочита́ющихъ. та́ко же и҆зображе́нїѧ хрⷭ҇то́ва и҆ бцⷣы, и҆ ст҃ы́хъ всѣ́хъ  ѻ҆ц҃ы  бг҃ови́днїи.</p>

<p><red>Ꙗ҆́</red>коже седьмїю̀ трꙋ́бъ и҆ є҆рихѡ́новы стѣ́ны седмы́мъ падо́ша ѡ҆бхожде́нїем̾. си́це седмїю̀ собо́рове всѐ ѡ҆полче́нїе на хрⷭ҇та̀ воз̾носѧ́щеесѧ низ̾ложи́ша в̾ про́ пасть, собра́нїемъ седмы́мъ бг҃огла́сных̾ трꙋ́бъ  дх҃о́вныхъ.</p>

<p><red>сла́ва. Ю҆́</red>ношьское противле́нїе ꙗ҆влѧ́ѧ, и҆ бж҃їимъ рве́нїемъ распалѧ́емь ѻ҆те́че скїй собо́ръ, и҆лїины̀ стꙋ́дныѧ сщ҃е́нники ᲂу҆морѝ. тѣ́мъ со дерзнове́нїемъ хрⷭ҇то́вꙋ ѻ҆́бразꙋ любо́вїю покланѧ́тисѧ пове лѣ́лъ  є҆́сть.</p>

<p><red>и҆ ны́нѣ, боⷢ҇. Т</red>ы̀ ᲂу҆пова́нїе мѝ пречⷭ҇таѧ, ты́ ми пѣ́нїе, ты́ ми приста́нище, ты́ ми ѡ҆кормле́нїе, ꙗ҆́же бг҃а сло́ва ѻ҆́ч҃а воплоще́нна несочета́ннѡ ро́ждьши. тѣ́мъ твоемꙋ̀ несꙋмѣ́ннѡ кла́нѧюсѧ ѻ҆́бразꙋ, крѣ́постїю твое́ю воз̾мога́ѧ.</p>

<p><red>пѣ́снь, є҃. і҆рмо́съ. В</red>скꙋ́ю мѧ ѿри́нꙋ, ѿ лица̀ твоегѡ̀ свѣ́те незаходѧ́и, покры́ ла мѧ є҆́сть чюжа́ѧ тма̀ ѻ҆каѧ́ннаго. но ѡ҆брати́ мѧ, и҆ к̾ свѣ́тꙋ за́повѣдей тѝ, пꙋтѝ моѧ̀ напра́ви молю́тисѧ.</p>

<p><red>В</red>ысо́кимъ ра́зꙋмомъ раз̾смотри́вше, ѿлꙋчи́сте и҆конобо́рца ꙗ҆́кѡ и҆ноплеме́ ннѡ мꙋ́дрствꙋюща честні́и ѻ҆ц҃ы. и҆ че́сть хрⷭ҇то́вꙋ ѻ҆́бразꙋ ꙗ҆́кѡ досто́йнѡ подаѧ́ ти  повелѣ́сте  <red>[два́жды].</red></p>

<p><red>сла́ва. Н</red>ы́нѣ вре́мѧ весе́лїѧ, ны́нѣ спасе́ нїѧ де́нь ꙗ҆ви́сѧ. возвесели́мсѧ сегѡ̀ ра́ди, и҆ хрⷭ҇то́ви ра́дꙋющесѧ возопїе́мъ, ми́ръ да́ждь на́мъ сво́й, мл҃твами ѻ҆ц҃ъ ст҃ы́хъ седма́гѡ со́нма чл҃колю́бче.</p>

<p><red>и҆ ны́нѣ, боⷢ҇. З</red>а бл҃гоꙋтро́бїе млрⷭ҇дїѧ, ѿ дв҃ы ро́ждьсѧ сн҃ъ бж҃їи несовра́тнѡ. чюжа́ѧ носѧ̀, и҆мы́и ꙗ҆́кѡ своѧ̀. и҆ зра́ комъ свои́мъ ѡ҆пи́санъ ви́дитсѧ во́лею, сꙋщество́мъ  сы́и  не ѡ҆пи́санъ.</p>

<p><red>пѣ́снь, ѕ҃. і҆рмо́с̾. Ѡ҆</red>чи́сти мѧ сп҃се, мно́ га бо без̾зако́нїѧ моѧ̀, и҆ и҆з̾ глꙋбины̀ ѕѡ́лъ воз̾веди́ мѧ молю́сѧ, к̾ тебѣ́ бо воз̾ва́хъ и҆ ᲂу҆слы́ша мѧ, бж҃е спасе́нїѧ  моегѡ̀.</p>

<p><red>Д</red>а воска́плютъ го́ры сла́дость. є҆рети́ ческое бо мно́жество ѿгна́но бы́сть, ꙗ҆́дъ пролива́ющихъ го́ркїи. ѻ҆́бразомъ ст҃ы́мъ  ѡ҆ставле́нїѧ <red>[два́жды].</red></p>

<p><red>сла́ва. Н</red>б҃о и҆ землѧ̀ согла́снѡ да пра́з днꙋютъ, дще́ри бж҃їи вели́чество. и҆́бо велича́етсѧ, ѿложи́вши сїю̀ ᲂу҆ничижа́ю щихъ.</p>

<p><red>и҆ ны́нѣ, боⷢ҇. Ѿ</red> мт҃ре сн҃ъ ѻ҆ч҃ь без̾ ѻ҆ц҃а, пе́рвѣе же без̾ мт҃ре бг҃олѣ́пнѡ ро́ж дьсѧ, и҆ породи́въ мѧ. тѣ́мъ ро́ждьшꙋю с̾ рожде́нымъ воѡ҆бразꙋ́ѧ лобыза́ю.</p>

<p><red>конда́къ. гла́съ, и҃. А҆</red>пⷭ҇льское проповѣ́ данїе, и҆ ѻ҆ц҃ъ ᲂу҆че́нїе цр҃кви є҆ди́ною вѣ́ рою запечатлѣ̀. и҆ ри́зꙋ носѧ́щи и҆́сти нѣ, и҆стка́нꙋ ѿ вы́шнѧгѡ бг҃осло́вїѧ, и҆справлѧ́етъ и҆ сла́витъ бл҃гоче́стїѧ вели́ кое  та́иньство.</p>

<p><red>и҆́кос̾. В</red>ысо́кимъ проповѣ́данїемъ бж҃їю цр҃квь ᲂу҆слы́шимъ вопїю́щꙋ, жа́ждаи да прїи́детъ ко мнѣ̀. ча́шꙋ є҆ѧ́же держꙋ̀, ча́ша є҆́сть премꙋ́дрости. сїѐ пи́во и҆́сти ны сло́вомъ растворе́но, воды̀ непроли ва́емы прерѣка́нїѧ, но и҆сповѣ́данїѧ. ю҆́же пїѧ̀ ны́нѣшнїи і҆и҃ль, бг҃а зри́тъ вѣща́юща, ви́дите ви́дите, ꙗ҆́кѡ а҆́зъ са́мъ є҆́смь, и҆ непремѣнѧ́юсѧ. а҆́зъ бг҃ъ пе́рвыи, а҆́зъ и҆ по си́хъ, и҆ па́че менѐ и҆́нъ нѣ́сть ѿ ню́дъ. ѿ сю́дꙋ причаща́ющїисѧ насы́тѧтсѧ, и҆ восхва́лѧтъ бл҃гоче́стїѧ вели́кое  та́иньство.</p>

<p><red>пѣ́снь, з҃. і҆рмо́съ. Б</red>ж҃їѧ схожде́нїѧ ѻ҆́гнь ᲂу҆стыдѣ́сѧ въ вавѷлѡ́нѣ дре́вле. сегѡ̀ ра́ди ѻ҆́троцы, в̾ пещѝ ра́дованною ного́ю, ꙗ҆́кѡ во́ свѣтѣ ликова́хꙋ пою́ ще, бл҃гослове́нъ бг҃ъ ѻ҆ц҃ъ на́шихъ.</p>

<p><red>П</red>обѣжда́ютсѧ є҆ресе́й нача́льницы пове лѣ́нїи бг҃оглаго́ливыхъ мꙋже́й, и҆́же че́сть ѻ҆́браза первоѡ҆бра́зномꙋ сочета ва́ющихъ, и҆ пра́вѡ ꙗ҆́коже речѐ вели́кїи васи́лїи бл҃госло́вѧщихъ бг҃а ѻ҆ц҃ъ на́шихъ.</p>

<p><red>Х</red>ра́ми ᲂу҆краша́ютсѧ свѣ́тлыми ѻ҆бразы̀ ᲂу҆добрѧ́еми. сегѡ̀ ра́ди ᲂу҆кра́шени в̾ цр҃ква́хъ, и҆́же па́че всѣ́хъ земны́хъ краснѣ́йшемꙋ добро́тою совоспѣва́ютъ пою́ще, бл҃гослове́нъ бг҃ъ ѻ҆ц҃ъ на́шихъ.</p>

<p><red>сла́ва. С</red>вѣ́тъ ѡ҆блиста́въ, дале́че тмѣ̀ нечести́выхъ ѿгна́нѣ. сегѡ̀ ра́ди всѧ́че скаѧ свѣ́та и҆спо́лньшесѧ, свѣтода́телѧ хрⷭ҇та̀ с̾ весе́лїемъ пою́тъ гл҃юще, бл҃госло ве́нъ  бг҃ъ  ѻ҆ц҃ъ  на́шихъ.</p>

<p><red>и҆ ны́нѣ, боⷢ҇. П</red>речⷭ҇таѧ влⷣчца, на́шегѡ спасе́нїѧ є҆ди́на наде́жа, стра́шнѡ поро́ ждьшаѧ цр҃ѧ царе́мъ хрⷭ҇та̀, и҆ на рꙋкꙋ̀ того̀ носѧ́щи ꙗ҆́ко младе́нца, и҆ спокла нѧ́ема напи́санно, ꙗ҆́коже ѻ҆ц҃ы реко́ша.</p>

<p><red>пѣ́снь, и҃. і҆рмоⷭ҇. С</red>е́дмь седми́цею пе́щь, халдѣ́йскїи мꙋчи́тель, бг҃очести́вымъ лю́тѣ разжжѐ. си́лою же лꙋ́чшею спасе́ ныхъ ви́дѣвъ, творцꙋ̀ и҆ и҆зба́вителю вопїѧ́ше, дѣ́ти бл҃гослови́те, сщ҃е́ннїи воспо́йте, лю́дїє и҆ превозноси́те є҆гѡ̀ во́ вѣки.</p>

<p><red>З</red>ако́нъ ᲂу҆ставлѧ́етъ и҆зѧ́щнѡ ѻ҆те́че ское собра́нїе, бл҃гочести́вымъ любе́знѡ покло́нныи, и҆ написа́нїе сщ҃е́ннагѡ ѻ҆́браза. любочести́выхъ же лѣ́тнꙋю па́мѧть ꙗ҆́кѡ ча́да соверша́емъ бл҃гопо кори́ва ѻ҆́нѣхъ, и҆ любо́вїю и҆ко́нꙋ хрⷭ҇то́ вꙋ лобыза́емъ. пою́ще, дѣ́ти бл҃госло ви́те сщ҃е́ннїи, воспо́йте лю́дїе, и҆ пре возноси́те  є҆гѡ̀  во́  вѣки.</p>

<p><red>С</red>е́дмь седми́цею прекланѧ́хꙋ смире́ных̾ высокомꙋ́дрїи. и҆ добродѣ́тельныхъ ᲂу҆стремле́нїемъ воскраща́хꙋ, и҆́ми же потворѧ́хꙋ бжⷭ҇твенаѧ дѣѧ́нїѧ и҆́хъ. но и҆́же седма́гѡ собо́ра соше́дшесѧ ны́нѣ ѻ҆ц҃ы в̾ нике́и, горды́ню тѣ́хъ є҆ди́ною и҆сторго́ша  се́дмь  седме́рнѣйше.</p>

<p><red>сла́ва. С</red>трѣ́лы младе́нецъ быва́ютъ ѱа ло́мски старомꙋ́дрымъ, младе́нчество мꙋ́дрствꙋющихъ ꙗ҆́звы и҆ ѡ҆ране́нїѧ. бжⷭ҇твеною же си́лою и҆знемога́ютъ ꙗ҆зы́ цы мно́зи хꙋлы̀ глаго́лющихъ на высо тꙋ̀, и҆ всѧ́къ кто̀ ѻ҆ц҃а, сн҃а и҆ дх҃а бг҃а є҆ди́ногѡ невѣ́сть всѣ́хъ винꙋ̀ и҆ є҆ди́н ствѡ.</p>

<p><red>и҆ ны́нѣ, боⷢ҇. С</red>одѣва́етсѧ младе́нецъ самово́льнѡ млⷭ҇ти ра́ди содѣ́тель ѿ чи́стыхъ крове́й твои́хъ, сохра́нь тѧ по ржⷭ҇твѣ̀ преѡ҆чи́стованнꙋю всю̀ чи́стꙋ, и҆ ѡ҆скве́рньшїисѧ ѡ҆чища́етъ ѻ҆́бразъ. тѣ́мъ во и҆ко́нахъ соѡ҆бразꙋ́ет̾тисѧ є҆стество́мъ зе́мленъ, бг҃ъ сы́и сꙋще ство́мъ.</p>

<p><red>пѣ́снь, ѳ҃. і҆рмоⷭ҇. О</red>у҆диви́сѧ ᲂу҆́бѡ ѡ҆ се́мъ нб҃о, и҆ землѝ ᲂу҆жасо́шасѧ концы̀, ꙗ҆́ко бг҃ъ ꙗ҆ви́сѧ чл҃кѡмъ пло́тїю, чре́во же твоѐ бы́сть простра́ннѣе нб҃съ, тѣ́мъ тѧ̀ бцⷣе, а҆́гг҃лъ и҆ чл҃къ чинонача́лїѧ велича́емъ.</p>

<p><red>В</red>ели́кїи в̾ крѣ́пости и҆ совѣ́томъ, и҆́же всѧ̀ содержа́й непости́жимо, є҆ди́ныи бж҃е крѣ́пкїи пренача́льне всѣ́хъ цр҃ю, цр҃ковь ᲂу҆твердѝ правосла́вїемъ сѝ соблюда́ѧ ѻ҆ц҃ъ пресла́вныхъ мольба́ми, ѡ҆бличи́вшихъ  ѕловѣ́рныхъ.</p>

<p><red>В</red>ели́кихъ сподо́бистесѧ по́честей на землѝ бг҃омꙋ́дренѡ ст҃і́и, ꙗ҆́кѡ хрⷭ҇то́въ ѻ҆́бразъ почто́сте любе́знѡ. ны́нѣ же стѣ́нь ѿло́жьше и҆ покрове́нїе плоть ско́е, тогѡ̀ самоли́чнѡ к̾ лицꙋ̀ зритѐ, вели́кихъ  сподоблѧ́еми.</p>

<p><red>сла́ва. О</red>у҆́же да нака́жемсѧ всѐ во́инь ствомъ ва́рварскимъ без̾слове́сїемъ, всѣ́хъ содѣ́телю попꙋсти́лъ є҆сѝ ᲂу҆стре мле́нїе. ты̀ разорѝ тѣ́хъ свирѣ́пство є҆́же на ны̀, и҆ хрⷭ҇тїѧ́нствꙋ на́шемꙋ спосо́бьствꙋй ᲂу҆пова́ющемꙋ на тѧ̀, бл҃го дерзнове́нными мл҃твами ѻ҆ц҃ъ, и҆́мже соверша́емъ  па́мѧть.</p>

<p><red>и҆ ны́нѣ, боⷢ҇. Р</red>азꙋмѣ́ти та́йны стра́ш нагѡ тѝ ржⷭ҇тва̀ николи́же мо́жетъ зе́мленъ ᲂу҆́мъ, но нижѐ высокомы́сле ныи а҆́гг҃льскїи, ꙗ҆́кѡ бг҃а родила̀ є҆сѝ воплоще́ннагѡ вы́ше є҆стества̀. тѣ́мъ тѧ̀ бцⷣꙋ вѣ́дꙋще и҆ со ѻ҆́нѣмъ написꙋ́ юще  велича́емъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ сла́вныхъ и҆ всехва́льныхъ а҆пⷭ҇лъ, и҆ и҆́же во ст҃ы́хъ ѻ҆ц҃ъ на́шихъ вселе́нскихъ ᲂу҆чи́телей, собра́вшихсѧ в̾ нике́и вто ро́е, на потребле́нїе и҆конобо́рцевъ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>