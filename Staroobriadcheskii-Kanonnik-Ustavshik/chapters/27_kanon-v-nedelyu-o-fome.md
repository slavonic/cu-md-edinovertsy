Т=ропа́рь , в̾ нлⷣю ѡ҆ ѳомѣ̀ . гла́съ , з҃ .=

~Зна́менанꙋ гро́бꙋ , живо́тъ ѿ́ гроба во сїѧ́лъ є҆сѝ хрⷭ҇тѐ бж҃е . и҆ две́ремъ затво ре́нымъ ᲂу҆чн҃ко́мъ пред̾ста̀ , и҆́же всѣ́хъ воскрⷭ҇нїе . дх҃ъ пра́выи , тѣ́ми ѡ҆бнов лѧ́ѧ на́мъ , по вели́цѣй твое́й млⷭ҇ти =[два́жды]. сла́ва , и҆ ны́нѣ , то́йже .=

К=ано́нъ . гла́съ , а҃ . пѣ́снь , а҃ . і҆рмо́съ . П=ое́мъ всѝ лю́дїє ѿ лю́ты рабо́ты фа раѡ́ни , лю́ди и҆҆зба́вльшемꙋ , и҆҆ во глꙋ бинѣ̀ морстѣ́й , нога́ми немо́крыми наста́вльшемꙋ , пѣ́снь побѣ́днꙋю , ꙗ҆́кѡ просла́висѧ .

=запѣ́въ : С=ла́ва тебѣ̀ бж҃е на́шъ , сла́ва тебѣ̀ =[покло́н̾].=

~Дне́сь просвѣще́нїе дш҃а́мъ , хрⷭ҇то́съ бо ѿ́гроба , ꙗ҆́коже сл҃нце восїѧ́въ тридне́ внѡ , и҆ мра́чнꙋю бꙋ́рю ѿгна́лъ є҆́сть грѣха̀ на́шегѡ . того̀ воспое́мъ ꙗ҆́кѡ просла́висѧ =[два́жды].=

=сла́ва . Ц=р҃ь времено́мъ свѣтоно́сныи де́нь , и҆ дне́мъ же цр҃ьски ꙗ҆́вльсѧ , да́ры носѧ̀ ᲂу҆краша́етъ и҆збра́нныѧ лю́ди цр҃ко́вныѧ , непреста́ннѡ пою́щыѧ , воскрⷭ҇шаго хрⷭ҇та̀ , ꙗ҆́кѡ просла́висѧ .

=и҆ ны́нѣ . Н=и две́ри сме́ртныѧ хрⷭ҇тѐ , ни печа́ти гро́бныѧ , ни ключѝ вра́тныѧ тебѣ̀ проти́вишасѧ . но воскр҃съ пред̾ ста́лъ є҆сѝ дрꙋго́мъ сѝ влⷣко , ми́ръ да́рꙋѧ , всѧ́къ ᲂу҆́мъ преимꙋ́щїи .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . О=у҆твердѝ менѐ хрⷭ҇тѐ , на недви́жимомъ ка́мени за́повѣдей тѝ , и҆ просвѣти́ мѧ свѣ́томъ лица̀ твоегѡ̀ , нѣ́сть бо ст҃а па́че тебѣ̀ чл҃колю́бче .

~Но́ваѧ за ве́тхих̾ , и҆ в̾ тлѣ́нных̾ мѣ́сто нетлѣ́ннаѧ , крⷭ҇то́мъ си хрⷭ҇тѐ соверши́лъ є҆сѝ . на́мъ во ѡ҆бновле́нїе жи́зни , ходи́ ти досто́йнѡ повелѣ́лъ є҆сѝ =[два́жды].=

=сла́ва . В=о́ гробѣ затворе́нъ є҆сѝ , со ѡ҆пи́санною пло́тїю свое́ю , не ѡ҆пи́сан ныи хрⷭ҇тѐ , воскрⷭ҇лъ є҆сѝ , и҆ две́ремъ зат воре́нымъ пред̾ста́лъ є҆сѝ свои́мъ ᲂу҆чени ко́мъ всеси́льне .

=и҆ ны́нѣ . Ꙗ҆́=звы своѧ̀ хрⷭ҇тѐ , ꙗ҆́же во́лею прїѧ́лъ є҆сѝ на́съ ра́ди , пред̾ста́лъ є҆сѝ ᲂу҆ченико́мъ свои́мъ , сохра́нь свидѣ́тель ство своѐ , и҆ показа́лъ є҆сѝ сла́вꙋ воскрⷭ҇нїѧ .

=сѣда́лен̾ . гла́съ , ѕ҃ . Ꙗ҆́=кѡ посредѝ ᲂу҆чн҃къ свои́хъ прїи́де , сп҃се ми́ръ даѧ̀ и҆́мъ , прїидѝ и҆ к̾ на́мъ , и҆ спасѝ на́съ .

=сла́ва , и҆ ны́нѣ . боⷢ҇ . И҆́=же бл҃гослове́нꙋю нарекі́и мт҃рь себѣ̀ , прїи́де на́ стрⷭ҇ть во́ лею свое́ю , просїѧ́в̾ на крⷭ҇тѣ̀ , взыска́ти хотѧ̀ а҆да́ма , гл҃ѧ а҆́гг҃лѡмъ с̾ра́дꙋйтеми сѧ , ꙗ҆́кѡ ѡ҆брѣто́хъ и҆зги́бшꙋю дра́хмꙋ . и҆́же всѧ̀ мꙋ́дрѣ ᲂу҆стро́ивыи бж҃е сла́ва тебѣ̀ .

=пѣ́снь , д҃ . і҆рмо́съ . В=е́лїѧ та́йна твоегѡ̀ хрⷭ҇тѐ смотре́нїѧ . сѐ ᲂу҆́бѡ свы́ше пред̾ зрѧ̀ , прозорли́выма а҆вва́кꙋмъ , и҆зы́де вопїѧ́ше ти , на спасе́нїе люде́й свои́хъ чл҃колю́бче .

~Же́лчь ᲂу҆́бѡ вкꙋси́въ , дре́внее вкꙋше́нїе и҆сцѣлѧ́ѧ . ны́нѣ же со страдо́внымъ ме́домъ , просвѣще́нїе дадѐ хрⷭ҇то́съ пра́ ѻ҆ц҃ꙋ , и҆ своегѡ̀ сла́дкагѡ прича́стїѧ .

~Бога́тство поче́рпъ ѿ сокро́вища некра́ домагѡ бжⷭ҇твенагѡ бл҃года́телю , копї е́мъ бо прободе́наѧ ти ре́бра и҆спыта́въ , премꙋ́дрости и҆ ра́зꙋма наполнѧ́етъ ми́ра близне́цъ .

=сла́ва . Р=ꙋко́ю и҆спыта́ти чл҃колю́бче пре́ жде всѣ́хъ повелѣва́еши ѳѡмѣ̀ прости ра́ѧ невѣ́рꙋющꙋ ре́бра , ми́рови ᲂу҆вѣрѧ́ѧ своѐ хрⷭ҇тѐ тридне́вное воста́нїе .

=и҆ ны́нѣ . Т=во́й всебл҃же́нныи хвали́мь є҆́сть ꙗ҆зы́къ , ѽ близнечѐ , пе́рвѣе ᲂу҆́бо бл҃гоче́стнѡ проповѣ́да живода́вца і҆с҃а , бг҃а же и҆ гдⷭ҇а , и҆ ѿ дꙋнове́нїѧ и҆ прико снове́нїѧ и҆спо́лнисѧ бл҃года́ти .

=пѣ́снь , є҃ . і҆рмо́съ . Ѿ= ́нощи ᲂу҆́тренююще хва́лимъ тѧ хрⷭ҇тѐ бж҃е , ѻ҆ц҃ꙋ̀ собез̾на ча́льна , и҆ сп҃са дш҃а́мъ на́шимъ , ми́ръ ми́рови пода́ждь чл҃колю́бче .

~Пред̾ста́въ сп҃съ дрꙋго́мъ скорбѧ́щымъ , и҆ прише́ствїемъ всю̀ ѿє́млѧ ско́рбь , и҆ и҆гра́ти воздвиза́етъ свои́м̾ воскрⷭ҇нїем̾ =[два́жды].=

=сла́ва . ѽ= и҆́стинномꙋ похвалѧ́емомꙋ , ѳѡминꙋ̀ стра́шномꙋ начина́нїю , де́рзо стнѣ бо ѡ҆сѧза̀ ре́бра , бжⷭ҇твенымъ ѻ҆гне́мъ блиста́ющаѧ .

=и҆ ны́нѣ . Н=евѣ́рїе ѳѡмино̀ , вѣ́рѣ роди́ тельно на́мъ показа́лъ є҆сѝ , ты́ бо мꙋ́ дростїю свое́ю промышлѧ́еши поле́зное хрⷭ҇тѐ , ꙗ҆́кѡ чл҃колю́бецъ .

=пѣ́снь , ѕ҃ . і҆рмо́съ . П=ррⷪ҇ка спа́слъ є҆сѝ ѿ ки́та чл҃колю́бче , и҆ менѐ и҆з̾ глꙋбины̀ грѣхо́вныѧ возвѣдѝ молю́тисѧ .

~Ѳѡмы̀ не ѡ҆ста́вилъ є҆сѝ влⷣко , погрꙋ жа́ема глꙋбино́ю невѣ́рїѧ , дла́ни про сте́ръ на и҆спыта́нїе =[два́жды].=

=сла́ва . С=п҃съ на́шъ гл҃аше , ѡ҆сѧза́вше мѧ ви́дите ко́сти и҆ пло́ть носѧ́ща , а҆́зъ непремѣни́хсѧ .

=и҆ ны́нѣ . Р=е́бра ѡ҆сѧза́въ невѣ́ровавыи ѳѡма̀ , не сꙋ́щꙋ є҆мꙋ̀ в̾ пе́рвыи вхо́дъ тво́й чл҃колю́бче , сп҃се на́шъ .

=конда́къ . гла́съ , и҃ . Л=юбопы́тною десни́ цею , жизнопода́тельнаѧ твоѧ̀ ре́бра , ѳѡма̀ и҆спыта́лъ є҆́сть хрⷭ҇тѐ бж҃е . затво ре́нымъ бо две́ремъ ꙗ҆́кѡ вни́де , съ про́ чими а҆пⷭ҇лы вопїѧ́ше , гдⷭ҇ь є҆сѝ и҆ бг҃ъ мо́й .

=и҆́косъ . К=то̀ сохранѝ ᲂу҆чени́чꙋ дла́нь тогда̀ не ѡ҆пали́мꙋ , є҆гда̀ ко ѻ҆́гненым̾ ре́бромъ пристꙋпѝ гдⷭ҇нимъ ; кто̀ дадѐ є҆́й де́рзость , и҆ возмо́же ѡ҆сѧза́ти пла́ме ннꙋю ко́сть , всѧ́ко не ѡ҆сѧза́емꙋю ; а҆́ще бо не бы̀ ребро̀ си́лꙋ по́дало бре́ннѣй десни́цѣ , ка́кѡ и҆мѧ́ше ѡ҆сѧза́ти , стра́ стїю поколѣба́вшагѡ вы́шнїѧ и҆ ни́ж нїѧ . сїѧ̀ бл҃года́ть ѳѡмѣ̀ даде́сѧ , є҆́же сїѧ̀ ѡ҆сѧза́ти , хрⷭ҇то́ви же вопи́ти , гдⷭ҇ь є҆сѝ и҆ бг҃ъ мо́й .

=пѣ́снь , з҃ . і҆рмо́съ . Т=ѣ́лꙋ слꙋжи́ти мꙋси кі́йскомꙋ согла́сїю созыва́ющꙋ лю́ди , ѿ пѣ́сней сїѡ́нскихъ пою́ще ѻ҆те́честїи ѻ҆́троцы дв҃дѡвы . мꙋчи́телево разори́ ша ѕлочести́вое велѣ́нїе , и҆ пла́мень в̾ро́сꙋ прело́жиша , пѣ́снь воспѣва́юще , превоз̾носи́мыи ѻ҆ц҃е́мъ бж҃е бл҃госло ве́нъ є҆сѝ .

~Ꙗ҆́кѡ пе́рвыи є҆́сть дне́мъ и҆ нача́льныи , свѣтоно́сныи се́й , во́ньже ра́доватисѧ досто́йнѡ , но́вымъ и҆ бжⷭ҇твенымъ лю́ демъ с̾ тре́петомъ . прино́ситъ бо вѣ́ка ѻ҆́бразъ , ꙗ҆́кѡ ѻ҆сми́цы соверша́ѧ бꙋ́дꙋ щагѡ . во́ньже воспѣва́емъ , превоз̾но си́мыи ѻ҆ц҃е́мъ бг҃ъ бл҃гослове́нъ є҆сѝ .

~Е҆ди́нъ дерзнꙋ́выи , и҆ невѣ́рною вѣ́рою ѡ҆бл҃года́тивъ на́съ ѳѡма̀ близне́цъ , рѣ ши́тъ ᲂу҆́бѡ мра́чное невѣ́дѣнїе всѣ́мъ конце́мъ вѣ́рнымъ невѣ́рїемъ . себѣ́ же вѣне́цъ плете́тъ ꙗ҆́вѣ , гл҃ѧ , ты̀ є҆сѝ гдⷭ҇ь , превозноси́мыи ѻ҆ц҃е́мъ бг҃ъ , бл҃госло ве́нъ є҆сѝ .

=сла́ва . Н=е тꙋ́не ᲂу҆сꙋмнѣ́всѧ ѳѡма̀ , воста́нїе твоѐ неви́дѣвъ , но вѣ́рнѡ ꙗ҆́вствено тща́шесѧ показа́ти то̀ хрⷭ҇тѐ , всѣ́мъ ꙗ҆зы́кѡмъ . тѣ́мже ᲂу҆́бѡ невѣ́ рїемъ ᲂу҆вѣ́ри всѣ́хъ , и҆ наꙋчѝ гл҃ати тебѣ̀ , гдⷭ҇ь превозноси́мыи ѻ҆ц҃е́мъ бг҃ъ , бл҃гослове́нъ є҆сѝ .

=и҆ ны́нѣ . С=о́ страхомъ рꙋ́кꙋ ѳѡма̀ , в̾ ре́бра твоѧ̀ живоно́снаѧ хрⷭ҇тѐ , внꙋ́трь с̾ тре́петомъ положѝ , и҆ дѣ́йствомъ сп҃се сꙋгꙋ́бымъ , ѻ҆бою̀ є҆стествꙋ̀ , и҆́же в̾ тебѣ̀ совокꙋ́пленою несмѣ́снѡ ᲂу҆вѣрѧ́ѧсѧ , и҆ вѣ́рою взыва́ше глаго́лѧ , ты̀ є҆сѝ гдⷭ҇ь превозноси́мыи ѻ҆ц҃е́мъ бг҃ъ , бл҃госло ве́нъ є҆сѝ .

=пѣ́снь , и҃ . і҆рмо́с̾ . В=о пла́мени ѻ҆́гненнѣ горѧ́щыѧ пе́щи , сохра́ньшаго дѣ́ти , и҆ во ѻ҆́бразѣ а҆́гг҃ла сше́дшаго къ ни́мъ , по́йте гдⷭ҇а , и҆ превозноси́те є҆гѡ̀ во́ вѣки .

~Вожделѣ́въ твоегѡ̀ ра́достнагѡ видѣ́ нїѧ , пре́жде невѣ́ровавыи ѳѡма̀ , сподо́ бльжесѧ того̀ , бг҃а и҆ гдⷭ҇а тѧ̀ нарица́ше влⷣко , є҆го́же превозно́сим̾ во́ вѣки =[вⷤ].=

=сла́ва . О=у҆крѣ́пльшаго ѳѡмино̀ невѣ́рїе , и҆ показа́вшаго ре́бра , и҆ того̀ дла́нїю ѡ҆сѧза́ема , по́йте гдⷭ҇а , и҆ превозноси́те є҆гѡ̀ во́ вѣки .

=и҆ ны́нѣ . Т=воѐ та́йное сокрове́нное сок ро́вище , на́мъ ѿве́рзе ѳѡма̀ . бг҃осло́ витъ бо ꙗ҆зы́комъ бг҃оно́снымъ , по́йте гдⷭ҇а гл҃аше , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . Т=ебѐ свѣ́тлꙋю свѣ щꙋ̀ , и҆ мт҃рь свѣ́та , всекоре́ннꙋю сла́вꙋ , и҆ вы́шшꙋ всѣ́хъ тва́рей , пѣ́сньми велича́емъ .

~Въ тво́й свѣ́тлыи де́нь и҆ пресвѣ́тлыи хрⷭ҇тѐ , въ всесвѣ́тлѣй бл҃года́ти , въ не́й же красе́нъ добро́тою ᲂу҆ченико́мъ сѝ пред̾ста̀ , в̾ пѣ́снехъ велича́емъ =[двⷤа].=

=сла́ва . Т=воѧ̀ бре́нною дла́нїю ѡ҆сѧза́ема ре́бра , и҆ не ѡ҆пали́вша сїю̀ ѻ҆гне́мъ не веще́ственагѡ бжⷭ҇твенагѡ сꙋщества̀ , в̾ пѣ́снехъ велича́емъ .

=и҆ ны́нѣ . Т=ѧ̀ и҆́же ꙗ҆́кѡ бг҃а и҆́з̾ гроба восїѧ́вшаго хрⷭ҇та̀ , не ѻ҆чи́ма ви́дѣвше , но серде́чною любо́вїю вѣ́ровавше , пѣ́сньми велича́емъ .

=задосто́йникъ : В=елича́й дш҃е моѧ̀ , и҆́же и҆звѣ́дшагѡ и҆з̾ а҆́да , и҆ дарова́вшагѡ на́мъ воскрⷭ҇нїе . ~Велича́й дш҃е моѧ̀ , и҆́же ᲂу҆вѣ́рившагѡ , ѳѡмино̀ невѣ́рїе .

~Тебѐ свѣ́тлꙋю свѣщꙋ̀ , и҆ мт҃рь свѣ́та , всекоре́ннꙋю сла́вꙋ , и҆ вы́шшꙋ всѣ́хъ тва́рей , пѣ́сньми велича́емъ =[покло́н̾ до землѝ].=

=ѿпꙋ́стъ : В=ше́дыи ко ᲂу҆чн҃ко́мъ две́ремъ затворе́нымъ , и҆ ѳѡмꙋ̀ ᲂу҆вѣ́ривыи , гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ ти мт҃ре , ст҃ы́хъ сла́вныхъ и҆ всехва́ль ныхъ а҆пⷭ҇лъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

