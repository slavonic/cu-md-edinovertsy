Т=ропарѝ , за всѧ́ко проше́нїе . гла́съ , ѕ҃ .=

~Поми́лꙋй на́съ гдⷭ҇и , поми́лꙋй на́съ , всѧ́когѡ бо ѿвѣ́та недоꙋмѣ́юще , сїю́ ти мл҃твꙋ ꙗ҆́кѡ влⷣцѣ грѣ́шнїи рабѝ твоѝ прино́симъ , поми́лꙋй на́съ гдⷭ҇и , поми́ лꙋй на́съ .

=сла́ва . Г=дⷭ҇и поми́лꙋй на́съ , на тѧ́ бо ᲂу҆пова́хомъ , не прогнѣ́вайсѧ на ны̀ ѕѣлѡ̀ , нижѐ помѧнѝ без̾зако́нїи на́ шихъ , но при́зри на ны̀ ꙗ҆́кѡ млрⷭ҇дъ , и҆ и҆зба́ви на́съ ѿ вра́гъ на́шихъ , ты́ бо є҆сѝ бг҃ъ на́шъ , и҆ мы̀ лю́дїе твоѝ , и҆ всѝ дѣ́ла рꙋ́кꙋ твое́ю , и҆ и҆́мѧ твоѐ призы ва́емъ .

=и҆ ны́нѣ . М=лрⷭ҇дїѧ две́ри ѿве́рзи на́мъ бл҃гослове́ннаѧ бцⷣе дв҃о , надѣ́ющїисѧ на тѧ̀ непоги́бнемъ , но да и҆зба́вимсѧ тобо́ю ѿ бѣ́дъ , ты́ бо є҆сѝ спасе́нїе ро́дꙋ хрⷭ҇тїѧ́нскомꙋ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на , ви́дѧ потоплѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́въ : М=лⷭ҇тиве гдⷭ҇и , ᲂу҆слы́ши мл҃твꙋ ра́бъ свои́х̾ , молѧ́щихсѧ тебѐ =[покло́н̾].=

~Ѻ҆́бщїи пла́чь соста́вимъ бра́тїе , во́з растъ ве́сь же , чи́нъ , ро́дъ и҆ племѧ̀ , и҆ го́рцѣ воздо́хнемъ в̾кꙋ́пѣ , и҆ всѣ́хъ творца̀ млⷭ҇тива сотвори́мъ .

~Бл҃гоꙋтро́бїѧ ра́ди млⷭ҇ти приве́дъ , ѿ не сꙋ́щихъ влⷣко є҆стество̀ дре́вле тлѣ́н ныхъ , и҆ ѡ҆бетша́вшее спа́слъ є҆сѝ тлѣ́ нїѧ , погиба́ющихъ , и҆ ны́нѣ на́съ поми́лꙋй .

~Сщ҃е́нствовавъ свою̀ кро́вь сло́во бж҃їе , и҆ ᲂу҆мира́еши ꙗ҆́кѡ чл҃къ , бг҃ъ сы́и на́съ ра́ди . но мы̀ бл҃года́ти стра́шныѧ твоеѧ̀ ѿстꙋпа́юще , ѕлѣ̀ ны́нѣ ѿринове́ни бы́хомъ .

=сла́ва . З=ако́новъ твои́хъ ѿрица́ющесѧ и҆ ᲂу҆ста́вовъ хрⷭ҇тѐ бж҃е , безстꙋ́днѣ є҆сте ство̀ ѡ҆сквернѧ́юще , досто́йныѧ под̾є́м лемъ ꙗ҆́звы , стихі́ѧмъ є҆сте́ственагѡ и҆зстꙋ́пльшимъ чи́на .

=и҆ ны́нѣ , боⷢ҇ . О=у҆́жаса и҆ колеба́нїѧ , и҆ стра́ха всѧ̀ и҆спо́лнь , пра́ведныи зрѧ́щи влⷣки гнѣ́въ . но сегѡ̀ млⷭ҇тива на́мъ , ꙗ҆́кѡ сн҃а своегѡ̀ и҆ бг҃а содѣ́лай влⷣчце .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~А҆да́мъ пе́рвꙋю за́повѣдь твою̀ дре́вле преслꙋ́шавъ , раѧ̀ и҆згна́нъ бы́сть , и҆ жи́зни и҆ бг҃а . мы́же всѣ́хъ в̾кꙋ́пѣ ѿстꙋ́пльше , ны́нѣ ᲂу҆мерщвѧ́емсѧ .

~Сто́лпъ пре́же ꙗ҆ви́сѧ лꙋка́въ , ка́инъ за́висти ѕлы́ѧ , бра́та ᲂу҆би́въ . є҆мꙋ́же ревнꙋ́юще ны́нѣ мы̀ , стена́ти и҆ трѧ сти́сѧ ѕлѣ̀ ꙗ҆́коже ѻ҆́нъ , всѝ ѡ҆сꙋжде́ни бы́хомъ .

~Ѕлѣ̀ тва́рь наны̀ , ѕвѣри́тсѧ и҆ ѕло́битъ чре́зъ є҆стество̀ , дви́жꙋщи ѡ҆полче́нїѧ є҆сте́ственаѧ , бж҃їи влады́чнїи гнѣ́въ пра́ведныи всѣ́мъ возвѣща́ющи .

=сла́ва . С=кры́сѧ влⷣко хрⷭ҇тѐ сл҃нчнаѧ свѣ́т лость , ᲂу҆держа́сѧ тече́нїе ѻ҆бы́чныхъ дожде́въ , сꙋ́ша и҆ тма̀ держи́тъ , ты́ же сла́вѣ сл҃нце ѿврати́сѧ .

=и҆ ны́нѣ , боⷢ҇ . К=рѣ́пость нѣ́сть въ на́съ , всѧ́кого же дерзнове́нїѧ , ѡ҆бнаже́ни бы́хомъ всѝ дѣ́лы скве́рными . ты́ же ꙗ҆́кѡ мт҃и чⷭ҇таѧ , премѣнѧ́еши влⷣкꙋ всѣ́мъ .

=сѣда́ленъ . гла́съ , д҃ . С=ко́рое и҆ тве́рдое и҆ крѣ́пкое ᲂу҆тѣше́нїе , всеми́лостиве послѝ на́мъ . да тѝ во́ гласѣ хвале́нїѧ , трист҃ꙋ́ю пѣ́снь воз̾сыла́емъ , дш҃е́ю сокрꙋше́ною припа́дающе мо́лимсѧ , сп҃се всегѡ̀ ми́ра , ты̀ є҆сѝ бг҃ъ ка́ющихсѧ .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~Де́нь влⷣко гнѣ́ва и҆ ско́рби , и҆ не бѣ̀ де́нь се́й , нижѐ но́щь . и҆́же ны́нѣ пости́ же всѣ́хъ на́съ проро́чески , и҆ нѣ́сть и҆збавлѧ́ющагѡ .

~Содо́млѧнѡмъ пе́рвїе ѕлѣ̀ разве́рзе нб҃са̀ , во́пль ᲂу҆мно́жисѧ . си́хъ же затво рѧ́етъ согрѣше́нїи мно́жество , ны́нѣ на́мъ в̾ пра́вдꙋ влⷣко .

~Оу҆гасѐ сл҃нце , ѻ҆́блацы влⷣко чре́зъ є҆сте ства̀ ᲂу҆держа́ша до́ждь . землѧ́ же сте нѧ́щи , страши́тсѧ ѡ҆бнаже́нїѧ своегѡ̀ , и҆ ка́зни пред̾зрѧ́щи .

=сла́ва . В=и́дѧ влⷣко ви́ждь ѡ҆ѕлобле́нїе люде́й твои́хъ , и҆ воньмѝ стена́нїемъ . ма́нїемъ ᲂу҆ста́ви бꙋ́ри , и҆ дх҃ово́мъ сопроти́внымъ запретѝ .

=и҆ ны́нѣ , боⷢ҇ . О=у҆таи́вшисѧ пе́рвїе болѣ́ зней , родила̀ є҆сѝ всѣ́хъ влⷣкꙋ па́че є҆сте ства̀ . є҆го́же ра́ди болѣ́знь разрѣшѝ чⷭ҇таѧ свои́хъ люде́й , ᲂу҆ста́виши бꙋ́рю .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́ внагѡ и҆зима́юща .

~Оу҆тѣсне́на мѧ всю́дꙋ , дв҃дъ зрѧ̀ грѧ дꙋ́щъ гнѣ́въ бж҃їи возопѝ . мы́же что̀ сотвори́мъ ѡ҆каѧ́ннїи , простра́нными ѡ҆брѣ́тше , тѣ́сно ѻ҆би́тилище .

~Рꙋкѝ ꙗ҆́коже и҆зба́вль фараѡ́ни дре́вле лю́ди своѧ̀ бл҃гі́и , разве́рзъ напра́снѡ бе́зднꙋ , и҆ на́съ пога́нскихъ рꙋ́къ и҆схи́ ти , и҆ мо́ре ᲂу҆ти́шивъ вѣ́тры ᲂу҆кротѝ .

~Быстрота́мъ нꙋ́жди , и҆ ѕлы́хъ воста́ ней , волна́мъ и҆ дꙋхово́мъ сопроти́в нымъ запретѝ , и҆ во ᲂу҆ти́шїе да прїи́ дꙋтъ твои́мъ повелѣ́нїемъ , и҆ де́рзость да ᲂу҆ста́витсѧ всѧ́ка чл҃колю́бче .

=сла́ва . Т=и́на и҆ смра́дъ сласте́й , и҆ всѧ́че скихъ согрѣше́нїи на́съ покры́ша во́л ны , сегѡ̀ ра́ди разды́шꙋтъ ѕѣ́лнѣ бжⷭ҇твенагѡ гнѣ́ва во́лны , и҆ всѣ́хъ на́съ потоплѧ́ютъ .

=и҆ ны́нѣ , боⷢ҇ . И҆́=же дре́вле влⷣчце тобо́ю и҆зба́вльшїисѧ сме́рти и҆ тлѝ , пога́нскїѧ нꙋ́жди и҆ ско́рби , и҆ ны́нѣ сїѧ̀ разрѣшѝ мо́лимсѧ , лю́дїе бо твоѝ , и҆ достоѧ́нїе мы̀ є҆смы̀ и҆зрѧ́дное .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воз̾двиза́ема зрѧ̀ , напа́стей бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й много млⷭ҇тиве .

~Пло́ти пе́рвїе послꙋжи́вшїи пре́дани бы́ша скве́рнѡ , потопле́нїю безꙋ́мнїи , и҆́мже мы̀ поревнова́вше ны́нѣ ѕлѣ̀ , пло́ти бы́вше тлѣ́нїе возвра́тнѣ под̾ѧ́ хомъ .

~Пꙋтѝ ѿврати́вшесѧ пра́вагѡ , развраще́ ннымъ пꙋте́мъ хо́димъ , ѿстꙋ́пльше безꙋ́мнѣ твои́хъ заповѣде́й , є҆го́же ра́ди и҆ во глꙋбины̀ и҆скꙋше́нїи много плете́нныхъ впа́даемъ .

~При́зри свы́ше ꙗ҆́кѡ ще́дръ бж҃е , стена́нїе ᲂу҆слы́ши , и҆ слеза́мъ воньмѝ твои́хъ люде́й . ѻ҆троча́тъ пою́щихъ тѝ гла́са непре́зри , многомлⷭ҇тиве .

=сла́ва . И҆=з̾ ᲂу҆́стъ пе́рвѣе влⷣко младе́нче скихъ , ꙗ҆́кѡ бг҃ъ па́че є҆стества̀ хвалꙋ̀ соверши́лъ є҆сѝ , и҆ си́мъ вонмѝ , и҆ прїимѝ мольбꙋ̀ похвала́ми ѻ҆́нѣхъ воз даѧ́нїе творѧ̀ .

=и҆ ны́нѣ , боⷢ҇ . Б=ж҃їѧ мт҃и влⷣчце бы́вши , держи́ши всю̀ свѣ́тлѡ тва́рь , и҆зрѧ́днѣе же мы̀ стѧжа́нїе твоѐ . є҆го́же ра́ди пред̾вари́вши , и҆зба́ви гла́да и҆ пога́ныхъ твоѐ ста́до .

=конда́къ . гла́съ , д҃ . В=сѧ́кїѧ скве́рны , всемлⷭ҇тивыи сп҃се , а҆́зъ бы́хъ дѣ́латель , и҆ во ѿчаѧ́нїѧ ро́въ впа́дсѧ . но стеню̀ ѿ́ срⷣца , и҆ вопїю̀ къ тебѣ̀ сло́ве , ᲂу҆скорѝ ще́дрыи , и҆ потщи́сѧ на́ помощь на́шꙋ , ꙗ҆́кѡ млⷭ҇тивъ .

=и҆́косъ . И҆=мꙋ́ще тебѐ всемлⷭ҇тивыи сп҃се , крѣ́пкое ᲂу҆тверже́нїе , и҆ пречⷭ҇тꙋю мт҃рь твою̀ , стѣ́нꙋ неразори́мꙋ , и҆ ти́хое при ста́нище , неᲂу҆бои́мсѧ никогда́ же вра́ жїихъ воста́нїи . твои́мъ бо неви́ди мымъ ра́зꙋмомъ , сохранѧ́еми и҆ покро́ вомъ , ви́димыѧ и҆ неви́димыѧ врагѝ побѣжда́ем̾ . твою̀ пречⷭ҇тꙋю мт҃рь и҆мѣ́ю ще помо́щницꙋ , вра́жїих̾ козне́й ꙗ҆́кѡ ѿ сѣте́й и҆з̾бѣга́емъ . ра́достїю воспѣ ва́емъ прера́дованнаѧ , ᲂу҆скорѝ ще́дрыи , и҆ потщи́сѧ на́ помощь на́шꙋ , ꙗ҆́кѡ млⷭ҇тивъ .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбнымъ дѣ́ темъ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́нъ бг҃ъ ѻ҆ц҃ъ на́шихъ .

~Ꙗ҆́коже вдови́цы гла́дъ , дре́вле разрѣ ши́лъ є҆сѝ посла́въ и҆лїю̀ влⷣко , проро́ка своегѡ̀ , си́це разрѣшѝ сло́вомъ , и҆ на́мъ сꙋ́шꙋ и҆ гла́дъ ꙗ҆́кѡ бл҃гъ , напита́въ ѻ҆бы́чнѣ свои́хъ люде́й , и҆́же ѻ҆ц҃е́мъ бж҃е бл҃гослове́нъ є҆сѝ .

~Оу҆мерщве́на сы́на саре́фтѧныни пре́же воз̾дви́же проро́къ тво́й , до́ждь по́давъ разгорѣ́вшїисѧ влⷣко землѝ . є҆го́же ра́ди моли́твъ , и҆ ны́нѣ до́ждь подава́й землѝ , ᲂу҆вѧ́дшей ѕлѣ̀ .

~Мно́жествомъ бл҃гости долготе́рпе , всѣ́хъ прегрѣше́нїѧ презрѣ́въ ны́нѣ , своѧ̀ гра́ды напита́й и҆ лю́ди , моли́т вами пречⷭ҇тыѧ тѝ мт҃ре , ѡ҆бдержа́щихъ напа́стей , разрѣши́в̾ напра́сныхъ на́мъ .

=сла́ва . Л=и́цы тѧ а҆́гг҃льстїи мо́лѧтъ чл҃колю́бче , и҆зба́ви лю́ди и҆ гра́дъ тво́й всѧ́кїѧ ско́рби . и҆ пога́ныхъ мно́жества нечести́выхъ низ̾ложѝ .

=и҆ ны́нѣ , боⷢ҇ . В=ъ напа́стехъ ꙗ҆ви́сѧ мо́ лимсѧ , и҆зба́вительница в̾кꙋ́пѣ , и҆ пред̾ ста́тельница чтꙋ́щымъ тѧ̀ , напа́стей и҆ скорбе́й ѕлы́хъ , и҆ де́рзости без̾бо́ж ныхъ и҆ нечести́выхъ враго́въ и҆збавлѧ́ ющи , держа́вною тѝ рꙋко́ю влⷣчце .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~Го́рдыи нра́въ ны́нѣ смири́мъ , грабле́ нїѧ и҆ льстѝ всѝ ѿбѣжи́мъ , клѧ́твы ѿ дш҃и со лже́ю воз̾ненави́димъ . ꙗ҆́кѡ да влⷣкꙋ млⷭ҇тива всѝ ѡ҆брѧ́щемъ .

~Слове́сни бы́вше , без̾слове́сни ꙗ҆ви́хо мсѧ , ѻ҆́бразъ бжⷭ҇твеныи и҆ са́нъ , дѣ́лы скве́рными неподо́бнѣ ѡ҆безче́стивше . спасѝ ꙗ҆́кѡ ще́дръ , мл҃твами ст҃ы́хъ твои́хъ .

~Ꙗ҆́кѡ блꙋдни́цꙋ хрⷭ҇тѐ мо́й пре́жде и҆ блꙋ́днагѡ , ꙗ҆́кѡ разбо́йники и҆ мытарѝ мно́ги спасѐ , ꙗ҆́коже манасі́ю помо́ль шасѧ спа́слъ є҆сѝ , всѣ́хъ на́съ спасѝ , мл҃твами ст҃ы́хъ твои́хъ .

=сла́ва . М=ладе́нствꙋющїи ꙗ҆зы́цы , ю҆́нїи и҆ ста́рцы , и҆́ноцы , и҆ спрѧже́нїи , всѝ мо́лимсѧ , разрѣшѝ гнѣ́въ , вѣ́тромъ запретѝ , до́ждь пода́ждь землѝ хрⷭ҇тѐ жа́ждꙋщей .

=и҆ ны́нѣ , боⷢ҇ . Д=ш҃е́ю и҆ тѣ́ломъ ᲂу҆ѧ́звлени всѝ , дѣ́лы скве́рными , ꙗ҆́звами пе́рвы ми , притеце́мъ в̾кꙋ́пѣ , влⷣчцѣ припа де́мъ , ꙗ҆́кѡ да премѣни́тъ на́мъ , всѣ́хъ зижди́телѧ .

=пѣ́снь , ѳ҃ . і҆рмо́съ . Ч=тⷭ҇нѣ́йшꙋю херꙋви́мъ , и҆ сла́внѣйшꙋю вои́стинꙋ серафи́мъ , без̾ и҆стлѣ́нїѧ бг҃а сло́ва ро́ждьшꙋю , сꙋ́щꙋю бцⷣꙋ тѧ велича́емъ .

~Прїимѝ мольбы̀ ꙗ҆́кѡ бл҃га̀ , къ тебѣ̀ прибѣга́ющихъ , и҆ хода́тай на́мъ бꙋ́ди . пред̾ста́ни гжⷭ҇е , и҆ болѣ́зни разрѣшѝ , ꙗ҆́кѡ мт҃и , мо́жеши бо всѧ̀ влⷣчце .

~Со́здалъ є҆сѝ си́хъ сн҃е рꙋка́ми , и҆ воз̾дви́глъ є҆сѝ ᲂу҆ме́ршихъ , и҆ препита́лъ є҆сѝ свои́мъ тѣ́ломъ . мт҃рь же мѧ ѿ си́хъ па́че є҆стества̀ содѣ́ла пра́веднꙋ , є҆го́же ра́ди прїими́ ми сло́ве мольбꙋ̀ .

~До́лжное творѧ̀ мт҃и , ны́нѣ про́сиши млⷭ҇ти . нѣ́кїимъ спѣши́ши є҆́же ѿ ме нѐ , недосто́йнїи си чл҃колю́бїѧ всѧ́ко гѡ , бжⷭ҇твеномꙋ млрⷭ҇дїю солга́вше .

~Вѣ́мъ сѐ влⷣко и҆ сн҃е , но раска́ѧвшесѧ , ны́нѣ припа́даютъ ꙗ҆́коже зри́ши , пла́ чꙋтъ и҆ рыда́ютъ , растерза́ютсѧ всѝ . нетерплю̀ ᲂу҆тро́бою , си́хъ наказа́нїѧ .

=сла́ва . З=на́ютъ мт҃и и҆ ꙗ҆́звы , чю́вствꙋ ютъ ны́нѣ , прелага́ютжесѧ ѕлѣ̀ . а҆́зъ же тебѣ̀ бл҃года́ть сїю̀ чл҃колю́бнѣ , ны́нѣ ѻ҆бы́чнѡ ꙗ҆́кѡ мт҃ри да́рꙋю .

=и҆ ны́нѣ , боⷢ҇ . П=а́че сло́ва сло́ве всѧ̀ твоѧ̀ , воплоще́нїе и҆ страда́нїе , и҆ ѡ҆боже́нїе стра́шное . бога́тство вели́кое , ѻ҆́бщагѡ покаѧ́нїѧ , и҆́хже ра́ди поклонѧ́емсѧ сн҃ꙋ сла́вѣ твое́й =[покло́н̾].=

=досто́йнѡ є҆́сть .=

=трⷭ҇то́е , и҆ по ѻ҆́ч҃е на́шъ . Г=дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ , а҆ми́нь =[покло́н̾].=

=тропарѝ : П=оми́лꙋй на́съ гдⷭ҇и ...

~Гдⷭ҇и поми́лꙋй на́съ ...

=сла́ва . конда́къ . В=сѧ́кїѧ скве́рны ...

=и҆ ны́нѣ , боⷢ҇ . М=илосе́рдїѧ две́ри ...

~Гдⷭ҇и поми́лꙋй , м҃ =[трѝ покло́на].=

=слава , и҆ ны́нѣ .=

=мл҃тва къ бг҃ꙋ за всѧ́кѡ проше́нїе .=

=запѣ́въ : М=лⷭ҇тиве гдⷭ҇и , ᲂу҆слы́ши мл҃твꙋ ра́бъ свои́х̾ , молѧ́щихсѧ тебѐ =[покло́н̾].=

~Па́ки твоѧ̀ гдⷭ҇и чл҃колю́бца бг҃а влⷣки па́мѧть наказа́нїѧ . и҆ па́ки на́съ недосто́йныхъ твои́хъ ра́бъ проше́нїѧ и҆ мольбы̀ , вѣ́дꙋщихъ , ꙗ҆́кѡ є҆ли́кѡ преи҆мѣ́еши вели́чествомъ , толи́кѡ и҆ непамѧтоѕло́бнымъ тѝ бл҃гоꙋтро́бїемъ . є҆го́же ра́ди мо́лимъ тѧ̀ , ѡ҆братѝ на́съ бж҃е спасе́нїи на́шихъ , и҆ ѿвратѝ ꙗ҆́рость твою̀ ѿ на́съ ,ꙗ҆́кѡ да не во́ вѣки прогнѣ́ваешисѧ наны̀ , но млⷭ҇тїю сѝ ѡ҆живи́ши на́съ , ско́рѡ да пред̾варѧ́тъ ны̀ щедро́ты твоѧ̀ гдⷭ҇и . и҆ да бꙋ́детъ прест҃о́е и҆́мѧ тебѐ чл҃колю́бца бг҃а бл҃гослове́но , ѻ҆ц҃а и҆ сн҃а и҆ ст҃а́гѡ дх҃а , ны́нѣ и҆ при́снѡ и҆ во́ вѣки вѣко́мъ , а҆ми́нь =[покло́н̾ до землѝ].=

~Честнѣ́йшꙋю херꙋви́мъ ... =[покло́н̾].=

~Сла́ва ... =[покло́н̾]. И҆= ны́нѣ ... =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃го словѝ =[покло́н̾].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

