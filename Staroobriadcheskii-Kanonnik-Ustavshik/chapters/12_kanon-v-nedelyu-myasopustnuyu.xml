<document xmlns="http://www.ponomar.net/culiturgical">
<p>Т<red>ропа́рь, въ нлⷣю мѧсопꙋ́стнꙋю.</red></p>

<p><red>Ꙗ҆́</red>кѡ стра́шенъ сꙋ́дъ тво́й гдⷭ҇и, а҆́нг҃лѡмъ пред̾стоѧ́щымъ, человѣ́кѡмъ в̾води́мымъ, кни́гамъ раз̾гиба́емымъ, дѣло́мъ и҆спыта́емымъ, помысло́мъ и҆стѧзꙋ́емымъ. кі́й сꙋ́дъ бꙋ́детъ мнѣ̀ зача́томꙋ во грѣсе́хъ; кто́ ми пла́мень ᲂу҆гаси́тъ; кто́ ми тмꙋ̀ просвѣти́тъ; а҆́ще не ты̀ гдⷭ҇и поми́лꙋеши мѧ̀ бл҃же, ꙗ҆́кѡ чл҃колю́бец̾ <red>[двⷤа]. сла́ва, и҆ нн҃ѣ, то́йже.</red></p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. П</red>омо́щникъ и҆ покрови́тель, бы́сть мнѣ̀ во спасе́нїе. се́й ми є҆́сть бг҃ъ, и҆ просла́влю и҆̀, бг҃ъ ѻ҆ц҃а моегѡ̀, и҆ воз несꙋ̀ и҆̀, сла́вно бо просла́висѧ.</p>

<p><red>запѣ́въ: С</red>ла́ва тебѣ̀ бж҃е на́шъ, сла́ва тебѣ̀ <red>[покло́н̾].</red></p>

<p><red>Д</red>нѐ стра́шнагѡ, всенеи҆з̾гл҃аннагѡ ти прише́ствїѧ, трепе́щꙋ помышлѧ́ѧ. и҆ ᲂу҆жаса́юсѧ прови́дѧ, во́ньже пред̾сѧ́деши сꙋди́ти живы́мъ и҆ ме́ртвымъ, бж҃е мо́й всеси́льне. <red>Е҆</red>гда̀ прїи́деши бж҃е во тма́хъ и҆ ты́сѧщахъ а҆́гг҃льскихъ нбⷭ҇ныхъ нача́лъ, и҆ менѐ ѻ҆каѧ́ннаго сподо́би на ѻ҆́блацѣхъ срѣ́сти тѧ хрⷭ҇тѐ. <red>Г</red>рѧдѝ прїимѝ дꙋшѐ моѧ̀ то́й ча́съ и҆ де́нь, є҆гда̀ бг҃ъ ꙗ҆́вѣ прїи́детъ. и҆ рыда́й вопїѧ̀ и҆ пла́чи, ѡ҆брѣсти́сѧ чиста̀ в̾ ча́съ и҆спыта́нїѧ.</p>

<p><red>О</red>у҆дивлѧ́етъ мѧ и҆ страши́тъ мѧ ѻ҆́гнь негаси́мыи гее́ньскїи, че́рвь го́рькїи и҆ скре́жетъ зꙋбо́мъ. но ѡ҆сла́би ми поща дѝ, и҆ стоѧ́нїю мѧ̀ хрⷭ҇тѐ и҆з̾бра́нныхъ ᲂу҆чинѝ. <red>Б</red>л҃га́гѡ твоегѡ̀ гла́са, и҆́же ст҃ы́ѧ твоѧ̀ зовꙋ́ща на ра́дость, да ᲂу҆слы́шꙋ и҆ а҆́зъ ѻ҆каѧ́нныи, и҆ ѡ҆брѧ́щꙋ црⷭ҇твїѧ нбⷭ҇нагѡ, неи҆зрече́нное наслаж де́нїе. <red>Н</red>евни́ди со мно́ю въ сꙋ́дъ, ношꙋ̀ моѧ̀ дѣѧ́нїѧ, словеса̀ и҆зыска́ѧ, и҆ и҆спра влѧ́ѧ стремле́нїѧ. но въ щедро́тахъ твои́хъ презира́ѧ ми лю́таѧ, спаси́ мѧ всеси́льне.</p>

<p><red>сла́ва. Т</red>рисоста́внаѧ є҆ди́нице, нача́ль нѣйшаѧ гжⷭ҇е всѣ́хъ, свершенонача́ль наѧ пребл҃га́ѧ, сама̀ на́съ спасѝ, ѻ҆́ч҃е и҆ сн҃е и҆ дш҃е прⷭ҇ты́и.</p>

<p><red>и҆ ны́нѣ, боⷢ҇. К</red>то̀ родѝ сн҃а несѣ́ѧнна ѻ҆́ч҃имъ зако́номъ; сегѡ̀ ᲂу҆́бѡ ража́етъ ѻ҆ц҃ъ без̾ мт҃ре. пресла́вно чю́до, ты́ бо родила̀ є҆сѝ чи́стаѧ бг҃а в̾кꙋ́пѣ и҆ чл҃ка.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. О</red>у҆твердѝ гдⷭ҇и на ка́ме ни за́повѣдей ти, подви́гшеесѧ срⷣце моѐ, ꙗ҆́кѡ є҆ди́нъ ст҃ъ є҆сѝ и҆ пра́веденъ.</p>

<p><red>Г</red>дⷭ҇ь грѧде́тъ, и҆ кто̀ стерпи́тъ стра́хъ є҆гѡ̀; кто̀ ꙗ҆ви́тсѧ лицꙋ̀ є҆гѡ̀; но гото́ ва бꙋ́ди дꙋшѐ моѧ̀ на стрѣ́тенїе. <red>П</red>ред̾ вари́мъ и҆ пла́чемсѧ, ᲂу҆вѣща́имсѧ хрⷭ҇тꙋ̀ пре́же конца̀. стра́шно бо сꙋди́ще, на не́мже всѝ ѡ҆бнаже́ни ста́немъ. <red>П</red>оми́ лꙋй гдⷭ҇и поми́лꙋй мѧ вопїю́ ти, є҆гда̀ прїи́деши со а҆́гг҃лы свои́ми, ѿда́ти всѣ́мъ по достоѧ́нїю содѣѧ́нїѧ и҆́хъ.</p>

<p><red>Н</red>епостоѧ́нныи гнѣ́в̾ ка́ко стерплю̀ гдⷭ҇и сꙋда̀ твоегѡ̀, преслꙋ́шавъ твоѐ пове лѣ́нїе. но пощадѝ пощади́ мѧ въ ча́съ и҆спыта́нїѧ. <red>Ѡ҆</red>брати́сѧ воз̾дохнѝ дꙋшѐ ѻ҆каѧ́ннаѧ, пре́же да́же житїѧ̀ торжество̀ коне́цъ непрїи́метъ пре́же да́же две́ри незатвори́тъ черто́га гдⷭ҇ь.</p>

<p><red>сла́ва. Т</red>рⷪ҇це проста̀ трисвѣ́тлаѧ, нача́ль нѣйшаѧ гжⷭ҇е всѣ́хъ, ѻ҆́ч҃е и҆ сло́ве и҆ дш҃е ст҃ы́и, спасѝ на́съ вѣ́рою покланѧ́ю щихсѧ держа́вѣ твое́й <red>[покло́н̾].</red></p>

<p><red>и҆ ны́нѣ, боⷢ҇. П</red>рибѣ́жище и҆мѣ́ѧ тѧ ѿ лица̀ вра́жїѧ, мі́ръ спаса́етсѧ пречⷭ҇таѧ, и҆ пѣ́нїѧ бл҃года́рственаѧ приноша́етъ ти.</p>

<p><red>сѣда́льны. гла́съ, ѕ҃. П</red>омышлѧ́ю де́нь стра́шныи, и҆ пла́чꙋсѧ дѣѧ́нїи мои́хъ лꙋка́выхъ, ка́кѡ ѿвѣща́ю без̾сме́ртно мꙋ цр҃ю; ко́имъ же дерзнове́нїемъ воз рю̀ на сꙋдїю̀ блꙋ́дныи а҆́зъ; млрⷭ҇дыи ѻ҆́ч҃е, и҆ сн҃е є҆диноро́дныи, и҆ дш҃е ст҃ы́и поми́лꙋй мѧ. <red>В</red>о ᲂу҆до́ли плаче́внѣй на мѣ́стѣ и҆дѣ́же положѝ, є҆гда̀ сѧ́деши млⷭ҇тиве сотвори́ти пра́ведныи сꙋ́дъ, не ѡ҆бличѝ моѧ̀ та́йнаѧ, ни посрамѝ менѐ пред̾ а҆́гг҃лы; но пощади́ мѧ бж҃е и҆ поми́лꙋй мѧ̀.</p>

<p><red>сла́ва, и҆ ны́нѣ, боⷢ҇. П</red>роѡ҆бразꙋ́етъ геде ѡ́нъ зача́тїе, и҆ сказꙋ́етъ дв҃дъ ржⷭ҇тво̀ твоѐ бцⷣе дв҃о. сни́де бо ꙗ҆́кѡ до́ждь на рꙋно̀ сло́во во́ чрево твоѐ и҆ прозѧбѐ без̾сѣ́мене. землѐ ст҃а́ѧ мі́рꙋ спасе́нїе, хрⷭ҇та̀ бг҃а на́шегѡ бг҃ора́дованнаѧ.</p>

<p><red>пѣ́снь, д҃. і҆рмо́съ. О</red>у҆слы́шавъ же прⷪ҇ркъ прихо́дъ тво́й гдⷭ҇и, и҆ ᲂу҆боѧ́хсѧ, ꙗ҆́кѡ хо́щеши ѿ дв҃ы роди́тисѧ, и҆ чл҃кѡмъ ꙗ҆ви́тисѧ, и҆ гл҃аше, ᲂу҆слы́шахъ слꙋ́хъ тво́й и҆ ᲂу҆боѧ́хсѧ, сла́ва си́лѣ твое́й.</p>

<p><red>Н</red>аста̀ де́нь ᲂу҆́же к̾ две́ремъ сꙋ́дъ, дꙋшѐ бо́дрствꙋй.  и҆дѣ́же цр҃їе в̾кꙋ́пѣ и҆ кнѧ́ ѕи, бога́тїи и҆ ᲂу҆бо́зїи собира́ютсѧ, и҆ прїи́метъ по достоѧ́нїю содѣ́ѧнныхъ ѿ чл҃къ ко́ждо. <red>В</red>ъ чи́нѣ свое́мъ, и҆́нокъ и҆ ст҃ль, ста́ръ, и҆ ю҆́нъ, ра́бъ и҆ влⷣка и҆стѧ́ жетсѧ. вдови́ца и҆ дв҃а и҆спра́витсѧ. и҆ всѣ́мъ го́ре тогда̀ и҆́же не и҆мѣ́вшимъ житїѐ непови́нно. <red>Н</red>е ᲂу҆мы́тенъ сꙋ́дъ тво́й ни ᲂу҆таено̀ твоѐ сꙋди́ще. нехитро сло́вїи, ни вѣті́и хꙋдо́жьство кра́дꙋще. ни по́слꙋхъ непщева́нїе ѿража́ѧ пра́вед ное. в̾ тебѣ́ бо всѧ̀ сосꙋ́жена бг҃ꙋ пред̾ стоѧ́тъ. <red>Д</red>а непрїидꙋ̀ в̾зе́млю пла́ча, да неви́жꙋ мѣ́сто тмы̀, хрⷭ҇тѐ мо́й сло́ве. да несвѧ́занъ бꙋ́дꙋ рꙋка́ма и҆ нога́ма, внѣ̀ черто́га твоегѡ̀ и҆з̾ве́рженъ, ѻ҆де́ждꙋ ѡ҆скверне́нꙋ и҆мѣ́ѧ грѣхѝ всестрастны́и.</p>

<p><red>В</red>негда̀ ѿлꙋчи́ши грѣ́шныхъ ѿ пра́вед ныхъ сꙋдѧ́и мі́рꙋ, є҆ди́нагѡ ѿ ѻ҆ве́цъ мѧ свои́хъ позна́й, ѿ ко́злищь разлꙋ ча́ѧ мѧ чл҃колю́бче, ᲂу҆слы́шати гла́са ѻ҆́ного бл҃гослове́наго твоегѡ̀. <red>С</red>лы́ша бога́тагѡ в̾ пла́мени мꙋ́ки, плаче́внаѧ словеса̀, пла́чꙋсѧ и҆ рыда́ю ѻ҆каѧ́нныи, того́же сы́и ѡ҆сꙋжде́нїѧ. и҆ молю́сѧ, поми́лꙋй мѧ сп҃се мі́ра, во́ времѧ сꙋда̀. <red>И҆</red>спыта́нїю бы́вшꙋ, и҆ кни́гам̾ ѿверза́е мымъ содѣ́ѧнныхъ, что̀ сотвори́ши ѽ дш҃е ѻ҆каѧ́ннаѧ, что̀ ѿвѣща́еши на сꙋди́щи, не и҆мꙋ́щи пра́вды плоды̀, при нестѝ бг҃ꙋ и҆ содѣ́телю сѝ.</p>

<p><red>сла́ва. С</red>н҃а и҆́же ѿ ѻ҆ц҃а и҆ дх҃а сла́влю, ꙗ҆́кѡ ѿ сл҃нца свѣ́тъ и҆ лꙋчю̀. ѻ҆́ваго роже́ственѣ, занѐ и҆ рожде́нїе. ѻ҆́вого же прои҆схо́днѣ, занѐ и҆ прои҆схожде́нїе. со без̾нача́льнꙋ бжⷭ҇твенꙋ трⷪ҇цꙋ, покланѧ́е мꙋю ѿ всѧ́кїѧ тва́ри.</p>

<p><red>и҆ ны́нѣ, боⷢ҇. Д</red>в҃аѧ млⷣнца роди́вши, и҆ чистотꙋ̀ соблю́дши, чⷭ҇таѧ ты̀ ꙗ҆ви́сѧ, бг҃а ро́ждьши и҆ чл҃ка є҆ди́наго того̀ во ѻ҆бою̀ є҆стествꙋ̀. чю́до твоѐ дв҃о мт҃и, ᲂу҆жаса́етъ всѧ́къ слꙋ́хъ и҆ по́мыслъ.</p>

<p><red>пѣ́снь, є҃. і҆рмо́съ. И҆</red>з̾ нощѝ ᲂу҆́треннюю ща чл҃колю́бче просвѣтѝ молю́сѧ, и҆ наста́ви мѧ на повелѣ́нїѧ твоѧ̀, и҆ наꙋчи́ мѧ сп҃се, твори́ти во́лю твою̀.</p>

<p><red>Т</red>ре́петъ неи҆сповѣ́димъ и҆ стра́хъ та́мѡ. прїи́детъ бо гдⷭ҇ь, и҆ дѣ́ло съ ни́мъ кого́ждо ѿ чл҃къ. и҆ кто̀ здѣ̀ про́чее себѐ невоспла́четъ. <red>Р</red>ѣка̀ ѻ҆́гнена смꙋща́етъ мѧ, и҆ та́етъ мѧ и҆ стрꙋ́жетъ скре́жетъ зꙋбо́м̾, и҆ тма̀ без̾до́ннаѧ. и҆ ка́кѡ и҆лѝ что̀ содѣ́лаю, да бг҃ъ млⷭ҇тивъ бꙋ́детъ ми. <red>П</red>ощадѝ пощадѝ гдⷭ҇и раба̀ своегѡ̀, да некогда̀ преда́си мѧ го́рькимъ мꙋчи́ телемъ, а҆́гг҃лѡмъ напра́снымъ, в̾ ни́хъ же нѣ́сть та́мѡ поко́ѧ ѡ҆брѣстѝ.</p>

<p><red>К</red>нѧ́зь и҆ воево́да, та́мѡ в̾кꙋ́пѣ, бога́тъ и҆ несла́венъ, вели́къ кꙋ́пнѡ и҆ ма́лъ, и҆спра́витсѧ равно̀. го́ре комꙋ́ждо про́чее не ᲂу҆гото́вленомꙋ. <red>Ѡ҆</red>сла́би ѿпꙋстѝ гдⷭ҇и и҆ простѝ, є҆ли́ка ти согрѣши́хъ. и҆ непокажи́ мѧ пред̾ а҆́гг҃лы во ѡ҆сꙋжде́нїи ѻ҆гнѧ̀ и҆ стꙋда̀ неконча́ема.</p>

<p><red>сла́ва. Е҆</red>ди́ницꙋ є҆стество́мъ тѧ̀ трⷪ҇це воспѣва́ю, без̾нача́льнꙋ непости́жнꙋ, и҆ без̾сме́ртнꙋ, пресоверше́но є҆ди́ньство, бг҃а, свѣ́та, живота̀, и҆ содѣ́телѧ мі́рꙋ.</p>

<p><red>и҆ ны́нѣ, боⷢ҇. В</red>ъ ржⷭ҇твѣ̀ твое́мъ и҆́же па́че є҆стества̀ чи́стаѧ, зако́ни є҆стества̀ ѡ҆ тебѣ̀ разори́шасѧ ꙗ҆́вѣ. и҆́бо без̾ сѣ́мене ражда́еши превѣ́чнаго бг҃а ѿ ѻ҆ц҃а рожде́на.</p>

<p><red>пѣ́снь, ѕ҃. і҆рмо́съ. В</red>озопи́хъ всѣ́мъ срⷣцемъ мои́мъ, к̾ ще́дромꙋ бг҃ꙋ, и҆ ᲂу҆слы́ша мѧ ѿ а҆́да преи҆спо́днѧгѡ, и҆ воз̾ведѐ ѿ тлѝ живо́тъ мо́й.</p>

<p><red>В</red>ъ стра́шнѣм̾ хрⷭ҇тѐ прише́ствїи твое́м̾, є҆гда̀ ꙗ҆ви́шисѧ с̾ нб҃сѐ, и҆ поста́вѧтсѧ престо́ли, и҆ кни́ги разгнꙋ́тсѧ, пощадѝ пощадѝ тогда̀ сп҃се созда́нїе твоѐ. <red>Т</red>а́мѡ ничто́же помощѝ мо́жетъ бг҃ꙋ сꙋ́щꙋ сꙋдїѝ, ни тща́нїе ни хи́трость, ни сла́ва ни дрꙋ́жба, ра́звѣ ꙗ҆́же ѿ дѣ́лъ крѣ́пость ѽ дꙋшѐ моѧ̀. <red>Т</red>а́мѡ в̾кꙋ́пѣ кнѧ́зь и҆ во́ждь, ни́щь и҆ бога́тъ дꙋшѐ, ни ѻ҆ц҃ъ воз̾мо́жетъ, ни ма́ти помога́ ющи, ни бра́тъ и҆збавлѧ́ѧи ѡ҆сꙋжде́нїѧ.</p>

<p><red>С</red>тра́шное дꙋшѐ и҆стѧза́нїе помышлѧ́ю щи сꙋдїѝ, ᲂу҆жасни́сѧ ѿонꙋ́дꙋ, ᲂу҆гото́ви сло́во, да не ѡ҆сꙋ́дишисѧ воꙋ́захъ вѣ́чныхъ. <red>В</red>озмѝ своѐ да не ᲂу҆слы́шꙋ гдⷭ҇и, ѿсыла́емь ѿ тебѐ, ни є҆́же пойдѝ во ѻ҆́гнь проклѧты́хъ, но кро́ткагѡ гла́са пра́ведныхъ.</p>

<p><red>сла́ва. Т</red>ро́ичнагѡ є҆ди́ньства бжⷭ҇тво̀ пою̀, ѻ҆ц҃а и҆ сн҃а и҆ бжⷭ҇твенагѡ дх҃а, є҆ди́ нагѡ нача́ла держа́вꙋ, раздѣлѧ́емаго в̾тре́хъ ли́цѣхъ.</p>

<p><red>и҆ нн҃ѣ, боⷢ҇. Д</red>ве́рь ты̀ є҆сѝ, є҆ю́же є҆ди́нъ про́йде в̾ше́дыи, и҆ и҆з̾ше́дыи, и҆ ключа̀ нерѣши́выи чⷭ҇таѧ дв҃ьства і҆с҃ъ, созда́ выи а҆да́ма сн҃ъ тво́й.</p>

<p><red>конда́къ. гла́съ, а҃. Е҆</red>гда̀ прїи́деши бж҃е на́ землю со сла́вою, и҆ трепе́щꙋтъ всѧ́ ческаѧ, рѣка́ же ѻ҆́гненаѧ пред̾ сꙋди́ щемъ тече́тъ, кни́ги разгиба́ютсѧ, и҆ та́йнаѧ ѡ҆блича́ютсѧ. тогда̀ и҆зба́ви мѧ ѿ ѻ҆гнѧ̀ негаси́магѡ, и҆ сподо́би мѧ ѡ҆деснꙋ́ю тебѐ ста́ти сꙋдїѐ пра́ведныи.</p>

<p><red>и҆́косъ. С</red>тра́шнагѡ сꙋди́ща твоегѡ̀, помышлѧ́ѧ пребл҃гі́и гдⷭ҇и, и҆ днѐ сꙋ́дна гѡ трепе́щꙋ и҆ бою́сѧ, ѿ со́вѣсти моеѧ̀ ѡ҆блича́емь, є҆гда̀ хо́щеши сѣ́сти на престо́лѣ твое́мъ, и҆ твори́ти и҆спы та́нїе, тогда̀ ѿврещи́сѧ ѿ грѣ́хъ никто́же воз̾мо́жетъ. и҆́стинѣ ѡ҆бли ча́ющи, и҆ стра́хꙋ ѡ҆бдержа́щꙋ. вельмѝ ᲂу҆́бѡ воз̾шꙋми́тъ ѻ҆́гнь гее́ньскїи, грѣ́ шницы же воспла́чꙋтсѧ. тѣ́мже мѧ поми́лꙋй и҆ спасѝ сꙋдїѐ пра́ведныи.</p>

<p><red>пѣ́снь, з҃. і҆рмо́съ. С</red>огрѣши́хомъ и҆ без̾ зако́нновахомъ, и҆ не ѡ҆правди́хомсѧ пред̾ тобо́ю, ни соблюдо́хомъ ни сотво ри́хомъ, ꙗ҆́коже заповѣ́да на́мъ, но не преда́ждь на́с̾ доконца̀, ѻ҆те́ческїи бж҃е.</p>

<p><red>П</red>рипаде́мъ и҆ воспла́чемсѧ пре́жде сꙋда̀ ѻ҆́ногѡ вѣ́рнїи всѝ, є҆гда̀ нб҃са̀ поги́б нꙋтъ, и҆ ѕвѣ́зды спадꙋ́т̾, и҆ всѧ̀ землѧ̀ поколе́блетсѧ, да млⷭ҇тива гдⷭ҇а ѡ҆брѧ́ щемъ до конца̀, ѻ҆ц҃ъ на́шихъ бж҃е бла гослове́нъ є҆сѝ. <red>Н</red>еꙋмы́тное и҆стѧза́нїе, стра́шенъ є҆́сть та́мо сꙋ́дъ, и҆дѣ́же сꙋдїѧ̀ не ᲂу҆тае́нъ є҆́сть. и҆дѣ́же лицѐ нѣ́сть в̾ дарѣ́хъ прїѧ́ти. тогда̀ пощади́ мѧ влⷣко, и҆ и҆зба́ви мѧ всѧ́когѡ гнѣ́ва твоегѡ̀ стра́шнагѡ.</p>

<p><red>П</red>рипа́даю тѝ и҆ приношꙋ̀ тебѣ̀ ꙗ҆́коже сле́зы гл҃ы моѧ̀. согрѣши́хъ, ꙗ҆́коже не согрѣшѝ блꙋдни́ца. и҆ без̾зако́нновах̾, ꙗ҆́коже и҆́нъ никто́же на землѝ. но ᲂу҆ще́дри влⷣко творе́нїе своѐ и҆ призови́ мѧ. <red>Н</red>егаси́мыи ѻ҆́гнь смꙋща́етъ мѧ, и҆ го́рькїи скре́жетъ зꙋбны́и, а҆́дъ дꙋше тлѣ́нныи страши́тъ мѧ, бл҃гоꙋми́ленъ никогда́же быва́ю. но гдⷭ҇и, гдⷭ҇и пре́же конца̀ ᲂу҆тверди́ мѧ стра́хомъ твои́мъ.</p>

<p><red>сла́ва. Т</red>рѝ є҆ди́но, сꙋщество́мъ, и҆ трѝ в̾ ли́цѣхъ пою̀ сїѧ̀, ѻ҆ц҃ъ и҆ сн҃ъ и҆ дх҃ъ. є҆ди́на си́ла, хотѣ́нїемъ и҆ дѣ́йствомъ. є҆ди́нъ бг҃ъ трист҃ы́и. є҆ди́но црⷭ҇тво, є҆динонача́льнѣйшее.</p>

<p><red>и҆ ны́нѣ, боⷢ҇. П</red>рои҆схо́дитъ краснѣ́йшїи, ѿ чи́стыхъ ложе́снъ твои́хъ хрⷭ҇то́съ, ꙗ҆́коже цр҃ь ѡ҆дѣ́ѧнъ, бг҃оѧвле́нною багрѧни́цею ѡ҆багри́всѧ та́йною, ѿ пречⷭ҇тыхъ крове́й твои́хъ без̾невѣ́ стнаѧ, и҆ црⷭ҇твꙋетъ земле́ю.</p>

<p><red>пѣ́снь, и҃. і҆рмо́съ. Е҆</red>го́же вѡ́и нбⷭ҇нїи сла́вѧтъ, и҆ трепе́щꙋтъ херꙋви́ми и҆ сера фи́ми, всѧ́кѡ дыха́нїе и҆ тва́рь, по́йте бл҃гослови́те, и҆ превозноси́те є҆гѡ̀ во́ вѣки.</p>

<p><red>С</red>тра́шнаго втора́го твоегѡ̀ гдⷭ҇и прише́ ствїѧ помышлѧ́ѧ стрѣ́тенїе, трепе́щꙋ преще́нїѧ твоегѡ̀, бою́сѧ гнѣ́ва твое гѡ̀. ѿ сего́ мѧ часа̀ зовꙋ̀, спасѝ во́ вѣки. <red>Т</red>ебѣ̀ бг҃ꙋ сꙋдѧ́щꙋ всѧ́ческимъ, кто̀ стерпи́тъ земноро́денъ сы́и, и҆ стра́ стенъ, негаси́мыи бо ѻ҆́гнь тогда̀ и҆ че́рвь скреже́щꙋщь вельмѝ, ѡ҆сꙋже́ныѧ прїе́млет̾ во́ вѣки. <red>В</red>сѧ́ко дыха́нїе є҆гда̀ призове́ши раз̾сꙋди́ти хрⷭ҇тѐ в̾кꙋ́пѣ, вели́къ стра́хъ тогда̀, ве́лїѧ бѣда̀, є҆ди́ нѣмъ помога́ющымъ дѣѧ́нїемъ добро дѣ́тельнымъ во́ вѣки.</p>

<p><red>В</red>сѣ́хъ сꙋдїѐ, бж҃е мо́й и҆ гдⷭ҇и, да ᲂу҆слы́ шꙋ тогда̀ тво́й гла́с̾ кро́ткїи, да ᲂу҆зрю̀ свѣ́тъ тво́й вели́кїи, да вселю́сѧ въ кро́ вы твоѧ̀, до пою̀ твою̀ сла́вꙋ ра́дꙋѧсѧ во́ вѣки. <red>П</red>равосꙋ́де сп҃се поми́лꙋй, и҆ и҆зба́ви мѧ ѻ҆гнѧ̀ и҆ преще́нїѧ, є҆го́же хощꙋ̀ на сꙋдѣ̀ пра́ведно подъѧ́ти. ѡ҆сла́би ми пре́же конца̀, добродѣ́тели ра́ди и҆ покаѧ́нїѧ.</p>

<p><red>сла́ва. Е҆</red>ди́наго бг҃а по сꙋществꙋ̀ чтꙋ̀, трѝ соста́вы пою̀ раздѣ́льно. є҆ди́на и҆ та́же, поне́же бжⷭ҇тво̀ є҆ди́но, и҆ є҆ди́на в̾ тре́хъ держа́ва, и҆́бо ѻ҆ц҃ъ и҆ сн҃ъ и҆ дх҃ъ.</p>

<p><red>и҆ ны́нѣ, боⷢ҇. И҆</red>з̾ свѣтлѣ́йшаго чре́ва твоегѡ̀ чи́стаѧ, и҆з̾ше́дъ хрⷭ҇то́съ, ꙗ҆́кѡ жени́хъ и҆з̾ черто́га, восїѧ̀ свѣ́тъ ве́лїи сꙋ́щымъ во тмѣ̀. и҆́бо пра́вды сл҃нце ѡ҆блиста́въ просвѣтѝ мі́ръ.</p>

<p><red>пѣ́снь, ѳ҃. і҆рмо́съ. Б</red>ез̾сѣ́менно зача́тїе, и҆ ржⷭ҇тво̀ несказа́нно, и҆ мт҃ре без̾мꙋ́ж ныѧ без̾ тлѝ прижи́тїе. бж҃їе бо ржⷭ҇тво̀ ѡ҆бновлѧ́етъ є҆стество̀. тѣ́мже тѧ̀ всѝ ро́ди бг҃оневѣ́стнꙋю мт҃рь правосла́вно велича́емъ.</p>

<p><red>Г</red>дⷭ҇ь грѧде́тъ грѣ́шники мꙋ́чити, пра́ве дники же спастѝ. пла́чемсѧ возды ха́емъ, и҆ прїи́мем̾ чю́вство ѻ҆́ного днѐ, во́ньже без̾вѣ́стнаѧ и҆ та́йнаѧ ѿкры́ выи чл҃кѡмъ ѿда́стъ по достоѧ́нїю. <red>П</red>ристра́шенъ и҆ тре́петенъ бы́сть мѡѷ се́й, ви́дѣвъ тѧ ѿ за́днихъ. кто́же постои́тъ лицѐ твоѐ ви́дѧ; тогда̀, а҆́зъ ѻ҆каѧ́нныи что̀ сотворю̀, є҆гда̀ прїи́де ши с̾ нб҃сѐ. но пощади́ мѧ ще́дре, млⷭ҇ти внымъ сѝ воз̾зрѣ́нїем̾. <red>Д</red>анїи́лъ ᲂу҆боѧ́ сѧ часа̀ сꙋ́днагѡ, а҆́зъ же ѻ҆каѧ́нныи что̀ постраждꙋ̀ гдⷭ҇и, в̾ то́й прише́дъ де́нь стра́шныи. но да́ждь ми пре́жде конца̀, бл҃гоꙋго́дно тебѣ̀ послꙋжи́ти, и҆ ᲂу҆лꙋчи́ти црⷭ҇твїе твоѐ.</p>

<p><red>Ѻ҆́</red>гнь гото́витсѧ, и҆ че́рвь не ᲂу҆сыпа́ѧи, весе́лїе, сла́ва, поко́й, свѣ́тъ невече́рнїи, и҆ ра́дость пра́ведныхъ, и҆ кто̀ бл҃же́ныи и҆з̾бѣ́гнꙋти невосхо́щетъ мꙋче́нїѧ пе́р выхъ, наслѣ́дити и҆мѣ́ѧи втора́ѧ. <red>Д</red>а мѧ̀ не ѿврати́тъ ѿ лица̀ твоегѡ̀ гдⷭ҇и, ꙗ҆́рость гнѣ́ва твоегѡ̀, ни да ᲂу҆слы́шꙋ гла́съ проклѧ́тыи, во ѻ҆́гнь ѿпꙋща́ю щїи. но да вни́дꙋ в̾ ра́дость и҆ а҆́зъ тог да̀, нетлѣ́ннаго ти черто́га, со ст҃ы́ми твои́ми.</p>

<p><red>сла́ва. Е҆</red>ди́не є҆ди́нагѡ сн҃а є҆диноро́д нагѡ роди́телю ѻ҆́ч҃е, и҆ є҆ди́не є҆ди́наго свѣ́та, сїѧ́нїе сн҃е, и҆ є҆ди́ныи, є҆ди́нагѡ бг҃а ѻ҆ц҃а ст҃ы́и дш҃е, и҆́стиннагѡ и҆́стинныи сы́и. ѽ трⷪ҇це є҆ди́нице ст҃а́ѧ, спаси́ мѧ бг҃осло́вѧща тѧ.</p>

<p><red>и҆ ны́нѣ, боⷢ҇. Ч</red>ю́до ржⷭ҇тва̀ твоегѡ̀ ди ви́тъ мѧ всенепоро́чнаѧ, ка́кѡ зачала̀ є҆сѝ без̾ сѣ́мене, не ѡ҆бъе́мнаго; рцы̀ ка́кѡ дв҃ьствꙋеши ро́ждьши ꙗ҆́кѡ мт҃и; є҆́же па́че є҆стества̀ вѣ́рою прїе́мъ, рож де́номꙋ поклони́сѧ, є҆ли́ко бо хо́щетъ, и҆ мо́жетъ.</p>

<p><red>ѿпꙋ́стъ: В</red>оскр҃сы́и и҆з̾ ме́ртвыхъ, гдⷭ҇и</p>

<p>і҆с҃е хрⷭ҇тѐ сн҃е бж҃їи, мл҃твъ ра́ди пре</p>

<p>чⷭ҇тыѧ твоеѧ̀ мт҃ре, и҆ всѣ́хъ</p>

<p>ст҃ы́хъ, поми́лꙋй и҆ спасѝ</p>

<p>на́съ, ꙗ҆́кѡ бл҃гъ и҆</p>

<p>чл҃колю́бецъ.</p>

</document>