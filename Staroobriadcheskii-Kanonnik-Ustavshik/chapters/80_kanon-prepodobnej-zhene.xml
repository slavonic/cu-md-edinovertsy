<document xmlns="http://www.ponomar.net/culiturgical">
<p>Т<red>ропа́рь, прпⷣбнѣй женѣ̀. гла́съ, и҃.</red></p>

<p><red>Ѡ҆</red> тебѣ̀ мт҃и <red>і҆мⷬ҇къ,</red> и҆звѣ́стенъ бы́сть спасе́нїѧ ѻ҆́бразъ, воспрїи́мши бо крⷭ҇тъ, послѣ́довала є҆сѝ хрⷭ҇тꙋ̀, творѧ́щи же и҆ ᲂу҆ча́щи презрѣ́ти пло́ть, прехо́дитъ бо, прилѣжа́ти же ѡ҆ дꙋшѝ ве́щи без̾сме́рт нѣй. тѣ́мже и҆ со а҆́гг҃лы ра́дꙋетсѧ прпⷣбнаѧ дх҃ъ тво́й <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. В</red>о ѡ҆рꙋже́на фараѡ́на погрꙋзѝ, чюдотво рѧ́й дре́вле, мѡѷсе́йскїи же́ѕлъ крⷭ҇то ѡ҆бра́знѡ проразѝ, и҆ раздѣлѝ мо́ре. і҆и҃лѧ же бѣжа́ща, пѣ́ша ходѧ́ща спасѐ, пѣ́снь бг҃ови воз̾сыла́юща.</p>

<p><red>запѣ́въ: П</red>рпⷣбнаѧ мт҃и <red>і҆мⷬ҇къ,</red> молѝ бг҃а ѡ҆ на́съ <red>[покло́н̾].</red></p>

<p><red>С</red>трастны́ми мѧ бꙋ́рѧми всю́дꙋ погрꙋ жа́ема, и҆ помышле́нїй молво́ю дш҃ꙋ мою̀ коле́блемꙋ, к̾ приста́нищꙋ ти́хомꙋ хрⷭ҇то́вы во́ли, моли́твами твои́ми прпⷣбнаѧ <red>і҆мⷬ҇къ,</red> напра́ви, ꙗ҆́кѡ да досто́йнѡ тѧ воспою̀.</p>

<p><red>Д</red>ѣ́вственными добро́тами просвѣщена̀, бг҃обл҃же́ннаѧ <red>і҆мⷬ҇къ,</red> чⷭ҇томꙋ сло́вꙋ ᲂу҆не вѣ́стисѧ, пожи́вши поще́нїемъ бжⷭ҇тве нѣ. и҆ тогѡ̀ живоно́снымъ стопа́мъ послѣ́довала є҆сѝ, ᲂу҆мерщве́нїе страсте́й претерпѣ́вши.</p>

<p><red>сла́ва. Б</red>жⷭ҇твеныхъ ѻ҆ц҃ъ наказа́нїю послѣ́довала є҆сѝ, сла́внаѧ <red>і҆мⷬ҇къ,</red> и҆ си́хъ нра́вꙋ чи́стѣ поревнова́ла є҆сѝ. воздер жа́нїемъ ꙗ҆́кѡ беспло́тна, и҆ чистото́ю и҆ дв҃ствомъ пожи́вши прпⷣбнаѧ, и҆ и҆́стин нымъ смире́нїемъ.</p>

<p><red>и҆ ны́нѣ, боⷢ҇. Б</red>жⷭ҇твенꙋю рꙋ́чкꙋ и҆ тра пе́зꙋ, хлѣ́бъ живо́тный поне́сшꙋю, недѣ́ланнꙋю ни́вꙋ, го́рꙋ ст҃ꙋ́ю, бг҃ꙋ дв҃ꙋ пѣ́сньми сла́вимъ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, прпⷣбнаѧ мт҃и <red>і҆мⷬ҇къ,</red> ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>бⷭ҇номꙋ крꙋ́гꙋ верхо тво́рче гдⷭ҇и, и҆ цр҃кви зижди́телю, ты̀ менѐ ᲂу҆твердѝ в̾ любвѝ свое́й, жела́нїем̾ сы́и кра́й, и҆ вѣ́рнымъ ᲂу҆тверже́нїе, є҆ди́не чл҃колю́бче.</p>

<p><red>В</red>ъ нбⷭ҇ныѧ черто́ги свѣтоза́рныѧ всели́ сѧ, невѣ́ста и҆збра́нна бы́вши вседержи́ телю. и҆сцѣле́нїѧ рѣ́ки и҆сточа́еши, <red>і҆мⷬ҇къ,</red> страстна́ѧ на́мъ тече́нїѧ и҆зсꙋша́ющи.</p>

<p><red>О</red>у҆краси́сѧ жела́нїемъ кра́йнимъ, жела́ю щи хрⷭ҇та̀, премно́жествомъ бл҃госе́рдїѧ, пло́тїю ѡ҆бнища́вшагѡ. и҆ послѣ́довала є҆сѝ живо́тнымъ є҆гѡ̀ словесе́мъ, жите́й скаѧ всѧ̀ кра́снаѧ возненави́дѣвши.</p>

<p><red>сла́ва. П</red>озлаще́нѣ крилѣ̀ добродѣ́тели стѧжа́вши, на высотꙋ̀ нбⷭ҇нꙋю возлетѣ́ ла є҆сѝ, бл҃же́ннаѧ <red>і҆мⷬ҇къ,</red> ꙗ҆́кѡ голꙋ́бица нетлѣ́ннаѧ.</p>

<p><red>и҆ нн҃ѣ, боⷢ҇. Р</red>о́дъ спасе́сѧ дв҃це чл҃ческїи, бл҃года́тїю ѡ҆бнища́вшагѡ пло́тїю, и҆́з̾ чрева твоегѡ̀ неи҆зрече́ннѡ. тѣ́мже чте́мъ тѧ, и҆ бл҃гоче́стнѡ ᲂу҆бл҃жа́емъ, пречⷭ҇таѧ дв҃о бг҃ора́дованнаѧ.</p>

<p><red>сѣда́ленъ. гла́съ, д҃. К</red>расота́ми ꙗ҆ви́сѧ дв҃ственнѡ преꙋкраша́ема, по́стничес кихъ сщ҃е́нныхъ по́двигъ, ꙗ҆́кѡ невѣ́ста непоро́чнаѧ дв҃ца хрⷭ҇то́ва, и҆ с̾ ни́мъ в̾ нетлѣ́нныи вни́де черто́гъ, и҆ красо́тъ є҆гѡ̀ наслажда́ешисѧ. но молѝ спасти́сѧ на́мъ ѿ всѧ́кїѧ бѣды̀, любо́вїю пою́ щымъ тѧ̀.</p>

<p><red>сла́ва, и҆ ны́нѣ, боⷢ҇. Ч</red>и́стаѧ, всенепо ро́чнаѧ и҆ неи҆скꙋсобра́чнаѧ, є҆ди́на без̾ лѣ́тнагѡ сн҃а, сло́во бж҃їе в̾ лѣ́то поро́ ждьшаѧ. сегѡ̀ со ст҃ы́ми и҆ честны́ми а҆пⷭ҇лы, мч҃нки и҆ проро́ки, и҆ прпⷣбными молѝ, дарова́ти на́мъ ѡ҆чище́нїе и҆ ве́ лїю  ми́лость.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и смо тре́нїѧ твоегѡ̀ та́инство, разꙋмѣ́хъ дѣ́ла твоѧ̀, и҆ просла́вихъ твоѐ бжⷭ҇тво̀.</p>

<p><red>С</red>вѣ́тлое твоѐ торжество̀, свѣ́томъ сїѧ́ юще бж҃їѧгѡ дх҃а, ѡ҆зарѧ́етъ дш҃ѧ на́шѧ вѣ́рою пою́щихъ тѧ, <red>і҆мⷬ҇къ</red> прпⷣбнаѧ.</p>

<p><red>Ч</red>юдесы̀ бжⷭ҇твеными ᲂу҆вѣ́рила є҆сѝ не вѣ́дꙋщихъ влⷣкꙋ, и҆ к̾ позна́нїю є҆гѡ̀ возврати́ла є҆сѝ, пре́лести тмꙋ̀ ѡ҆ста́вльшихъ.</p>

<p><red>сла́ва. Д</red>а́ры хрⷭ҇тꙋ̀ принесла̀ є҆сѝ, чи́стое ᲂу҆мерщве́нїе ᲂу҆дѡ́мъ, и҆ трꙋды̀ воздержа́ нїѧ. и҆ проти́вꙋ прїѧ́ла є҆сѝ нбⷭ҇ное црⷭ҇тво, <red>і҆мⷬ҇къ,</red> и҆ вѣ́чнꙋющее наслажде́нїе.</p>

<p><red>и҆ ны́нѣ, боⷢ҇. С</red>мири́вши спаси́ мѧ, высокомꙋ́дрїемъ  живꙋ́щагѡ,  ро́ждь шаѧ возне́сшагѡ смири́вшеесѧ є҆сте ство̀ на́ше пречⷭ҇таѧ.</p>

<p><red>пѣ́снь, є҃. і҆рмо́съ. О</red>у҆́треннююще вопїе́м̾ ти гдⷭ҇и спаси́ ны, ты́ бо є҆сѝ бг҃ъ на́шъ, ра́звѣ бо тебѣ̀ и҆но́го не зна́емъ.</p>

<p><red>Р</red>ꙋ́цѣ твоѝ преподо́бнѡ воздвиза́еми к̾зижди́телю, мт҃и <red>і҆мⷬ҇къ,</red> низложи́ша вра́жїѧ шата́нїѧ.</p>

<p><red>О</red>у҆держа́въ рꙋ́кꙋ твою̀ деснꙋ́ю вы́шнїи, наста́вилъ тѧ є҆́сть мт҃и, къ нбⷭ҇номꙋ своемꙋ̀ наслажде́нїю.</p>

<p><red>сла́ва. С</red>тезю̀ тѣ́снꙋю проше́дши въ поще́нїи, и҆ к̾ широтѣ̀ приспѣ́ла є҆сѝ ра́йстѣй, <red>і҆мⷬ҇къ</red> всечⷭ҇тна́ѧ.</p>

<p><red>и҆ ны́нѣ, боⷢ҇. И҆́</red>же бцⷣꙋ тѧ невѣ́дꙋщїи бг҃омт҃и, свѣ́та не и҆́мꙋтъ ви́дѣти, ро́ж дьшагосѧ и҆з̾ тебѐ пречⷭ҇таѧ.</p>

<p><red>пѣ́снь, ѕ҃. і҆рмо́съ. Р</red>и́зꙋ ми пода́ждь свѣ́тлꙋ, ѻ҆дѣѧ́исѧ свѣ́том̾ ꙗ҆́кѡ ри́зою, многомлⷭ҇тиве хрⷭ҇тѐ бж҃е на́шъ.</p>

<p><red>О</red>у҆мори́вши двиза́нїѧ плотьска́ѧ, над̾ страстьмѝ вельмѝ воцари́ласѧ є҆сѝ. и҆ ны́нѣ, всечестна́ѧ <red>і҆мⷬ҇къ,</red> въ без̾стра́ст ныхъ живе́ши свѣ́тлостехъ.</p>

<p><red>Ѻ҆́</red>бразꙋ сп҃совꙋ навы́кла є҆сѝ поклонѧ́ тисѧ сла́внаѧ, дѣ́лы и҆ словесы̀ свои́ми, спасе́ннаѧ є҆гѡ̀ соблюда́ющи ᲂу҆че́нїѧ.</p>

<p><red>сла́ва. Ѻ҆́</red>блакъ тѧ хрⷭ҇то́съ показа̀, мт҃и <red>і҆мⷬ҇къ,</red> до́ждь и҆сточа́ющи живо́тныи, вѣ́рою просѧ́щымъ ᲂу҆ тебѐ пресла́внаѧ.</p>

<p><red>и҆ ны́нѣ, боⷢ҇. К</red>расе́нъ па́че всѣ́хъ чл҃къ, сн҃ъ тво́й пречⷭ҇таѧ, добро́тою бжⷭ҇тва̀, а҆́ще и҆ пло́ть бы́сть на́съ ра́ди.</p>

<p><red>конда́къ. гла́съ, в҃. З</red>а любо́вь гдⷭ҇ню прпⷣбнаѧ, поко́ѧ жела́нїе возненави́дѣ, поще́нїемъ дꙋ́хъ сво́й просвѣти́вши, крѣ́пкѡ бо ѕвѣ́рѧ побѣди́ла є҆сѝ. но моли́твами твои́ми проти́вныхъ шата́ нїе разорѝ.</p>

<p><red>и҆́косъ. С</red>трꙋѝ мнѣ̀ сло́вꙋ да́ждь бж҃е мо́й, и҆ и҆сто́чникъ бл҃гочи́нїѧ сотвори́ ми ᲂу҆́мъ, и҆ бл҃гословѝ ѧ҆зы́къ мо́й, да воспою̀ твою̀ а҆́гницꙋ, ю҆́же вѣнча̀ ты̀ бл҃гостїю свое́ю. а҆́ще бо са́мъ неда́си ми сло́во досто́йнѡ, ка́кѡ принесꙋ̀ да́ръ ни́щїи, бога́тнѣй в̾ словесѣ́хъ и҆ дѣѧ́ нїихъ; тѣ́мъ пода́ждь ми си́лꙋ, и҆спо вѣ́дати є҆ѧ̀ натрижне́нїѧ. крѣ́пкѡ бо ѕвѣ́ри побѣди́ла є҆́сть. но мл҃твами є҆ѧ̀ проти́вныхъ шата́нїе разорѝ.</p>

<p><red>пѣ́снь, з҃. і҆рмо́съ. Д</red>ѣ́ти є҆вре́йскїѧ в̾ пе щѝ, попра́вше и҆ пла́мень дерзнꙋ́вше, и҆ на́ росꙋ ѻ҆́гнь прело́жше вопїѧ́хꙋ, бл҃го слове́нъ є҆сѝ гдⷭ҇и бж҃е во́ вѣки.</p>

<p><red>Д</red>обро́тꙋ тлѣ́ющꙋю, <red>і҆мⷬ҇къ</red> прпⷣбнаѧ, небрегла̀ є҆сѝ, смотрѧ́ющи та́мѡ сꙋ́щаѧ возда́нїѧ и҆ свѣ́тъ, и҆ сла́вꙋ бж҃їю нестарѣ́ющꙋюсѧ, и҆ красотꙋ̀ и҆ бжⷭ҇твеное селе́нїе.</p>

<p><red>М</red>і́ръ премѣни́ла є҆сѝ тлѣ́ющїй, преми́р нымъ живото́мъ нестарѣ́ющымъ, и҆ вре́ менною пи́щею, пребыва́ющее сꙋщество̀, и҆ плотьски́мъ ѡ҆брꙋ́чникомъ, нбⷭ҇нагѡ жениха̀.</p>

<p><red>сла́ва. Р</red>а́зꙋмъ бг҃олюби́въ стѧжа́ла є҆сѝ, <red>і҆мⷬ҇къ,</red> с̾ пло́тїю а҆́гг҃лѡмъ ᲂу҆подо́биласѧ є҆сѝ, бдѧ́щи те́плѣ любо́вїю, и҆ пою́щи, бл҃гослове́нъ є҆сѝ гдⷭ҇и бж҃е во́ вѣки.</p>

<p><red>и҆ ны́нѣ, боⷢ҇. В</red>и́ждь ско́рбь мою̀ дв҃це, ꙗ҆́же ми наведѐ мно́жество ѕѡ́лъ мои́хъ, и҆ родства̀ ѻ҆́гненнагѡ и҆схити́ мѧ вопїю́ща, бл҃гослове́нъ є҆сѝ гдⷭ҇и бж҃е во́ вѣки.</p>

<p><red>пѣ́снь, и҃. і҆рмо́съ. Б</red>г҃озра́чныѧ дѣ́ти в̾ пещѝ, со ѻ҆гне́мъ и҆ ле́сть попра́вше поѧ́хꙋ, бл҃гослови́те дѣ́ла гдⷭ҇нѧ гдⷭ҇а.</p>

<p><red>О</red>у҆кра́шена сїѧ́нїемъ чистоты̀ и҆ чⷭ҇тымъ житїе́мъ просвѣще́на мт҃и, пред̾стои́ши женихꙋ̀ своемꙋ̀ хрⷭ҇тꙋ̀ бг҃ꙋ на́шемꙋ.</p>

<p><red>Б</red>олѣ́зни разли́чныѧ ᲂу҆врачꙋ́етъ чело вѣ́кѡмъ, и҆ прого́нитъ бѣсѡ́вскїѧ па́ кѡсти, тѣ́ло твоѐ ст҃о́е прпⷣбнаѧ, во́ гробѣ пресла́внѡ скрыва́емѡ.</p>

<p><red>сла́ва. С</red>щ҃е́нна же́ртва принесе́сѧ, и҆ при ноше́нїе свѣ́тлѡ, прпⷣбнаѧ мт҃и <red>і҆мⷬ҇къ,</red> ꙗ҆́кѡ кади́ло бл҃гоꙋха́нно, всѣ́хъ влⷣцѣ хрⷭ҇тꙋ̀ бг҃ꙋ на́шемꙋ.</p>

<p><red>и҆ ны́нѣ, боⷢ҇. Б</red>ез̾ и҆стлѣ́нїѧ сло́во, па́че словесѐ родила̀ є҆сѝ, тлѣ́нїѧ всѧ́кагѡ на́съ и҆збавлѧ́ющагѡ. сегѡ̀ ра́ди тѧ̀ дв҃це вѣ́рою велича́емъ.</p>

<p><red>пѣ́снь, ѳ҃. і҆рмо́съ. О</red>у҆страши́сѧ всѧ́къ слꙋ́хъ, неи҆зрече́ннаго бж҃їѧ схожде́нїѧ, ꙗ҆́кѡ вы́шнїи во́лею сни́де да́же и҆ до́ плоти, ѿ дв҃ческаго бо чре́ва бы́въ ᲂу҆́бѡ чл҃къ. тѣ́мже тѧ̀ пречⷭ҇тꙋю бцⷣꙋ, вѣ́рнїи велича́емъ.</p>

<p><red>В</red>ожделѣ́ла є҆сѝ добро́тꙋ мы́сленнꙋю жениха̀, и҆ чи́стѡ возлюби́ла є҆сѝ є҆гѡ̀. гдѣ̀ почива́еши; гдѣ́ ли пасе́ши; те́плѣ вопїѧ́ше, да почі́ю ᲂу҆ тебѐ, и҆ в̾ твои́хъ свѣ́тлостехъ наслаждꙋ́сѧ, велича́ющи твою̀ бл҃гость.</p>

<p><red>Р</red>а́зꙋмъ и҆мѣ́ла є҆сѝ въ свое́й дꙋшѝ, и҆ смире́нїе, и҆ бжⷭ҇твенꙋю кро́тость, вѣ́рꙋ несꙋмѣ́ннꙋ, и҆ наде́ждꙋ и҆ любо́вь, є҆́же къ бг҃ꙋ, всено́щными мл҃твами прибли жа́ющисѧ є҆мꙋ̀, и҆ та́мѡ сꙋ́щыми свѣт лостьмѝ бл҃же́ннаѧ <red>і҆мⷬ҇къ,</red> ѡ҆зарѧ́ема и҆ просвѣща́ема.</p>

<p><red>сла́ва. С</red>обра́шасѧ дне́сь лю́дїе, хвала́ми возвели́чити гдⷭ҇а, возвели́чившагѡ твоѐ ст҃о́е торжество̀ сїѐ, в̾ не́мже помина́й на́съ помина́ющихъ тѧ̀, пред̾стоѧ́щи хрⷭ҇тꙋ̀ женихꙋ̀ своемꙋ̀, прпⷣбнаѧ <red>і҆мⷬ҇къ,</red> и҆ всечестна́ѧ.</p>

<p><red>и҆ нн҃ѣ, боⷢ҇. П</red>ощади́ мѧ бж҃е рожде́исѧ ѿ дв҃ы, и҆ сохрани́въ ро́ждьшꙋю тѧ̀ нетлѣ́ннꙋ по ржⷭ҇твѣ̀, є҆гда̀ сѧ́деши сꙋди́ ти дѣ́ла моѧ̀, без̾зако́нїѧ и҆ грѣхѝ моѧ̀ пре́зри, ꙗ҆́кѡ без̾грѣ́шенъ и҆ млⷭ҇тивъ бг҃ъ, и҆ чл҃колю́бецъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ прпⷣбныѧ мт҃ре на́шеѧ <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>