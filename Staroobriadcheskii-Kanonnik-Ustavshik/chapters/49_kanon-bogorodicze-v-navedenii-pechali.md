Т=ропа́рь , бцⷣѣ в̾ наведе́нїи печа́ли .=

=ѽ= всепѣ́таѧ и҆ всесла́внаѧ цр҃це бцⷣе , мт҃и всеѧ̀ тва́ри содѣ́телѧ , хрⷭ҇тїѧ́нскаѧ наде́жда и҆ застꙋ́пница . печа́льнымъ ᲂу҆тѣше́нїе , ненадѣ́ющымсѧ и҆ ѿча́ѧв шимсѧ ско́рое надѣ́ѧнїе . мо́лимъ тѧ , млⷭ҇тива бꙋ́ди на́мъ грѣ́шнымъ , не ѡ҆ста́ви ра́бъ свои́хъ , и҆ не ѿри́ни моле́ нїѧ недосто́йныхъ . мо́лимтисѧ взира́ю ще ко ѻ҆́бразꙋ твоемꙋ̀ честно́мꙋ , ст҃ы́ѧ и҆ чюдотво́рныѧ и҆ко́ны твоеѧ̀ , и҆ вопїю́ ще , с̾ пла́вающыми и҆ в̾пꙋ́ть ше́ствꙋю щыми , да пребꙋ́детъ млⷭ҇ть твоѧ̀ . ѽ влⷣчце ри́зою честно́ю защитѝ , и҆ во всѧ́цѣхъ мѣ́стѣхъ ѕлы́хъ соблюдѝ . и҆ моли́сѧ к̾ ро́ждьшемꙋсѧ и҆з̾ тебѐ хрⷭ҇тꙋ̀ бг҃ꙋ на́шемꙋ , да спасе́тъ ѿ грѣ́хъ дш҃ѧ на́шѧ =[два́жды]. сла́ва , и҆ нн҃ѣ , то́йже .=

К=ано́нъ прест҃ѣ́й бцⷣѣ , пѣва́емыи въ наведе́нїи печа́ли . гла́съ , и҃ . пѣ́снь , а҃ . і҆рмо́съ . В=оѡ҆рꙋже́на фараѡ́на погрꙋзѝ , чюдотворѧ́й дре́вле , мѡѷсе́йскїи же́ѕлъ крⷭ҇тоѡ҆бра́знѡ проразѝ , и҆ раздѣлѝ мо́ ре . і҆и҃лѧ же бѣжа́ща , пѣ́ша ходѧ́ща спасѐ , пѣ́снь бг҃ови воз̾сыла́юща .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Печа́льныхъ наведе́нїѧ , ѡ҆бꙋрева́ютъ смире́нꙋю ми дш҃ꙋ , и҆ напа́стнїи ѻ҆́бла цы , покрыва́ютъ ми срⷣце , бг҃оневѣ́ стнаѧ . но ꙗ҆́же свѣ́тъ ро́ждьшаѧ бжⷭ҇твеныи превѣ́чныи , воз̾сїѧ́й ми свѣ́тъ ра́достныи .

=Ѿ= без̾ме́рныхъ бѣ́дъ и҆ скорбе́й , и҆ ѿ вра́гъ ѕло́бныхъ , и҆ напа́стей житїѧ̀ , и҆зба́вльсѧ пренепоро́чнаѧ держа́вною си́лою твое́ю , воспѣва́ю и҆ велича́ю , без̾ ме́рное твоѐ ми́лованїе , и҆ є҆́же на мнѣ̀ твоѐ застꙋпле́нїе .

=сла́ва . Н=ы́нѣ прилѣ́жнѡ прибѣго́хъ , к̾ твоемꙋ̀ застꙋпле́нїю держа́вномꙋ , и҆ к̾ твоемꙋ̀ покро́вꙋ вседꙋ́шнѡ притеко́хъ , и҆ колѣ́на преклонѧ́ю влⷣчце , и҆ пла́чꙋ и҆ воздыха́ю , да мѧ̀ не пре́зриши ѻ҆каѧ́н нагѡ , хрⷭ҇тїѧ́нское прибѣ́жище .

=и҆ ны́нѣ . Н=е ᲂу҆молчꙋ̀ є҆́же вопи́ти всег да̀ вели́чїѧ твоѧ̀ . а҆́ще бо ты̀ не бы̀ дв҃о всегда̀ пред̾стоѧ́ла , ѡ҆ мнѣ̀ молѧ́щисѧ сн҃ꙋ и҆ бг҃ꙋ твоемꙋ̀ , кто́ бы ѿ толи́кихъ мѧ скорбе́й и҆ лю́тъ и҆ бѣ́дъ и҆зба́вилъ .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ къ тебѣ̀ при бѣга́емъ , ꙗ҆́кѡ къ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=бⷭ҇номꙋ крꙋ́гꙋ верхо тво́рче гдⷭ҇и , и҆ цр҃кви зижди́телю , ты̀ менѐ ᲂу҆твердѝ в̾ любвѝ свое́й . жела́нїем̾ сы́и кра́й , и҆ вѣ́рнымъ ᲂу҆тверже́нїе , є҆ди́ не чл҃колю́бче .

~Недоꙋмѣ́въ ѿ всѣ́хъ , болѣ́зненѡ зовꙋ́ ти , пред̾варѝ те́плаѧ пред̾ста́тельнице , и҆ твою̀ по́мощь да́ждь ми рабꙋ̀ твоемꙋ̀ , смире́номꙋ и҆ ѻ҆каѧ́нномꙋ . и҆́же твоѐ застꙋпле́нїе и҆́щꙋщемꙋ прⷭ҇нѡ .

~Оу҆диви́ла є҆сѝ вои́стинꙋ ны́нѣ на мнѣ̀ влⷣчце , бл҃года́тельства и҆ млⷭ҇ти твоѧ̀ дв҃о . тѣ́мже сла́влю тѧ , тѣ́мже пою̀ и҆ чтꙋ̀ мно́гое и҆ безмѣ́рное бл҃годѣѧ́нїе твоѐ .

=сла́ва . Б=ꙋ́рѧ мѧ ѡ҆бдержи́тъ напа́стей влⷣчце , и҆ печа́льныхъ треволне́нїѧ пог рꙋжа́ютъ мѧ . но пред̾вари́вши , рꙋ́кꙋ ми пода́ждь по́мощи , те́плаѧ застꙋ́пнице , и҆ пред̾ста́тельнице моѧ̀ .

=и҆ ны́нѣ . И҆́=стиннꙋю бцⷣꙋ и҆сповѣ́даю влⷣчце тебѣ̀ , и҆́же сме́рти держа́вꙋ потре́ бльшꙋю , ꙗ҆́кѡ бо є҆стество́м̾ жи́знена , ѿ ᲂу҆́зъ сме́ртныхъ к̾ животꙋ̀ , возвела̀ є҆сѝ ѿ землѝ и҆стлѣ́вшаго .

=пѣ́снь , д҃ . і҆рмо́съ . Т=ы́ ми хрⷭ҇тѐ гдⷭ҇ь , ты́ же и҆ си́ла ми , ты́ ми бг҃ъ , ты́ ми ра́до ванїе . не ѡ҆ста́вль нѣ́дра ѻ҆́ч҃а , но ми́ло стїю си на́шꙋ нищетꙋ̀ посѣти́въ . тѣ́м̾ съ проро́кѡмъ а҆вва́кꙋмомъ зовꙋ̀ , си́лѣ твое́й сла́ва чл҃колю́бче .

~Гдѣ̀ про́чее ѡ҆брѧ́щꙋ и҆́но застꙋпле́нїе ; гдѣ̀ прибѣ́гнꙋ , гдѣ́ же и҆ спасꙋ́сѧ ; кого̀ и҆́мамъ те́пла помо́щника , скорбьмѝ житїѧ̀ и҆ бꙋ́рѧми прⷭ҇нѡ коле́блемъ ; на тѧ̀ є҆ди́нꙋ ᲂу҆пова́ю и҆ надѣ́юсѧ и҆ хва лю́сѧ , и҆ притека́ю къ покро́вꙋ твоемꙋ̀ , спаси́ мѧ .

~Рѣкꙋ̀ сла́дкꙋю ми́лости твоеѧ̀ , ꙗ҆́же бо га́тыми дармѝ ѡ҆зари́вшꙋю , всестра́ст нꙋю и҆ смире́ннꙋю , пречⷭ҇таѧ , дш҃ꙋ мою̀ , напа́стей и҆ скорбе́й ѻ҆гне́мъ пали́мꙋю , велича́ю и҆ проповѣ́даю , дш҃е́ю и҆ срⷣцемъ и҆ ᲂу҆стна́ми .

=сла́ва . Т=ебѐ чⷭ҇тꙋю , тебѐ дв҃ꙋ нескве́рнꙋю є҆ди́нꙋ , и҆́мамъ стѣ́нꙋ непребори́мꙋ , прибѣ́жище и҆ покро́въ крѣ́покъ , и҆ ѻ҆рꙋ́жїе спасе́нїѧ , да мѧ̀ не пре́зриши ѻ҆каѧ́ннагѡ , наде́жде ненаде́жднымъ , помо́щнице немощны́мъ , скорбѧ́щымъ ра́дость и҆ застꙋпле́нїе .

=и҆ ны́нѣ . К=а́кѡ и҆зрещѝ твоѧ̀ по досто ѧ́нїю возмогꙋ̀ без̾чи́сленныѧ щедро́ты влⷣчце , ꙗ҆́же мою̀ пречⷭ҇таѧ дш҃ꙋ , ᲂу҆́мъ же и҆ срⷣце ꙗ҆́кѡ во́ды ѡ҆бше́дшїѧ . но ѽ твоегѡ̀ про́мысла и҆ твоеѧ̀ по́мощи , и҆́хъ же незави́стне са́мъ а҆́зъ насла ди́хсѧ .

=пѣ́снь , є҃ . і҆рмо́съ . В=скꙋ́ю мѧ ѿри́нꙋ , ѿ лица̀ твоегѡ̀ свѣ́те незаходѧ́и , покры́ ла мѧ є҆́сть чюжа́ѧ тма̀ ѻ҆каѧ́ннагѡ . но ѡ҆брати́ мѧ и҆ к̾ свѣ́тꙋ заповѣде́й ти пꙋтѝ моѧ̀ напра́ви молю́тисѧ .

=Ѿ= всѧ́кїѧ нꙋ́жды и҆ печа́ли , ско́рби и҆ недꙋ́га и҆ вре́да и҆зба́ви , и҆ твое́ю си́лою и҆ кро́вомъ твои́мъ сохранѝ невреди́ма ѿ всѧ́кїѧ бѣды̀ и҆ вра́гъ борю́щихъ и҆ не нави́дѧщихъ мѧ̀ , дв҃о всенепоро́чнаѧ .

~Бл҃года́рне вопїю́ ти , ра́дꙋисѧ мт҃и дв҃о , ра́дꙋисѧ бг҃оневѣ́сто , ра́дꙋисѧ бжⷭ҇тве ныи покро́ве , ра́дꙋисѧ ѻ҆рꙋ́жїе и҆ стѣна̀ неѡ҆бори́маѧ . ра́дꙋисѧ пред̾ста́тельнице и҆ помо́щнице , и҆ спасе́нїе и҆́же вѣ́рою к̾ тебѣ̀ притека́ющымъ .

=сла́ва . Н=енави́дѧщїи мѧ всꙋ́е , стрѣ́лы и҆ мечѝ и҆ ро́въ ᲂу҆гото́ваша , и҆ и҆́щꙋтъ все страстно́е ми тѣ́ло растерза́ти , и҆ низ̾ вестѝ въ зе́млю жела́ютъ , но ѿ си́хъ пред̾вари́вши спаси́ мѧ .

=и҆ нн҃ѣ . К=ото́рыи ти да́ръ принесꙋ̀ бл҃го даре́нїѧ , ѿ ни́хже наслади́хсѧ твои́хъ даро́въ , и҆ твоеѧ̀ без̾мѣ́рныѧ благода́ ти . тѣ́мже ᲂу҆́бѡ сла́влю пѣсносло́вѧ , и҆ велича́ѧ твоѐ неи҆зрече́нное ко мнѣ̀ ми́лованїе .

=пѣ́снь , ѕ҃ . і҆рмоⷭ҇ . М=л҃твꙋ пролїю̀ ко́ гдⷭ҇ꙋ , и҆ томꙋ̀ воз̾вѣщꙋ̀ печа́ль мою̀ . ꙗ҆́кѡ ѕѡ́лъ дш҃ѧ моѧ̀ напо́лнисѧ , и҆ живо́тъ мо́й а҆́дꙋ прибли́жисѧ . и҆ молю́сѧ ꙗ҆́кѡ і҆ѡ́на , ѿ тлѝ бж҃е мо́й воз̾веди́ мѧ .

~Ѻ҆́блацы печа́льныхъ покры́ша страст нꙋ́ю ми дш҃ꙋ и҆ срⷣце , и҆ помраче́нїе сот ворѧ́ютъ ми дв҃о . но ро́ждьшаѧ свѣ́тъ непристꙋ́пныи , ѿженѝ сїѧ̀ дале́че , вдо хнове́нїемъ бжⷭ҇твеныѧ мл҃твы твоеѧ̀ .

~Оу҆тѣше́нїе въ ско́рбѣхъ всѣ́мъ , и҆ недꙋ́ гомъ врача́ тѧ свѣ́мъ , и҆ соверше́ное сокрꙋше́нїе сме́рти , и҆ рѣкꙋ̀ жи́зни не и҆зчерпа́емꙋю , и҆ всѣ́мъ и҆́же в̾ бѣда́хъ ско́рое и҆ бы́строе застꙋпле́нїе .

=сла́ва . Н=е скрыва́ю ти глꙋбинꙋ̀ млⷭ҇ти , и҆ кипѣ́нїѧ без̾чи́сленыхъ чюде́съ , и҆ и҆сто́ чникъ приснотекꙋ́щїи вои́стинꙋ , є҆́же ко мнѣ̀ ми́лованїѧ твоегѡ̀ влⷣчце . но всѣ́мъ и҆сповѣ́дꙋю и҆ вопїю̀ , и҆ проповѣ́ дꙋю и҆ вѣща́ю .

=и҆ ны́нѣ . Ѡ҆=быдо́ша мѧ жите́йскїѧ бꙋ́ ри , ꙗ҆́кѡ пче́лы со́тъ дв҃о , и҆ моѐ ѡ҆бь е́мше срⷣце , сбода́ютъ жа́ломъ скорбе́й . но да ѡ҆брѧ́щꙋ тѧ помо́щницꙋ , и҆ ѿго ни́тельницꙋ всѧ́кїѧ печа́ли .

=конда́къ . гла́съ , и҃ . П=лотьски́мъ недꙋ́ гомъ многови́днымъ , и҆ дш҃е́внымъ стрⷭ҇те́мъ многоѡбра́знымъ , и҆сцѣле́нїе ѡ҆брѣ́тъ тобо́ю пренепоро́чнаѧ . печа́лем̾ же разрѣше́нїе , бѣда́мъ и҆ скорбе́мъ пре мѣне́нїе , и҆ гото́вое и҆ ско́рое и҆збавле́ нїе . вѣ́рою несꙋмѣ́нною , и҆ те́плымъ срⷣцемъ и҆сповѣ́даю твоѧ̀ млⷭ҇ти влⷣчце . сыно́мъ же чл҃ческимъ мно́гаѧ твоѧ̀ чюдеса̀ . и҆ молю́сѧ кро́вомъ крилꙋ̀ твое́ю прⷭ҇нѡ соблюстѝ и҆ сохрани́ти мѧ всегда̀ , да зовꙋ́ ти , ра́дꙋисѧ невѣ́сто неневѣ́ стнаѧ .

=и҆́косъ . Р=а́дꙋисѧ прⷭ҇то́ле ѻ҆гнеѡбра́зныи бж҃їи . ра́дꙋисѧ ѻ҆трокови́це , сѣда́лище црⷭ҇кое . ло́же преиспещре́нно по́стлан ное , златопорфи́рныи черто́же , ри́за лꙋчецвѣ́тнаѧ . ᲂу҆кра́шенныи ѻ҆́бразъ , молнїено́сное ѻ҆рꙋ́жїе . свѣти́льникъ многосвѣ́тлыи . ра́дꙋисѧ бцⷣе , дванаде сѧтостѣ́нныи гра́де , и҆ две́рь златоко ва́ннаѧ , и҆ пола́то свѣтоѡ҆бра́знаѧ , свѣ тлопозлаще́ннаѧ трапе́зо , бг҃оꙋкра́ше наѧ сѣ́нь . ра́дꙋисѧ сла́внаѧ невѣ́сто сл҃нце ка́плющаѧ . ра́дꙋисѧ є҆ди́на дш҃и мое́й бл҃голѣ́пїе . ра́дꙋисѧ невѣ́сто неневѣ́стнаѧ .

=пѣ́снь , з҃ . і҆рмо́съ . Д=ѣ́ти є҆вре́йскїѧ в̾ пе щѝ , попра́вше и҆ пла́мень дерзнꙋ́вше , и҆ на́ росꙋ ѻ҆́гнь прело́жше вопїѧ́хꙋ , бл҃го слове́нъ є҆сѝ гдⷭ҇и бж҃е во́ вѣки .

~Покро́въ бꙋ́ди ми и҆ пред̾ста́тельница , и҆ застꙋпле́нїе и҆ похвала̀ и҆ надѣ́ѧнїе , ѡ҆бнаже́номꙋ ны́нѣ ѿ всѧ́кагѡ спасе́ нїѧ . без̾по́мощнымъ си́ла , и҆ без̾наде́ж нымъ наде́жда .

~Все́ю дш҃е́ю и҆ мы́слїю , и҆ срⷣцемъ тѧ и҆ ᲂу҆стна́ми сла́влю , наслади́всѧ твои́хъ вели́кихъ дарова́нїи . но ѽ ди́вства твои́хъ без̾чи́сленныхъ чюде́съ .

=сла́ва . П=ри́зри на мѧ̀ млⷭ҇тивнымъ сѝ ѻ҆́комъ , и҆ посѣтѝ ѡ҆ѕлобле́нїе є҆́же и҆́мамъ , и҆ лю́тыхъ напа́стей и҆ вреда̀ и҆ бѣ́дъ , и҆ и҆скꙋше́нїи мѧ и҆зба́ви , без̾ мѣ́рною сѝ млⷭ҇тїю .

=и҆ ны́нѣ . П=оказа́ла є҆сѝ бога́тыѧ дв҃о млⷭ҇ти твоѧ̀ , и҆ бл҃годѣ́тельства без̾мѣ́ рна , мнѣ̀ смире́нномꙋ тѝ рабꙋ̀ , и҆́же к̾ твоемꙋ̀ прибѣга́ющꙋ держа́вномꙋ и҆ бжⷭ҇твеномꙋ покро́вꙋ .

=пѣ́снь , и҃ . і҆рмоⷭ҇ . П=роѧвле́ннагѡ на горѣ̀ ст҃ѣ́й , и҆ в̾ кꙋпинѣ̀ ѻ҆́гненнѣй , дв҃ческꙋю мѡѷсе́ѡви та́йнꙋ ꙗ҆́вльшагѡ , гдⷭ҇а по́й те и҆ превозноси́те є҆гѡ̀ во́ вѣки .

~Ѡ҆бстоѧ́нїѧ и҆ скорбе́й нꙋ́жды ѡ҆брѣ то́ша мѧ , и҆ напа́сти житїѧ̀ , и҆скꙋше́ нїѧ мѧ всю́дꙋ ѡ҆быдо́ша , но пред̾ста́ни ми , и҆ застꙋпи́ мѧ , держа́внымъ сѝ покро́вомъ .

~Въ бꙋ́рѧхъ да ѡ҆брѧ́щꙋ тѧ̀ приста́нище , въ печа́лѣхъ ра́дость и҆ пред̾ста́тельни цꙋ . и҆ въ тꙋга́хъ ско́рꙋю помо́щницꙋ , и҆ въ бѣда́хъ и҆зба́вительницꙋ , и҆ пред̾ста́ тельницꙋ во и҆скꙋше́нїихъ .

=сла́ва . Р=а́ди милосе́рдїѧ и҆ млⷭ҇ти твоеѧ̀ дв҃о , да не пре́зриши погрꙋжа́ема мѧ , пѣ́нами жите́йскихъ во́лнъ . но да́ждь ми рꙋ́кꙋ по́мощи , наси́лꙋемомꙋ ѡ҆ѕло бле́ньми житїѧ̀ .

=и҆ ны́нѣ . Р=а́дꙋисѧ прⷭ҇то́ле ѻ҆гнеѡбра́з ныи гдⷭ҇нь . ра́дꙋисѧ бжⷭ҇твенаѧ манно прїе́мнаѧ ста́мно . ра́дꙋисѧ златы́и свѣ́ щниче , и҆ свѣщѐ неꙋгаси́маѧ . ра́дꙋисѧ дв҃амъ сла́во , и҆ ма́теремъ ᲂу҆краше́нїе и҆ похвало̀ .

=пѣ́снь , ѳ҃ . і҆рмо́съ . О=у҆страши́сѧ всѧ́къ слꙋ́хъ , не и҆зрече́ннагѡ бж҃їѧ схожде́ нїѧ , ꙗ҆́кѡ вы́шнїи во́лею сни́де да́же и҆ до́ плоти . ѿ дв҃ческагѡ бо чре́ва бы́въ ᲂу҆́бѡ чл҃къ . тѣ́мже тѧ̀ пречи́стꙋю бцⷣꙋ , вѣ́рнїи велича́емъ .

~Къ комꙋ̀ прибѣ́гнꙋ и҆но́мꙋ пречⷭ҇таѧ ; ка́мо притекꙋ̀ и҆ спасꙋ́сѧ ; ка́мо пойдꙋ̀ ; ко́е ѡ҆брѧ́щꙋ прибѣ́жище ; ко́е те́плое застꙋпле́нїе ; ко́е въ печа́лѣхъ прохла жде́нїе ; на тѧ̀ є҆ди́нꙋ ᲂу҆пова́ю , ѡ҆ тебѣ̀ є҆ди́ной хвалю́сѧ , и҆ на тѧ̀ надѣ́ѧвсѧ прибѣго́хъ .

~Моле́нїе моѐ прїимѝ ᲂу҆бо́гое , и҆ пла́ча непре́зри , и҆ сле́зъ и҆ стона́нїѧ . но застꙋпи́ мѧ ꙗ҆́кѡ бл҃га , и҆ проше́нїѧ и҆спо́лни . мо́жеши бо всѧ̀ ꙗ҆́кѡ всемо́ щнаго влⷣки и҆ бг҃а мт҃и , а҆́ще при́зриши то́чїю на ᲂу҆миле́ное на́ше смире́нїе .

=сла́ва . Н=ѣ́сть и҆счестѝ мо́щнѡ вели́чїѧ твоѧ̀ бг҃оневѣ́стнаѧ , и҆ глꙋбинꙋ̀ неи҆спы́ таннꙋю и҆зрещѝ , ꙗ҆́же па́че ᲂу҆ма̀ чюде́съ твои́хъ сотворѧ́емыхъ вы́нꙋ , и҆́же любо́ вїю чтꙋ́щымъ тѧ̀ , и҆ вѣ́рою поклонѧ́ ющымсѧ =[покло́н̾],= ꙗ҆́кѡ и҆́стиннѣй бж҃їей роди́тельнице .

=и҆ ны́нѣ . В=ъ пѣ́снехъ бл҃года́рнѣ славо сло́влю тѧ̀ , и҆ чтꙋ̀ без̾мѣ́рнꙋю млⷭ҇ть , и҆ мно́гꙋю всѣ́мъ си́лꙋ твою̀ и҆сповѣ́дꙋю . и҆ бл҃годѣѧ́нїѧ твоѧ̀ ꙗ҆́же и҆злїѧ́ла є҆сѝ на мѧ̀ , проповѣ́даю и҆ велича́ю , дш҃е́ю же и҆ срⷣцемъ , и҆ по́мысломъ и҆ ꙗ҆зы́кѡмъ пречⷭ҇таѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́го и҆ сла́внаго ꙗ҆вле́нїѧ чюдотво́рныѧ и҆ко́ны є҆ѧ̀ в̾ наведе́нїи печа́ли , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

