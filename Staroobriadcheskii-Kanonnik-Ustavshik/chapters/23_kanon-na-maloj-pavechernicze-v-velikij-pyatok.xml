<document xmlns="http://www.ponomar.net/culiturgical">
<p>Н<red>а ма́лой па́вечернице в̾ вели́кїи пѧ то́къ.</red> К<red>ано́нъ ѡ҆ распѧ́тїи гдⷭ҇а на́шегѡ і҆с҃а хрⷭ҇та̀. гла́съ, ѕ҃. пѣ́снь, а҃. і҆рмо́съ. Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ми, гони́телѧ фараѡ́на, ви́дѧ по топлѧ́ема, бг҃ꙋ побѣ́днꙋю пѣ́снь пое́мъ вопїѧ́ше <red>[два́жды].</red></p>

<p><red>запѣ́въ: С</red>ла́ва тебѣ̀ бж҃е на́шъ, сла́ва тебѣ̀ <red>[покло́н̾].</red></p>

<p><red>П</red>овѣ́шена ꙗ҆́кѡ ви́дѣ на крⷭ҇тѣ̀, сн҃а и҆ гдⷭ҇а, дв҃аѧ чⷭ҇таѧ, терза́ющисѧ вопїѧ́ше го́рцѣ, съ дрꙋги́ми жена́ми стеню́ще гл҃аше.</p>

<p><red>В</red>и́жꙋ тѧ̀ нн҃ѣ воз̾лю́бленное моѐ ча́до и҆ люби́мое, на крⷭ҇тѣ̀ ви́сѧща, и҆ ᲂу҆ѧз влѧ́юсѧ го́рцѣ срⷣцемъ, речѐ чⷭ҇таѧ. но да́ждь ми сло́во бл҃гі́и рабѣ̀ твое́й.</p>

<p><red>сла́ва. В</red>о́лею сн҃е мо́й и҆ тво́рче, терпи́ши на́ древѣ лю́тꙋю сме́рть, дв҃аѧ гл҃аше пред̾стоѧ́щи ᲂу҆ крⷭ҇та̀, съ воз̾лю́бленымъ ᲂу҆ченико́мъ.</p>

<p><red>и҆ ны́нѣ. Н</red>ы́нѣ моегѡ̀ ча́ѧнїѧ, и҆ ра́до сти и҆ весе́лїѧ, сн҃а моегѡ̀ и҆ гдⷭ҇а лише́на бы́хъ. ᲂу҆вы̀ мнѣ̀ болѣ́знꙋю срⷣцемъ, чи́стаѧ  пла́чꙋщисѧ  гл҃аше.</p>

<p><red>катава́сїѧ: Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ми, гони́телѧ фараѡ́ на, ви́дѧ потоплѧ́ема, бг҃ꙋ побѣ́днꙋю пѣ́снь  пое́мъ  вопїѧ́ше.</p>

<p><red>пѣ́снь, г҃. і҆рмо́съ. Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ си бл҃же, и҆ ᲂу҆тве́рждь и҆́хъ на ка́мени и҆сповѣ́данїѧ  тѝ  <red>[два́жды].</red></p>

<p><red>С</red>тра́ха ра́ди жидо́вска пе́тръ скры́сѧ, и҆ всѝ ѿбѣго́ша вѣ́рнїи, ѡ҆ста́вльше хрⷭ҇та̀, дв҃аѧ  рыда́ющи  гл҃аше.</p>

<p><red>Ѡ҆</red> стра́ннѣмъ ти ржⷭ҇твѣ̀, и҆ стра́шнѣм̾ сн҃е мо́й. па́че всѣ́хъ матере́й возвели́ чена бы́хъ а҆́зъ. но ᲂу҆вы̀ мнѣ̀, нн҃ѣ тѧ ви́дѧщи на́ древѣ, распала́юсѧ ᲂу҆тро́бою.</p>

<p><red>сла́ва. Х</red>ощꙋ́ ᲂу҆тро́бꙋ мою̀ на́ рꙋкꙋ, и҆́ма же ꙗ҆́кѡ младе́нца держа́хъ съ дре́ва прїѧ́ти вѣща́ше чⷭ҇таѧ, но ᲂу҆вы̀ мнѣ̀, никто́же  сегѡ̀  да́стъ.</p>

<p><red>и҆ ны́нѣ. С</red>ѐ свѣ́тъ мо́й сла́дкїи, наде́ жда и҆ живо́тъ мо́й бл҃гі́и, сн҃ъ и҆ бг҃ъ мо́й ᲂу҆гасѐ на крⷭ҇тѣ̀, распала́юсѧ ᲂу҆тро́ бою,  дв҃аѧ  стеню́щи  гл҃аше.</p>

<p><red>катава́сїѧ: Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ си бла́же, и҆ ᲂу҆тве́рждь и҆́хъ на ка́мени и҆сповѣ́данїѧ  тѝ.</p>

<p><red>пѣ́снь, д҃. і҆рмо́съ. Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́щи, ѿ со́вѣсти чи́сты ѡ҆́ гдⷭ҇ѣ пра́зднꙋющи  <red>[два́жды].</red></p>

<p><red>С</red>л҃нце незаходѧ́и бж҃е превѣ́чныи, и҆ тво́рче всѣ́мъ тваре́мъ гдⷭ҇и, ка́кѡ тер пи́ши стра́сть на крⷭ҇тѣ̀; чⷭ҇таѧ пла́чꙋщи гл҃аше.</p>

<p><red>П</red>ла́чꙋщи гл҃аше браконеискꙋси́маѧ, къ бл҃гоѡ҆бра́зномꙋ, потщи́сѧ і҆ѡ́сифе, къ пила́тꙋ пристꙋпи́ти, и҆ и҆спросѝ снѧ́ти со́ древа  ᲂу҆чи́телѧ  сѝ.</p>

<p><red>сла́ва. В</red>и́дѣвъ пречи́стꙋю го́рцѣ слезѧ́ щꙋ, і҆ѡ́сифъ смꙋти́сѧ, и҆ пла́часѧ при стꙋпѝ к̾ пила́тꙋ, да́ждь ми вопїѧ̀ съ пла́чемъ  тѣ́ло  бг҃а  моегѡ̀.</p>

<p><red>и҆ ны́нѣ. О</red>у҆ѧ́звена тѧ ви́дѧщи и҆ без̾ сла́вы, на́га на́ древѣ, ча́до моѐ, ᲂу҆тро́ бою распала́юсѧ рыда́ющи, ꙗ҆́кѡ мт҃и дв҃аѧ  провѣщава́ше.</p>

<p><red>катава́сїѧ: Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́ щи, ѿ со́вѣсти чи́сты ѡ҆́ гдⷭ҇ѣ пра́зд нꙋющи.</p>

<p><red>пѣ́снь, є҃. і҆рмо́съ. Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃ѧ любо́вїю, просвѣтѝ молю́сѧ, тѧ̀ вѣ́дѣти сло́во бж҃їе, и҆́стиннагѡ бг҃а, ѿ́ мрака грѣхо́в нагѡ  и҆зима́юща  <red>[два́жды].</red></p>

<p><red>Р</red>астерза́ѧсѧ и҆ рыда́ѧ, и҆ дивѧ́сѧ в̾ кꙋ́ пѣ с̾ никоди́момъ і҆ѡ́сифъ снѧ́тъ, пре чⷭ҇тое тѣ́ло цѣлова́ше ᲂу҆чи́телево, рыда́ ше и҆ стенѧ́ше, и҆ поѧ̀ є҆гѡ̀ ꙗ҆́кѡ бг҃а и҆ гдⷭ҇а.</p>

<p><red>П</red>рїи́мши сн҃а своегѡ̀ с̾ пла́чемъ мт҃и не и҆скꙋсомꙋ́жнаѧ. и҆ положѝ на колѣ́нꙋ, молѧ́щи со слеза́ми, и҆ лобыза́ющи є҆гѡ̀, го́рцѣ же рыда́ющи крича́ше.</p>

<p><red>сла́ва. Е҆</red>ди́нꙋ наде́ждꙋ и҆ живо́тъ, влⷣко сн҃е мо́й и҆ бж҃е, во ѻ҆́чїю свѣ́тъ раба̀ твоѧ̀ и҆мѣ́хъ, ны́нѣ же лише́на бы́хъ тебѐ, сла́дкое моѐ ча́до и҆ люби́мое.</p>

<p><red>и҆ ны́нѣ. Б</red>олѣ́зни и҆ ско́рби, и҆ возды ха́нїѧ ѡ҆брѣто́ша мѧ, ᲂу҆вы̀ мнѣ̀, чⷭ҇таѧ го́рцѣ рыда́ющи гл҃аше, ви́дѧщи ча́до моѐ возлю́бленое, на́га ᲂу҆єдине́на, тѧ̀ и҆ вонѧ́ми пома́зана мертвеца̀.</p>

<p><red>катава́сїѧ: Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃ѧ любо́вїю, просвѣ тѝ молю́сѧ, тѧ̀ вѣ́дѣти сло́во бж҃їе, и҆́стиннагѡ бг҃а, ѿ́ мрака грѣхо́внагѡ и҆зима́юща.</p>

<p><red>пѣ́снь, ѕ҃. і҆рмо́съ. Ж</red>ите́йскагѡ мо́рѧ воз̾двиза́ема зрѧ̀, напа́стей бꙋ́рею, в̾ ти́хо приста́нище прите́къ вопїю́ ти, воз̾ведѝ ѿ тлѝ живо́тъ мо́й много млⷭ҇тиве <red>[два́жды].</red></p>

<p><red>М</red>е́ртва тѧ зрю̀ чл҃колю́бче, ѡ҆живи́вша го ме́ртвыѧ, и҆ содержа́ща всѧ̀, лю́тѣ ᲂу҆ѧзвлѧ́юсѧ ᲂу҆тро́бою, хотѣ́ла бы́хъ с̾ тобо́ю ᲂу҆́мрети, пречⷭ҇таѧ гл҃аше. нетер плю́ бо без̾ дш҃и ме́ртва тѧ ви́дѣти.</p>

<p><red>Д</red>ивлю́сѧ зрѧ́щи тѧ пребл҃гі́и бж҃е, и҆ преще́дрыи гдⷭ҇и, без̾ сла́вы и҆ без̾ дш҃и. и҆ без̾ѡ҆бра́зна гдⷭ҇а, и҆ пла́чꙋсѧ держа́щи тѧ, ꙗ҆́кѡ ненадѣ́ѧхсѧ ᲂу҆вы̀ мнѣ̀, ви́дѣ ти  тѧ  сн҃е  мо́й  и҆  бж҃е.</p>

<p><red>сла́ва. Н</red>е и҆з̾гл҃еши ли рабѣ̀ свое́й сло́ва, сло́ве бж҃їи, не ᲂу҆ще́дриши ли влⷣко тебѐ ро́ждьшꙋю, гл҃аше чⷭ҇таѧ; рыда́ющи и҆ пла́чꙋщи, и҆ ѡ҆блобыза́ющи тѣ́ло гдⷭ҇а своегѡ̀.</p>

<p><red>и҆ ны́нѣ. П</red>омышлѧ́ю влⷣко, ꙗ҆́кѡ к̾ то мꙋ̀ сла́дкаго тѝ гла́са не ᲂу҆слы́шꙋ, и҆ ни добро́ты лица̀ твоегѡ̀ ᲂу҆́зрю, ꙗ҆́коже пре́жде раба̀ твоѧ̀. и҆́бо за́йде сн҃е мо́й ѿ ѻ҆́чїю  мое́ю.</p>

<p><red>катава́сїѧ: Ж</red>ите́йскагѡ мо́рѧ воз̾дви за́ема зрѧ̀, напа́стей бꙋ́рею, в̾ ти́хо приста́нище прите́къ вопїю́ ти, воз̾ве дѝ ѿ тлѝ живо́тъ мо́й многомлⷭ҇тиве.</p>

<p><red>Г</red>дⷭ҇и поми́лꙋй, гⷤ. <red>сла́ва, и҆ ны́нѣ.</red></p>

<p><red>конда́къ. гла́съ, и҃. Н</red>а́съ ра́ди распе́нша госѧ, прїиди́те всѝ вѣ́рнїи воспое́мъ. того́ бо ви́дѣ мр҃і́ѧ на́ древѣ, и҆ гл҃аше, а҆́ще и҆ распѧ́тїе терпи́ши, ты̀ є҆сѝ сн҃ъ и҆ бг҃ъ  мо́й.</p>

<p><red>и҆́коⷭ҇. С</red>воегѡ̀ а҆́гньца а҆́гница зрѧ́щи, к̾ заколе́нїю влеко́ма, послѣ́доваше мр҃і́ѧ скорбѧ́щи, с̾ дрꙋги́ми жена́ми сїѧ̀ во пїю́щи, ка́мѡ и҆́деши ча́до. что̀ ра́ди ско́рѡ тече́нїе твори́ши; є҆да̀ дрꙋгі́и бра́къ па́ки є҆́сть в̾ ка́нѣ галиле́йстѣй, и҆ та́мѡ ли ны́нѣ тщи́шисѧ, да во́дꙋ въ вино̀ и҆́мъ преложи́ши. и҆дꙋ́ли с̾ тобо́ю ча́до, и҆лѝ пождꙋ̀ тебѐ па́че. да́ждь ми сло́во сло́ве, не молча̀ ми́мѡ и҆дѝ менѐ, и҆́же чи́стꙋ соблюды́и мѧ, сн҃е и҆ бж҃е мо́й.</p>

<p><red>пѣ́снь, з҃. і҆рмо́съ. Х</red>ладода́тельнꙋ ᲂу҆́бѡ пе́щь сотворѝ а҆́гг҃лъ, прпⷣбным̾ дѣ́тем̾, халдѣ́и же ѡ҆палѝ велѣ́нїемъ бж҃їимъ. мꙋчи́телѧ ᲂу҆вѣща̀ вопи́ти, бл҃гослове́нъ бг҃ъ  ѻ҆ц҃ъ  на́шихъ  <red>[два́жды].</red></p>

<p><red>Г</red>дѣ̀ сн҃е мо́й и҆ бж҃е бл҃говѣствова́нїе, є҆́же ми гаврїи́лъ гл҃аше, цр҃ѧ́ тѧ вы́ш нѧгѡ и҆ сн҃а и҆ бг҃а нарица́ше. ны́нѣ же тѧ ви́жꙋ, свѣ́те мо́й сла́дкїи, и҆ на́га и҆ ᲂу҆ѧ́звена  мертвеца̀.</p>

<p><red>И҆</red>збавлѧ́ѧ ѿ болѣ́зни, и҆ нн҃ѣ прїими́ мѧ с̾ собо́ю сн҃е мо́й и҆ бж҃е, да сни́дꙋ во а҆́дъ влⷣко с̾ тобо́ю и҆ а҆́зъ. не ѡ҆ста́ви менѐ є҆ди́нꙋ є҆щѐ жи́ти, и҆́бо нетерплю̀ неви́дѧщи  тебѐ,  сла́дкагѡ  моегѡ̀ свѣ́та.</p>

<p><red>сла́ва. С</red>о дрꙋги́ми жена́ми мѷроно́си цами, рыда́ющи непоро́чнаѧ го́рцѣ, но си́ма ви́дѧщи хрⷭ҇та̀, и҆ гл҃аше, ᲂу҆вы̀ мнѣ̀ что̀ ви́жꙋ, и҆ ка́мѡ и҆́деши ны́нѣ сн҃е мо́й. а҆ менѐ є҆ди́нꙋ ѡ҆ставлѧ́еши.</p>

<p><red>и҆ ны́нѣ. И҆</red>з̾немога́ющи рыда́ше непоро́ чнаѧ, мѷроно́сицамъ гл҃аше, срыда́йте со мно́ю, и҆ пла́чите го́рько, се́бо свѣ́тъ мо́й сла́дкїи, и҆ ᲂу҆чи́тель ва́шъ гро́бꙋ предае́тсѧ.</p>

<p><red>катава́сїѧ: Х</red>ладода́тельнꙋ ᲂу҆́бѡ пе́щь сотворѝ а҆́гг҃лъ, прпⷣбнымъ дѣ́темъ, хал дѣ́и же ѡ҆палѝ велѣ́нїемъ бж҃їимъ. мꙋ чи́телѧ ᲂу҆вѣща̀ вопи́ти, бл҃гослове́нъ бг҃ъ  ѻ҆ц҃ъ  на́шихъ.</p>

<p><red>пѣ́снь, и҃. і҆рмо́съ. И҆</red>з̾ пла́мени ст҃ы́мъ ро́сꙋ и҆сточѝ, а҆ пра́веднагѡ же́ртвꙋ и҆ во́ды попалѝ, всѧ́ бо твори́ши хрⷭ҇тѐ, є҆ли́ко хо́щеши, тѣ́мъ тѧ превозно́ симъ  гдⷭ҇а  во́  вѣки  <red>[два́жды].</red></p>

<p><red>Д</red>в҃ꙋ рыда́ющꙋ і҆ѡ́сифъ ви́дѣвъ, растер за́шесѧ ве́сь, и҆ вопїѧ́ше го́рькѡ, ка́кѡ тѧ ѽ бж҃е мо́й, ны́нѣ погребꙋ̀ ра́бъ тво́й; ка́цѣми плащани́цами ѡ҆бвїю̀ тѣ́ло твоѐ.</p>

<p><red>П</red>а́че ᲂу҆ма̀ превзы́де стра́нное тебѐ ви дѣ́нїе, носѧ́щаго тва́рь всю̀ гдⷭ҇а. сегѡ̀ і҆ѡ́сифъ ꙗ҆́кѡ ме́ртва на рꙋкꙋ̀ свое́ю съ никоди́момъ, но́ситъ и҆ погреба́етъ.</p>

<p><red>бл҃гослови́мъ ѻ҆ц҃а и҆ сн҃а и҆ ст҃а́гѡ дх҃а гдⷭ҇а. С</red>тра́ннꙋ и҆ пресла́внꙋ ви́жꙋ та́йнꙋ дв҃аѧ вопїѧ́ше сн҃ꙋ и҆ гдⷭ҇ꙋ, ка́кѡ в̾ хꙋ до́мъ гро́бѣ полага́ешисѧ, ме́ртвыѧ по велѣ́нїемъ воставлѧ́ѧ и҆з̾ гро́бъ.</p>

<p><red>и҆ ны́нѣ. Н</red>и ѿ гро́ба твоегѡ̀ воста́нꙋ ча́до моѐ, ни сле́зы преста́нꙋ точа́щи раба̀ твоѧ̀, до́ндеже и҆ а҆́зъ сни́дꙋ во а҆́дъ. немогꙋ́ бо терпѣ́ти разлꙋче́нїѧ твоегѡ̀ свѣ́те мо́й.</p>

<p><red>катава́сїѧ: Х</red>ва́лимъ блгⷭ҇ви́мъ кла́нѧе мсѧ гдⷭ҇ви, пое́мъ и҆ превозно́симъ є҆гѡ̀ во́ вѣки. <red>И҆</red>з̾ пла́мени ст҃ы́мъ ро́сꙋ и҆сточѝ, а҆ пра́веднагѡ же́ртвꙋ и҆ во́ды попалѝ, всѧ́ бо твори́ши хрⷭ҇тѐ, є҆ли́ко хо́щеши, тѣ́мъ тѧ превозно́симъ гдⷭ҇а во́  вѣки  <red>[покло́н̾ до землѝ].</red></p>

<p><red>пѣ́снь, ѳ҃. і҆рмо́съ. Б</red>г҃а чл҃кѡмъ неꙋдо́бь ви́дѣти, на́нь же несмѣ́ютъ чи́ни а҆́гг҃ль стїи зрѣ́ти. тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно, є҆го́же вели ча́юще, с̾нбⷭ҇ными вѡ́и тѧ̀ велича́емъ  <red>[два́жды, с̾ покло́ны до землѝ].</red></p>

<p><red>Р</red>а́дость мнѣ̀ ника́коже ѿ се́лѣ прико́ снетсѧ, рыда́ющи гл҃ѧ непоро́чнаѧ, свѣ́тъ мо́й и҆ ра́дость моѧ̀ во́ гробъ за́йде. но не ѡ҆ста́влю тебѐ є҆ди́нагѡ, здѣ́же и҆ ᲂу҆мрꙋ̀ и҆ спогребꙋ́сѧ с̾ тобо́ю.</p>

<p><red>Д</red>ш҃е́внꙋю ми ꙗ҆́звꙋ ны́нѣ и҆сцѣлѝ ча́до моѐ, пречⷭ҇таѧ вопїѧ́ше слезѧ́щи, воскрⷭ҇нѝ и҆ преста́ви ми болѣ́знь и҆ пе ча́ль. мо́жеши бо влⷣко є҆ли́ко хо́щеши и҆ твори́ши, а҆́ще и҆ погребе́сѧ во́лею.</p>

<p><red>сла́ва. ѽ</red> ка́кѡ ᲂу҆таи́ласѧ ти є҆́сть бе́здна щедро́тъ, мт҃ри в̾ та́йнѣ и҆з̾речѐ гдⷭ҇ь. тва́рь бо мою̀ хотѧ́щꙋ ми спастѝ, и҆зво́лихъ ᲂу҆́мрети. но воскрⷭ҇нꙋ̀, и҆ тебѐ воз̾вели́чꙋ, ꙗ҆́кѡ бг҃ъ нб҃сѝ и҆ землѝ.</p>

<p><red>и҆ ны́нѣ. В</red>оспѣва́ю млрⷭ҇дїе твоѐ чл҃колю́ бче, и҆ поклонѧ́юсѧ бога́тствꙋ млⷭ҇ти твоеѧ̀ влⷣко. созда́нїе бо своѐ хотѧ̀ спастѝ, сме́рть прїѧ́тъ речѐ пречⷭ҇таѧ, но воскрⷭ҇нїемъ свои́мъ, сп҃се поми́лꙋй всѣ́хъ на́съ.</p>

<p><red>катава́сїѧ: Б</red>г҃а чл҃кѡмъ неꙋдо́бь ви́дѣ ти, на́нь же несмѣ́ютъ чи́ни а҆́гг҃льстїи зрѣ́ти. тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно, є҆го́же велича́юще, с̾ нбⷭ҇ными  вѡ́и  тѧ̀  велича́емъ  <red>[покло́н̾ до землѝ].</red></p>

<p><red>трⷭ҇то́е, и҆ по ѻ҆́ч҃е на́шъ. Г</red>дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ, а҆ми́нь <red>[покло́н̾].</red></p>

<p><red>конда́къ: Н</red>а́съ ра́ди распе́ншагосѧ, прїи ди́те всѝ вѣ́рнїи воспое́мъ. того́ бо ви́дѣ мр҃і́ѧ на́ древѣ, и҆ гл҃аше, а҆́ще и҆ распѧ́тїе терпи́ши, ты̀ є҆сѝ сн҃ъ и҆ бг҃ъ мо́й.</p>

<p><red>Г</red>дⷭ҇и поми́лꙋй, <red>м҃. И҆́</red>же на всѧ́ко ...</p>

<p><red>в̾ концѣ̀ па́вечерницы ѿпꙋ́стъ: П</red>рише́ дыи на́ стрⷭ҇ть во́льнꙋю, гдⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>