Т=ропа́рь , мч҃нце татїѧ́не . гла́съ , д҃ .=

~А҆́гница твоѧ̀ і҆с҃е татїѧ́на зове́тъ ве́лїимъ гла́сомъ . тебѐ женишѐ мо́й лю́бѧщи , и҆ и҆́щꙋщи страждꙋ̀ и҆ с̾распи на́юсѧ , и҆ с̾погреба́юсѧ кр҃ще́нїемъ твои́мъ , и҆ мꙋ́ки прїе́млю тебѐ ра́ди , ꙗ҆́кѡ да црⷭ҇твꙋю с̾ тобо́ю , и҆ ᲂу҆мира́ю наде́ждꙋ и҆мѣ́ѧ на тѧ̀ , ꙗ҆́кѡ да живꙋ̀ ᲂу҆ тебѐ . но ꙗ҆́кѡ же́ртвꙋ непоро́чнꙋ прїими́ мѧ съ любо́вїю поже́ршꙋютисѧ . тоѧ̀ мл҃твами хрⷭ҇тѐ бж҃е спасѝ дш҃ѧ на́шѧ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , в҃ . пѣ́снь , а҃ . і҆рмо́съ . Г=рѧди́те лю́дїє , пое́мъ пѣ́снь хрⷭ҇тꙋ̀ бг҃ꙋ , раз̾дѣ́льшемꙋ мо́ре , и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ , ꙗ҆́кѡ просла́висѧ .

=запѣ́въ : С=т҃а́ѧ мч҃нце татїѧ́но , молѝ бг҃а ѡ҆ на́съ =[покло́н̾].=

~Мч҃нческими ᲂу҆крашена̀ свѣ́тлостьми , чи́стомꙋ пред̾стои́ши женихꙋ̀ своемꙋ̀ . дш҃етлѣ́нныхъ согрѣше́нїи , молѧ́щи и҆зба́витисѧ хва́лѧщымъ тѧ̀ .

~Бога́тство тлѣ́ннагѡ мч҃нце до конца̀ ѿрече́сѧ , на́ нб҃сѣхъ нетлѣ́нное и҆ пре быва́ющее , и҆́щꙋщи ᲂу҆се́рднѡ . и҆ ра́дꙋю щисѧ про́йде мч҃нческое страда́нїе .

=сла́ва . К=ъ ра́намъ и҆ болѣ́знемъ и҆ бїе́нїемъ многови́днымъ , без̾ боѧ́зни мч҃нце по́йде . с̾поспѣ́шницꙋ бо и҆мѧ́ше бл҃года́ть сп҃совꙋ , и҆ ᲂу҆крѣлѧ́ющꙋ тѧ̀ .

=и҆ ны́нѣ , боⷢ҇ . И҆́=же и҆сто́чникъ без̾стра́ стїѧ ро́ждьши , ᲂу҆ѧ́звена страстьмѝ ѻ҆трокови́це и҆сцѣлѝ . и҆ ѻ҆гнѧ̀ вѣ́чнагѡ и҆схи́ти мѧ , є҆ди́на бг҃обл҃года́тнаѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃а́ѧ мч҃нце татїѧ́но , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=а ка́мени мѧ вѣ́ры ᲂу҆твердѝ , раз̾ширѝ ᲂу҆ста̀ моѧ̀ на врагѝ моѧ̀ . воз̾весели́босѧ дх҃ъ мо́й воспѣ ва́ти , нѣ́сть ст҃а ꙗ҆́коже бг҃ъ на́шъ , и҆ нѣ́сть пра́ведна па́че тебѐ гдⷭ҇и .

~Непоколѣба̀ сто́лпъ твоегѡ̀ срⷣца , воз̾ вѣ́ѧвши мꙋ́чное треволне́нїе . ᲂу҆тверди́ босѧ на ка́мени любвѐ хрⷭ҇то́вы , всехва́л наѧ . к̾ немꙋ́ же в̾зыва́ше , ꙗ҆́кѡ нѣ́сть ст҃ъ па́че тебѐ гдⷭ҇и .

~Въ чл҃ческꙋю не́мощь ѡ҆блекі́исѧ , в̾перѝ си́лою не́мощь твою̀ , на не́мощнагѡ ѕмїѧ̀ . тѣ́мже мч҃нце , на́ землю низ̾ вергла̀ є҆сѝ , вѣ́рнѡ зовꙋ́щи ꙗ҆́кѡ нѣ́сть ст҃ъ па́че тебѐ гдⷭ҇и .

=сла́ва . П=ото́ки и҆з̾сꙋши́ла є҆сѝ без̾зако́ нїѧ , стрꙋѧ́ми крове́й твои́хъ блаже́н наѧ . пи́щи же пото́ка наслажда́ешисѧ , и҆ во́ свѣтѣ невече́рнѣмъ живе́ши . зо вꙋ́щи , ꙗ҆́кѡ нѣ́сть ст҃ъ , па́че тебѐ гдⷭ҇и .

=и҆ ны́нѣ , боⷢ҇ . З=ача́тїе и҆ ржⷭ҇тво́ ти па́че сло́ва , вѣ́ки бо созда́вшагѡ сло́вомъ , родила̀ є҆сѝ . и҆зба́вльша без̾слове́сїѧ ми́рꙋ концы̀ , ѻ҆трокови́це неи҆скꙋсомꙋ́ жнаѧ . є҆го́же молѝ всегда̀ , спастѝ на́съ .

=сѣда́ленъ . гла́съ , и҃ . С=ꙋгꙋ́бъ проше́дши мч҃нце по́двигъ на землѝ , сꙋгꙋ́бъ и҆ вѣне́цъ сподо́бисѧ прїѧ́ти ѿ рꙋкѝ жениха̀ своегѡ̀ . пости́босѧ , стра́сти плотьскі́ѧ ѡ҆бꙋзда́вши . пострада̀ зако́ ннѡ , врага̀ низ̾ложи́вши . тѣ́мже мольба́ми сѝ , спасѝ на́съ ѿ напа́сти .

=сла́ва , и҆ ны́нѣ , боⷢ҇ . Ꙗ҆́=кѡ дв҃ꙋ є҆ди́нꙋ в̾ жена́хъ , тѧ̀ без̾ сѣ́мене ро́ждьшꙋю бг҃а пло́тїю , всѝ ᲂу҆бл҃жа́емъ ро́ди чл҃честїи , ѻ҆́гнь бо всели́сѧ в̾ тѧ̀ бжⷭ҇твеныи , и҆ ꙗ҆́кѡ младе́нца дои́ши зижди́телѧ и҆ гдⷭ҇а . тѣ́мже а҆́гг҃льскїй собо́ръ , и҆ чл҃че скїи ро́дъ , досто́йнѡ сла́вимъ прест҃о́е ржⷭ҇тво̀ твоѐ , и҆ согла́снѡ вопїе́мъ ти , молѝ хрⷭ҇та̀ бг҃а , согрѣше́нїемъ ѡ҆ставле́ нїе дарова́ти , воспѣва́ющымъ досто́йно сла́вꙋ твою̀ .

=пѣ́снь , д҃ . і҆рмо́съ . П=ою́ тѧ слꙋ́хомъ бо гдⷭ҇и , ᲂу҆слы́шахъ и҆ ᲂу҆боѧ́хсѧ . до мене́ бо прїи́де , менѐ и҆ща̀ заблꙋ́ждьшаго . тѣ́мже мно́гое твоѐ соше́ствїе є҆́же на мѧ̀ прославлѧ́ю ѡ҆бновле́нїе .

~Красно̀ дш҃е́вное ᲂу҆строе́нїе , бл҃голѣ́ пїемъ бл҃гоче́стїѧ , татїѧ́на носѧ́щи . є҆ще́ же мꙋче́нїѧ свѣ́томъ пресла́внѡ сїѧ́ющи , к̾ чи́стомꙋ женихꙋ̀ вселѧ́етсѧ .

~Желѣ́зомъ твоѐ лицѐ стрꙋ́жꙋщымъ без̾зако́ннымъ , неви́димо нбⷭ҇нїи а҆́гг҃ли прихожда́хꙋ , посыла́еми к̾ твое́й ѿбг҃а мч҃нце по́мощи . и҆́же твоемꙋ̀ терпѣ́нїю ᲂу҆диви́шасѧ .

=сла́ва . З=ако́ннѡ хрⷭ҇та̀ проповѣ́дающи , побѣди́ла є҆сѝ без̾зако́ннꙋющихъ . же́р тва же непоро́чна бл҃гопрїѧ́тна , совер ше́на томꙋ̀ принесе́сѧ . в̾зыва́ющи , тебѐ лю́бѧщи сп҃се закала́ема є҆́смь .

=и҆ ны́нѣ , боⷢ҇ . К=о приста́нищꙋ ти́хомꙋ мѧ̀ напра́ви , бг҃оневѣ́сто пречи́стаѧ , бꙋ́рѧ бо мѧ трꙋжда́етъ , и҆ смꙋще́нїе грѣха̀ лю́тѣ . вѣ́тры коле́блемь лꙋка́ выхъ дꙋхо́въ , ѡ҆скорблѧ́ющихъ мѧ̀ .

=пѣ́снь , є҃ . і҆рмо́съ . П=росвѣще́нїе во тмѣ̀ лежа́щымъ , и҆ спасе́нїе ненача́емымъ хрⷭ҇тѐ сп҃се мо́й , к̾ тебѣ̀ ᲂу҆́треннюю цр҃ю ми́рныи , просвѣти́ мѧ сїѧ́нїемъ си , и҆но́гѡ бо ра́звѣ тебѐ бг҃а незна́емъ .

~Твое́й честнѣ́й и҆ бл҃же́ннѣй стра́сти подо́бѧщисѧ , ꙗ҆́же без̾стра́стїемъ тебѣ̀ сочта́вшисѧ , стра́жетъ ᲂу҆се́рднѡ , на ᲂу҆́ды с̾сѣка́емаѧ . живода́вче хрⷭ҇тѐ , зовꙋ́ щи , и҆но́гѡ ра́звѣ тебѐ бг҃а незна́ю .

~Стра́хъ бж҃їи во ᲂу҆тро́бѣ мы́слїю прїе́м ши , дх҃ъ спасе́нїѧ и҆сповѣ́данїѧ и҆ мꙋче́ нїѧ , родила̀ є҆сѝ пресла́внѡ доблемꙋ́ драѧ , тве́рдымъ страда́нїемъ . и҆ сопро ти́вныѧ нача́лники , посрами́ла є҆сѝ .

=сла́ва . С=вѣ́тлыми сїѧ́еши зарѧ́ми , ᲂу҆ѧшнѧ́ема дх҃а ст҃а́гѡ свѣще́ю , и҆ ѡ҆за рѧ́еши вѣ́рныхъ сердца̀ . грѣхо́вныи мра́къ разорѧ́ющи , мч҃нце страстоте́р пице хрⷭ҇то́ва досточю́днаѧ .

=и҆ ны́нѣ , боⷢ҇ . С=вѣ́тлыи сл҃нца ѻ҆́блаче , ѡ҆сїѧ́й ми зарю̀ , рѣша́щꙋ мра́къ мои́хъ согрѣше́нїи . да́ждь мѝ рꙋ́кꙋ , в̾па́дшемꙋ в̾ти́нꙋ грѣхо́внꙋю . воз̾дви́гни мѧ лежа́ ща , є҆ди́на па́дшаго а҆да́ма и҆справле́нїе .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~На́ древѣ ꙗ҆́кѡ ᲂу҆вѣ́дѣ про́пѧта тѧ , мч҃нца честна́ѧ , терпи́тъ повѣ́шенїе , и҆ строга́нїѧ тѣле́снаѧ , за любо́вь твою̀ всеси́льне .

~Свирѣ́пїи ѕвѣ́ри ᲂу҆сꙋмне́шасѧ , посредѝ сꙋди́ща мꙋ́жески стра́ждꙋщи тѝ . ꙗ҆́ко же ѳе́кла пе́рвїе первомч҃нца , є҆ѧ́ же ре́вность стѧжа́ла є҆сѝ сла́внаѧ .

=сла́ва . П=ред̾ста́вше нбⷭ҇нїи а҆́гг҃ли посредѝ темни́цы , тебѐ свѣ́томъ просвѣтли́ша . ѿ ра́нъ и҆зима́юще , и҆ ꙗ҆́кѡ бж҃їю а҆́гни цꙋ прославлѧ́юще .

=и҆ нн҃ѣ , боⷢ҇ . Ѿ= всѣ́хъ родо́въ и҆збра́ тѧ добро́тꙋ і҆а́кѡвлю , є҆ѧ́же воз̾любѝ тво ре́цъ , всенепоро́чнаѧ . и҆ и҆з̾тебѐ восїѧ́въ ꙗ҆ви́сѧ .

=конда́к̾ . гла́съ , д҃ . С=вѣ́тлѣ во страда́нїи свое́мъ восїѧ̀ стрⷭ҇тоте́рпице , ѿ крове́й свои́хъ преи҆спещрена̀ . ꙗ҆́кѡ кра́снаѧ го лꙋ́бица , къ нб҃сѝ воз̾летѣ̀ татїѧ́но . молѝ прⷭ҇нѡ за чтꙋ́щыѧ тѧ̀ .

=пѣ́снь , з҃ . і҆рмо́с̾ . Б=г҃опроти́вно велѣ́нїе без̾зако́ннꙋюща мꙋчи́телѧ , высо́къ пла́мень воз̾несло̀ є҆́сть , хрⷭ҇то́съ же про сте́ръ бг҃очести́вымъ дѣ́темъ , хла́дъ дх҃о́вныи , сы́и бл҃гослове́нъ и҆ препросла́ вленъ .

~Крѣ́пкѡ непобѣди́маѧ бїе́ма , сосце́ма ѿрѣ́занїе претерпѣ́ла є҆сѝ пожда́ннѡ . ѻ҆гне́мъ же нбⷭ҇нымъ мч҃нце попали́ла є҆сѝ , чти́ти нехотѧ́щыѧ бг҃а . є҆го́ же всѧ̀ тва́рь пое́тъ , сла́вѧщи во́ вѣки .

~Въ се́рдцы сѝ носѧ́щи ѻ҆́гнь бжⷭ҇твеныѧ любвѐ непоро́чнаѧ , пла́мень попра̀ . ѻ҆гнѧ̀ подобора́внагѡ неꙋжасе́сѧ , ѻ҆тро ко́мъ и҆зобрази́вши дре́внимъ , и҆ мꙋ́же ство и҆ крѣ́пость .

=сла́ва . З=вѣре́й свирѣ́пьство тебѣ̀ пови нꙋ́сѧ , льво́мъ ѕїѧ́нїѧ невре́дно преми нꙋ̀ , бг҃ꙋ тѧ̀ просла́вльшꙋ . є҆го́же просла́ вила є҆сѝ , є҆мꙋ́же страда́нїѧ свое́ю и҆спо́ лнивши пло́тїю , всехва́лнаѧ .

=и҆ ны́нѣ , боⷢ҇ . Ж=и́знь соста́внꙋю на́мъ ро́ждьши , сме́ртїю сме́рть ꙗ҆́вѣ потре́б льшꙋю . стрⷭ҇ти ᲂу҆мертвѝ пло́ти на́шеѧ , вѣ́рою чтꙋ́щихъ тѧ̀ чⷭ҇таѧ , ꙗ҆́кѡ бцⷣꙋ и҆ пресла́внꙋю .

=пѣ́снь , и҃ . і҆рмо́съ . В=ъ пе́щь ѻ҆́гненнꙋю , къ дѣ́темъ є҆вре́йскимъ соше́дшагѡ , и҆ пла́мень на хла́дъ прело́жшагѡ бг҃а , по́йте всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

~Оу҆до́брившисѧ добродѣ́тельми , ᲂу҆краси́ сѧ добро́тами мꙋче́нїѧ , и҆ женихꙋ̀ ѡ҆брꙋчи́сѧ , и҆́же па́че всѣ́хъ чл҃къ кра снѣ́йшемꙋ , добро́тою сїѧ́ющꙋ без̾сме́р тїѧ , татїѧ́но бг҃омꙋ́драѧ .

~Съ беспло́тными слꙋга́ми , в̾ темни́цѣ творца̀ славосло́вѧше . сїѧ́ющи сла́вою бжⷭ҇твенагѡ блиста́нїѧ , и҆ всѣ́мъ непристꙋ́пна пребыва́ющи , держи́мымъ тмо́ю пре́лести .

=сла́ва . С=окрꙋше́нїе твои́хъ ᲂу҆до́въ , и҆стнѝ враго́въ кова́рьства . кро́ви тече́ нїе , нече́стїѧ лю́тыѧ пото́ки честна́ѧ и҆з̾сꙋшѝ , пꙋчи́на чюде́съ , на́мъ ꙗ҆́вль шисѧ .

=и҆ нн҃ѣ , боⷢ҇ . С=пасѝ и҆ ᲂу҆ще́дри на́съ , ще́д рагѡ бг҃а на́мъ ро́ждьшаѧ , па́че є҆стест ва̀ и҆ сло́ва . ѻ҆гнепа́льных̾ помышле́нїи , и҆ страсте́й и҆зима́ющи и҆ зно́ѧ твои́ми моли́твами чи́стаѧ и҆ препросла́вленаѧ .

=пѣ́снь , ѳ҃ . і҆рмо́съ . И҆́=же ѿ́бг҃а бг҃а сло́ва , не и҆зрече́нною мꙋ́дростїю , прише́дшагѡ ѡ҆бнови́ти а҆да́ма , ꙗ҆́дїю тлѣ́нїѧ па́дша гѡ ѕлѣ̀ , ѿ ст҃ы́ѧ же дв҃цы , неи҆зрече́ ннѡ воплоща́ема на́съ ра́ди , вѣ́рнїи є҆диномꙋ́дреннѡ пѣ́сньми велича́емъ .

~По мно́гихъ мꙋ́кахъ , ме́чнымъ тѧ̀ сꙋдо́мъ лю́тыи ѡ҆сꙋжа́етъ сꙋдїѧ̀ . є҆ѧ́же восхожде́нїемъ , восплеска́ша нбⷭ҇нїи чи́ ни . хрⷭ҇то́съ же всеси́льною десни́цею вѣн ча́ тѧ мч҃нце , зако́ннѡ пострада́вшꙋю .

~Сочта́сѧ с̾ мч҃нческими свѣтлѣ́йшими ста́ды , ꙗ҆снѣ́йши прибли́жившисѧ бг҃ꙋ . ви́диши ꙗ҆́же ви́дѧтъ а҆́гг҃ли , ꙗ҆́кѡ дв҃ца въ черто́зѣ водворѧ́ешисѧ , жениха̀ своегѡ̀ честна́ѧ молѧ́щи , спасти́сѧ любо́вїю тѧ чтꙋ́щымъ .

=сла́ва . З=апечатлѣ́нныи и҆сто́чникъ тѧ , затворе́нъ виногра́дъ , возложе́нїе че́стнѡ и҆ сщ҃е́ннѡ , невѣ́стꙋ хрⷭ҇то́вꙋ нетлѣ́ннꙋю , заколе́нїе и҆ же́ртвꙋ , а҆́гни цꙋ и҆ до́брꙋю голꙋ́бицꙋ , влⷣки всѧ́чес кихъ , татїѧ́но проповѣ́даемъ .

=и҆ ны́нѣ , боⷢ҇ . И҆́=же гла́сы прекланѧ́ема , и҆́же те́плѣ тѧ молѧ́щихъ , є҆ди́на вѣ́р нымъ прибѣ́жище , спасѝ и҆ ᲂу҆ще́дри влⷣчце , соблюдѝ ѿ вре́да , и҆ всѧ́когѡ ꙗ҆зы́къ наше́ствїѧ , и҆́же вѣ́рою и҆ любо́вїю , при́снѡ тѧ̀ велича́ющыѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́ѧ мч҃нцы татїѧ́ны , и҆ всѣ́хъ

ст҃ы́хъ , поми́лꙋй и҆ спасѝ

на́съ , ꙗ҆́кѡ бл҃гъ и҆

чл҃колю́бецъ .

