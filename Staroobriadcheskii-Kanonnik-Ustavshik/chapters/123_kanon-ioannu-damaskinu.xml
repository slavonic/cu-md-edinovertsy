<document xmlns="http://www.ponomar.net/culiturgical">
<p>Т<red>ропа́рь, прпⷣбномꙋ і҆ѡа́ннꙋ дамаскинꙋ̀.</red></p>

<p><red>П</red>равосла́вїю наста́вниче, и҆ бл҃гоче́стїѧ ᲂу҆чи́телю и҆ чистотѣ̀. вселе́ннѣй свѣти́ льниче, и҆́ночествꙋющих̾ бг҃одх҃нове́нное ᲂу҆добре́нїе і҆ѡа́нне премꙋ́дре. ᲂу҆че́нїем̾ бо свои́мъ всѧ̀ просвѣти́лъ є҆сѝ. цѣ́внице дх҃о́внаѧ. молѝ хрⷭ҇та̀ бг҃а спасти́сѧ дш҃а́мъ  на́шимъ  <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́нъ. гла́съ, в҃. пѣ́снь, а҃. і҆рмо́съ. В</red>о глꙋбинѣ̀ потопѝ дре́вле, фараѡни́т скаѧ всѧ̀ во́инства, преѡрꙋже́нꙋ си́лꙋ. вопло́щшеесѧ сло́во, преспѣ́ющыѧ грѣ хѝ потреби́ло є҆́сть, пресла́вныи гдⷭ҇ь, ꙗ҆́кѡ  просла́висѧ.</p>

<p><red>запѣ́въ: П</red>рпⷣбне ѻ҆́ч҃е і҆ѡа́нне, молѝ бг҃а ѡ҆ на́съ <red>[покло́н̾].</red></p>

<p><red>И҆́</red>же  твоѧ̀  похвалы̀  нача́ти  хотѧ́щꙋ ми, пода́ждь тво́й ны́нѣ гла́съ медото́ чныи прпⷣбне. и҆́мъ же правосла́внꙋю ᲂу҆ѧсни́лъ є҆сѝ цр҃ковь пѣ́сньми ѻ҆́ч҃е і҆ѡа́нне, ꙗ҆́же твою̀ почита́етъ па́мѧть <red>[два́жды].</red></p>

<p><red>сла́ва. Ꙗ҆́</red>кѡ мꙋ́дръ и҆ разꙋ́менъ сꙋдїѧ̀, и҆зрѧ́днѡ сꙋ́щихъ є҆стества̀ смотрѧ́ѧ не стоѧ́щихъ, пред̾поче́лъ є҆сѝ вѣ́чнꙋющаѧ. вре́менными бо и҆з̾мѣни́лъ є҆сѝ пребы ва́ющаѧ ѻ҆́ч҃е і҆ѡа́нне, и҆дѣ́же тѧ хрⷭ҇то́съ ны́нѣ  просла́ви.</p>

<p><red>и҆ ны́нѣ, боⷢ҇. П</red>ревы́шши є҆сѝ чⷭ҇таѧ всѧ́ кїѧ тва́ри, ви́димыѧ и҆ неви́димыѧ прⷭ҇нѡ дв҃о. зижди́телѧ бо родила̀ є҆сѝ. ꙗ҆́коже и҆з̾во́ли воплоти́тисѧ во ᲂу҆тро́ бѣ твое́й. є҆го́же со дерзнове́нїемъ мо лѝ,  спастѝ  пою́щихъ  тѧ̀.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, прпⷣбне ѻ҆́ч҃е і҆ѡа́нне, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. П</red>роцвѣла̀ є҆́сть пꙋсты́ нѧ ꙗ҆́кѡ кри́нъ гдⷭ҇и, ꙗ҆зы́чнаѧ непло дѧ́щаѧ цр҃кви прише́ствїемъ ти, ѡ҆ не́й же  ᲂу҆тверди́сѧ  моѐ  срⷣце.</p>

<p><red>Р</red>асточи́лъ є҆сѝ бога́тство, бг҃ови взае́м̾ даѧ̀. тѣ́мже тѝ на́ нб҃сѣхъ ᲂу҆гото́васѧ црⷭ҇тво. но и҆ ны́нѣ воз̾да́нїе і҆ѡа́нне прїѧ́тъ  многосꙋгꙋ́бо  <red>[два́жды].</red></p>

<p><red>сла́ва. П</red>ремꙋ́дрости тала́нтъ прїе́мъ, дѣ ѧ́ньми ᲂу҆краша́ѧ, ᲂу҆ѧсни́лъ є҆сѝ і҆ѡа́нне цр҃ковь хрⷭ҇то́вꙋ. є҆го́же ᲂу҆мно́жьши жи тїѐ  ѡ҆ста́вль.</p>

<p><red>и҆ ны́нѣ, боⷢ҇. Ч</red>и́ни ᲂу҆диви́шасѧ а҆́гг҃льс тїи пречⷭ҇таѧ, и҆ чл҃ческаѧ ᲂу҆страши́шасѧ срⷣца̀ ѡ҆ ржⷭ҇твѣ̀ твое́мъ. тѣ́мже тѧ̀ бцⷣе вѣ́рою  чте́мъ.</p>

<p><red>сѣда́ленъ. гла́съ, г҃. Т</red>рꙋба̀ бг҃огла́сна ѡ҆сщ҃ена̀, сщ҃е́нне на́мъ ꙗ҆ви́лсѧ є҆сѝ, пою́щи ѡ҆бра́знѡ ᲂу҆че́нїѧ гдⷭ҇нѧ и҆ сп҃са конце́мъ. и҆ свои́ми словесы̀ мі́ръ про свѣти́лъ є҆сѝ і҆ѡа́нне прпⷣбне. хрⷭ҇та̀ бг҃а молѝ, дарова́ти на́мъ ве́лїю млⷭ҇ть.</p>

<p><red>сла́ва, и҆ ны́нѣ, боⷢ҇. Б</red>жⷭ҇твенаѧ бы́сть сѣ́нь сло́ва, є҆ди́на пречⷭ҇таѧ дв҃о мт҃и, чистото́ю а҆́гг҃лы превосходѧ́щи. и҆́же па́ че всѣ́хъ менѐ пе́рсть бы́вша, ѡ҆скверне́ на плотьски́ми согрѣше́ньми, ѡ҆чи́сти моли́твъ свои́хъ бжⷭ҇твеными вода́ми, подаю́щи  чⷭ҇таѧ  ве́лїю  млⷭ҇ть.</p>

<p><red>пѣ́снь, д҃. і҆рмоⷭ҇. П</red>рише́ствовавъ ѿ дв҃ы, ни хода́тай ни а҆́гг҃лъ, но ты̀ са́мъ гдⷭ҇и вопло́щьсѧ, и҆ спасѐ всего́ мѧ чл҃ка, тѣ́мъ вопїю́ ти, сла́ва си́лѣ твое́й.</p>

<p><red>П</red>овелѣ́нїю хрⷭ҇то́вꙋ повинꙋ́ѧсѧ, ѡ҆ста́ вилъ є҆сѝ мирскꙋ́ю красотꙋ̀, бога́тство пи́щꙋ свѣ́тлость, є҆го́же ра́ди в̾зе́мъ сво́й крⷭ҇тъ, послѣ́довалъ є҆сѝ і҆ѡа́нне мꙋ́дре <red>[два́жды].</red></p>

<p><red>сла́ва. Ѻ҆</red>бнища́въ за ѡ҆бнища́вшагѡ хрⷭ҇та̀, чл҃ческагѡ ра́ди спасе́нїѧ, и҆ с̾ни́мъ просла́висѧ, ꙗ҆́коже нело́жно ѡ҆бѣща́сѧ, и҆ црⷭ҇твꙋеши же съ прⷭ҇нѡ црⷭ҇твꙋющымъ і҆ѡа́нне.</p>

<p><red>и҆ ны́нѣ, боⷢ҇. Т</red>ѧ̀ приста́нище спасе́нїѧ, и҆ стѣ́нꙋ неѡ҆бори́мꙋ бцⷣе влⷣчце всѝ вѣ́р нїи  с̾вѣ́мы,  ты́ бо  мольба́ми  сѝ  ѿ бѣ́дъ  и҆збавлѧ́еши  дш҃ѧ  на́шѧ.</p>

<p><red>пѣ́снь, є҃. і҆рмо́съ. Х</red>ода́тай бг҃ꙋ и҆ чл҃кѡмъ бы́сть хрⷭ҇тѐ бж҃е, тобо́ю бо влⷣко к̾ свѣтонача́лникꙋ ѻ҆ц҃ꙋ́ ти, ѿ́ но щи невѣ́дѣнїѧ приведе́нїе ѡ҆брѣто́хом̾.</p>

<p><red>С</red>тра́хомъ хрⷭ҇то́вѣмъ ѻ҆́ч҃е ᲂу҆твержда́емь к̾ бжⷭ҇твенѣй жи́зни, плотьско́е мꙋдро ва́нїе всѐ покори́лъ є҆сѝ дх҃ꙋ, своѧ̀ і҆ѡа́нне  чю́вства  ѡ҆чища́ѧ  <red>[два́жды].</red></p>

<p><red>сла́ва. Ѡ҆</red>чи́стивъ ѿ всѧ́кїѧ скве́рны тѣ́ло и҆ ᲂу҆́мъ, и҆ дш҃ꙋ со тща́нїемъ бг҃о мꙋ́дре. зарю̀ прїѧ́т̾ трисл҃нчнꙋю і҆ѡа́нне, свѣ́тлыми тѧ̀ ѡ҆богатѧ́щꙋ дарова́нїи.</p>

<p><red>и҆ нн҃ѣ, боⷢ҇. М</red>олѝ своегѡ̀ сн҃а и҆ гдⷭ҇а дв҃о чⷭ҇таѧ, плѣне́нымъ и҆збавле́нїе сꙋ́щымъ ѿ сопроти́внагѡ ѡ҆б̾стоѧ́нїѧ на тѧ̀ на дѣ́ющымсѧ мі́рно дарова́ти ᲂу҆строе́нїе.</p>

<p><red>пѣ́снь, ѕ҃. і҆рмо́съ. В</red>о глꙋбинѣ̀ грѣхо́в нѣй содержи́мь є҆́смь сп҃се, и҆҆ в̾ пꙋчи́нѣ жите́йстѣй ѡ҆бꙋрева́емъ. но ꙗ҆́коже про ро́ка і҆ѡ́нꙋ, и҆з̾глꙋбины́ мѧ ѿ страсте́й, воз̾ведѝ и҆҆ спаси́ мѧ.</p>

<p><red>П</red>росвѣти́всѧ дх҃а бл҃года́тїю, бжⷭ҇тве нымъ и҆ чл҃ческимъ ра́зꙋмомъ, и҆ вещь мѝ ꙗ҆́снѡ ѡ҆бога́щьсѧ, тре́бꙋющымъ і҆ѡа́нне незави́стнѡ по́далъ є҆сѝ <red>[двⷤа].</red></p>

<p><red>сла́ва. С</red>огла́сно лико́мъ нбⷭ҇ным̾ мꙋ́дре, цр҃квь правосла́внѡ сочета́лъ є҆сѝ. лико стоѧ́нныѧ пѣ́сни провоз̾глаша́ѧ, трⷪ҇цѣ бг҃осїѧ́ннѣй.</p>

<p><red>и҆ нн҃ѣ, боⷢ҇. Н</red>еи҆скꙋсомꙋ́жно дв҃о родила̀ є҆сѝ, и҆ вѣ́чнꙋеши дв҃ою, ꙗ҆́вльши и҆́сти ннагѡ бжⷭ҇тва̀, сн҃а и҆ бг҃а твоегѡ̀ ѻ҆бразы̀.</p>

<p><red>конда́къ. гла́съ, д҃. П</red>ѣснопи́сца и҆ чест на́гѡ бг҃огла́сника, цр҃кви каза́телѧ и҆ ᲂу҆чи́телѧ, и҆ враго́мъ сопротивоборца̀, и҆ побѣди́телѧ і҆ѡа́нна воспое́мъ. ѻ҆рꙋ́жїе бо в̾зе́мъ крⷭ҇тъ гдⷭ҇нь, и҆ всю̀ ѿве́рже є҆рети́ческꙋю ле́сть. и҆ ꙗ҆́кѡ те́плъ пред̾ ста́тель к̾ бг҃ꙋ, всѣ́мъ просѧ̀ грѣхо́въ проще́нїѧ.</p>

<p><red>и҆́косъ. Ц</red>р҃ко́вномꙋ наста́вникꙋ и҆ ᲂу҆чи́те лю и҆ жрецꙋ̀, ꙗ҆́кѡ таи́нникꙋ неи҆з̾гл҃ан нымъ, возопїе́мъ согла́снѡ. и҆́же к̾ бг҃ꙋ твои́ми мл҃твами ѿве́рзи ᲂу҆ста̀ на́шѧ, и҆ сподо́би гл҃ати словеса̀ ᲂу҆че́нїи твои́хъ. ты́ бо трⷪ҇цѣ ꙗ҆ви́сѧ є҆сѝ соприча́стникъ, ꙗ҆́кѡ дрꙋго́е сл҃нце ѡ҆блиста́ѧ в̾ мі́рѣ. чюдесы̀ и҆ ᲂу҆че́нїи просїѧ́въ ꙗ҆́ко мѡѷсе́й. въ зако́нѣ гдⷭ҇ни поꙋча́ѧсѧ всегда̀, сло́ вомъ и҆ дѣ́ломъ бы́сть свѣти́льникъ. и҆ молѧ̀ непреста́ннѡ всѣ́мъ пода́ти грѣ хо́въ  проще́нїе.</p>

<p><red>пѣ́снь, з҃. і҆рмо́с̾. Б</red>г҃опроти́вно велѣ́нїе без̾зако́ннꙋюща мꙋчи́телѧ, высо́къ пла́мень воз̾несло̀ є҆́сть, хрⷭ҇то́съ же про сте́ръ бг҃очести́вымъ дѣ́темъ, хла́дъ дх҃о́вныи, сы́и бл҃гослове́нъ и҆ препросла́ вленъ.</p>

<p><red>Р</red>е́вностїю раз̾жига́емь, бг҃обо́рныхъ є҆ресе́й всѧ́ко ѕломы́слїе побѣди́лъ є҆сѝ. свѣ́тлыми писа́нїи ᲂу҆бѣли́въ, всѣ́мъ ꙗ҆́снѡ дре́вле сѣ́ѧннаѧ мꙋ́дрыми ѽ і҆ѡа́нне  напи́санаѧ  то́нкѡ  <red>[два́жды].</red></p>

<p><red>сла́ва. Т</red>е́плѣ ѡ҆бличи́лъ є҆сѝ ѕлои҆мѧ ни́тыхъ, трофи́ма ма́нен̾тово хꙋ́льное нече́стїе, раз̾врати́ти и҆скꙋси́вша цр҃квь хрⷭ҇то́вꙋ, словесы̀ и҆ ᲂу҆че́нїи твои́ми ѽ і҆ѡа́нне, и҆́ми же написа́лъ є҆сѝ.</p>

<p><red>и҆ ны́нѣ, боⷢ҇. С</red>т҃ы́хъ ст҃ꙋ́ю разꙋмѣва́ем̾ тѧ̀. ꙗ҆́кѡ є҆ди́нꙋ ро́ждьшꙋю бг҃а непре мѣ́ннаго, дв҃а нескве́рнаѧ, мт҃и без̾не вѣ́стнаѧ. всѣ́мъ бо и҆сточи́ла є҆сѝ вѣ́р нымъ нетлѣ́нїе, бжⷭ҇твенымъ ржⷭ҇тво́мъ свои́мъ.</p>

<p><red>пѣ́снь, и҃. і҆рмо́с̾. П</red>е́щь ѻ҆́гненна и҆ногда̀ въ вавѷлѡ́нѣ, дѣ́йство раздѣлѧ́ше, бж҃їимъ велѣ́нїемъ халдѣ́и ѡ҆палѧ́ющи, вѣ́рныѧ же прохлажда́ющи пою́ща, бла гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>Ѻ҆</red>бличи́лъ є҆сѝ ꙗ҆́вѣ, требл҃же́нне і҆ѡа́н не несто́рїево раз̾дѣле́нїе, и҆ севи́рово слїѧ́нїе, и҆ є҆динохоти́телей безꙋ́мїе. вѣ́рꙋ же є҆динодѣ́йственꙋ, сїѧ́нїемъ пра восла́вїѧ всѣ́мъ ѡ҆блиста́ѧ конце́мъ <red>[два́жды].</red></p>

<p><red>сла́ва. В</red>сѣ́ѧ вра́гъ пле́велъ по ѻ҆бы́чаю є҆ретикѝ в̾ цр҃кви хрⷭ҇то́вѣ, сегѡ̀ покло не́нїѧ ѿврещи́сѧ во и҆ко́нахъ честны́хъ. но ѡ҆брѣ́те недре́млюща тѧ̀ всебл҃же́нне і҆ѡа́нне, сѣ́мѧ ѕло́е и҆скоренѧ́юща.</p>

<p><red>и҆ ны́нѣ, боⷢ҇. Т</red>ы̀ и҆́же ѿ ѻ҆ц҃а неразлꙋ́ чнаго, в̾ чре́вѣ ти бг҃омꙋ́жнѡ пожи́в шаго, без̾сѣ́мене заче́нши несказа́нно родила̀ є҆сѝ, бг҃ороди́тельнице пречⷭ҇таѧ. тѣ́мже тѧ̀ спасе́нїе всѣ́мъ на́мъ и҆спо вѣ́даемъ.</p>

<p><red>пѣ́снь, ѳ҃. і҆рмо́съ. Б</red>ез̾нача́льна роди́те лѧ сн҃ъ бг҃ъ и҆ гдⷭ҇ь, вопло́щьсѧ ѿ дв҃цы на́мъ ꙗ҆ви́сѧ, ѡ҆мраче́нныѧ просвѣти́ ти, и҆ собра́ти расточе́нныѧ. тѣ́мъ все хва́льнꙋю  бцⷣꙋ  велича́емъ.</p>

<p><red>Н</red>аꙋчи́лъ є҆сѝ всѧ̀ цр҃ко́вныѧ пѣ́ти сн҃ы правосла́внѡ, є҆ди́ницꙋ и҆́же въ трⷪ҇цѣ честнꙋ́ю. воплоще́нїе же сло́ва бжⷭ҇тве ное бг҃осло́вити, ꙗ҆́вѣ і҆ѡа́нне ᲂу҆ѧснѧ́ѧ недомы́сленаѧ мно́гимъ, сщ҃е́нными писа́нїи <red>[два́жды].</red></p>

<p><red>сла́ва. С</red>т҃ы́хъ чино́въ пѣсносло́вивъ прпⷣбне, пречⷭ҇тꙋю бцⷣꙋ, и҆ хрⷭ҇то́ва прⷣтчꙋ. пррⷪ҇ки же и҆ а҆пⷭ҇лы, по́стники, и҆ мꙋ́дрыѧ ᲂу҆чи́тели, пра́ведники и҆ мч҃нки. в̾ си́хъ ны́нѣ  вод̾ворѧ́ешисѧ  се́лѣхъ.</p>

<p><red>и҆ ны́нѣ, боⷢ҇. Ч</red>ерто́гъ бы́сть, и҆́же па́че ᲂу҆ма̀ воплоще́нїю сло́ва дв҃о бг҃ороди́те льнице, ѡ҆дѣ́ѧна сла́вою добродѣ́телей и҆ и҆спещре́на. тѣ́мъ тѧ̀ всенепоро́чнаѧ бцⷣꙋ воз̾вѣща́емъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ прпⷣбнагѡ ѻ҆ц҃а на́шегѡ і҆ѡа́нна дамаскина̀,  и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>