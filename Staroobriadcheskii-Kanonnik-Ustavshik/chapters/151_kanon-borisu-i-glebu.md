Т=ропа́рь , бори́сꙋ и҆ глѣ́бꙋ . гла́съ , в҃ .=

~Правди́ваѧ страстоте́рпца , и҆ и҆́стиннаѧ є҆ѵⷢ҇а́лїю хрⷭ҇то́вꙋ послꙋ́шателѧ , цѣломꙋ́д реныи рома́не , с̾ неѕло́бивымъ дв҃домъ , не сопроти́въ ста́сте врагꙋ̀ сꙋ́щꙋ бра́тꙋ , ᲂу҆бива́ющꙋ тѣлеса̀ ва́ша , дш҃и́ же коснꙋ́ тисѧ не могꙋ́щꙋ . да пла́четсѧ ᲂу҆́бѡ ѕлы́и властолю́бецъ , вы́ же ра́дꙋющесѧ с̾ли́ки а҆́гг҃льскими , пред̾стоѧ́ще ст҃ѣ́й трⷪ҇цѣ . моли́тесѧ ѡ҆ держа́вѣ сро́дникъ ва́шихъ бг҃оꙋго́днѣ бы́ти , и҆ сн҃ово́мъ рꙋ́с̾скимъ спасти́сѧ =[два́жды].=

=сла́ва , и҆ ны́нѣ , боⷢ҇ . В=сѧ̀ па́че смы́сла , всѧ̀ пресла́внаѧ твоѧ̀ бцⷣе та́инства , чистото́ю запечатлѣ́нна , и҆ дв҃ьствомъ храни́ма , мт҃и разꙋмѣ́сѧ нело́жна , бг҃а ро́ждьши и҆́стиннагѡ , того̀ молѝ спа сти́сѧ дш҃а́мъ на́шымъ .

К=ано́нъ . гла́съ , и҃ . пѣ́снь , а҃ . і҆рмоⷭ҇ . В=о́дꙋ проше́дъ ꙗ҆́кѡ по́ сꙋхꙋ , и҆з̾ є҆гѵ́петска ѕла̀ и҆збѣжа́въ , і҆и҃льтѧнинъ вопїѧ́ше , и҆зба́вителю бг҃ꙋ на́шемꙋ пое́мъ .

=запѣ́в̾ : С=т҃а́ѧ бл҃говѣ́рнаѧ кнѧ́зѧ рома́ не и҆ дв҃де , моли́та бг҃а ѡ҆ на́съ =[покло́н̾].=

~Да́ждь ми ѿпꙋ́стъ мно́гихъ прегрѣ ше́нїи мои́хъ сп҃се , премꙋ́дрость ми подаѧ̀ , ꙗ҆́кѡ да воз̾могꙋ̀ похвали́ти ст҃ы́ѧ твоѧ̀ .

~Воспое́мъ пѣ́снь бл҃гочести́внѣ , цѣло мꙋ́дренымъ смы́сломъ , рома́на сла́вна го , и҆ дв҃да в̾кꙋ́пѣ сла́вѧще .

=сла́ва . Д=а́ръ бж҃їи прїи́мше , и҆ дш҃е́вное бл҃горо́дство воз̾лю́бльше , тѣ́мъ и҆ бла жи́ми є҆стѐ .

=и҆ ны́нѣ , боⷢ҇ . И҆=з̾бра́ннꙋю тѧ̀ ѿ родо́въ всѣ́хъ , досто́йнѡ похвалѧ́емъ вѣ́рнїи , дв҃ꙋ вои́стинꙋ , ꙗ҆́же па́че словесѝ , бг҃а сло́ва роди́вшꙋю .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃а́ѧ бл҃гове́рнаѧ кнѧ́зѧ рома́не и҆ давы́де , ꙗ҆́кѡ всѝ по́ бз҃ѣ к̾ ва́мъ при бѣга́емъ , вы́ бо мо́лита ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . Т=ы̀ є҆сѝ ᲂу҆тверже́нїе , притека́ющымъ тѝ гдⷭ҇и , ты́ же свѣ́тъ ѡ҆мраче́ннымъ , и҆ пое́тъ тѧ̀ дх҃ъ мо́й .

~Всю̀ свою̀ мы́сль мꙋ́дрїи к̾ бг҃ꙋ и҆мꙋ́ще , бра́тьскимъ сою́зомъ свѧза́еми , бл҃го че́стнѡ пожи́ста .

~Ю҆́на ᲂу҆́бѡ во́зрастомъ , дш҃а́ми же ст҃а , тѣ́мъ и҆ и҆́скренѡ бг҃а воз̾лю́бльше , то мꙋ̀ вопїю́ще , ст҃ъ є҆сѝ гдⷭ҇и .

=сла́ва . Т=лѣ́нныхъ веще́й воз̾ненави́дѣ вше , добродѣ́тели сосꙋ́ди ꙗ҆ви́стесѧ , сла́внїи ѿ ю҆́ности .

=и҆ ны́нѣ , боⷢ҇ . Е҆=ди́на ты̀ чⷭ҇таѧ породѝ несказа́ннѡ нетлѣ́ннаѧ , тлѣ́нїю вои́с тинꙋ потреби́телѧ , и҆ ми́ра спасла̀ є҆сѝ .

=сѣда́лен̾ . гла́съ , а҃ . И҆́=з̾млада хрⷭ҇та̀ воз̾лю́ бльша кꙋ́пнѡ бра́та честна́ѧ , и҆ жи́знь нестарѣ́ющꙋю воз̾желѣ́вша сла́внаѧ , цѣломꙋ́дрїе и҆зво́листа и҆ воз̾держа́нїе , стра́сти же дш҃етлѣ́нныѧ ѿсѣко́ста . тѣ́мъ споспѣшество̀ бжⷭ҇твеныѧ бл҃го да́ти прїи́мша , и҆сцѣлѧ́ета болѧ́щыѧ .

=сла́ва , и҆ ны́нѣ , боⷢ҇ . Б=ез̾невѣ́стнаѧ чи́с таѧ , бцⷣе дв҃о , є҆ди́на вѣ́рнымъ застꙋ́п нице и҆ покро́ве , бѣ́дъ и҆ скорбе́й , и҆ лю́тых̾ ѡ҆бстоѧ́нїи всѣ́хъ и҆зба́ви , и҆́же на тѧ̀ ᲂу҆пова́нїе ѻ҆трокови́це и҆мꙋ́щих̾ , и҆ дш҃ѧ на́шѧ спасѝ , бжⷭ҇твеными мольба́ми сѝ .

=пѣ́снь , д҃ . і҆рмо́съ . Т=ы́ ми хрⷭ҇тѐ гдⷭ҇ь , ты́ же и҆ си́ла ми , ты́ ми бг҃ъ , ты́ ми ра́дованїе . не ѡ҆ста́вль нѣ́дра ѻ҆́ч҃а , но ми́лостїю си на́шꙋ нищетꙋ̀ посѣти́въ . тѣ́мъ с̾ проро́кѡмъ а҆вва́кꙋмомъ зовꙋ̀ , си́лѣ твое́й сла́ва чл҃колю́бче .

~Ю҆́ношьски подви́гшасѧ бл҃же́ннаѧ , во́зрастомъ цвѣ́та и҆ ю҆́ности , ѡ҆ сла стѣ́хъ любвѐ плотьскі́ѧ попече́нїѧ не и҆мѣ́ста ѿ ню́дъ , но па́че кни́гъ прочи та́нїемъ просвѣ́щьшасѧ , и҆ ѿ си́хъ ра́зꙋмꙋ бжⷭ҇твеномꙋ наꙋчи́вшасѧ , тѣ́мъ прⷭ҇нѡ блажи́ми є҆стѐ .

~Всесмы́сленѡ послѣ́дꙋюща ѻ҆те́ческомꙋ наказа́нїю , бл҃же́нне рома́не , на сѐ и҆мѣ̀ ревни́телѧ дв҃да , вои́стинꙋ бл҃гочести́ва дш҃е́ю и҆ тѣ́ломъ ꙗ҆́вльшасѧ .

=сла́ва . З=а́повѣди бж҃їѧ ѿ дш҃и возлю́ бльше , прозрѧ́ще жи́знь грѧдꙋ́щꙋю , смы́слъ же простира́юще ст҃а́ѧ , земнꙋ́ю сла́вꙋ воз̾ненави́дѣвше , тѣ́мъ и҆ нбⷭ҇ное црⷭ҇тво воспрїѧ́сте ст҃і́и .

=и҆ ны́нѣ , боⷢ҇ . Г=л҃ѡмъ ти послѣ́дꙋюще непоро́чнаѧ , блаже́ннꙋ тѧ̀ и҆менꙋ́емъ всѝ ро́ди хрⷭ҇тїѧ́нстїи , ꙗ҆́кѡ бг҃а ро́ждь шꙋю вои́стинꙋ , а҆ не мечта́нїемъ , сове рше́на во ѻ҆бои́хъ , бжⷭ҇тва̀ є҆стество́мъ , и҆ зако́номъ человѣ́чества .

=пѣ́снь , є҃ . і҆рмо́съ . В=скꙋ́ю мѧ ѿри́нꙋ , ѿ лица̀ твоегѡ̀ свѣ́те незаходѧ́и , покры́ ла мѧ є҆́сть чюжа́ѧ тма̀ ѻ҆каѧ́ннагѡ . но ѡ҆брати́ мѧ и҆ к̾ свѣ́тꙋ заповѣде́й ти пꙋтѝ моѧ̀ напра́ви молю́тисѧ .

~Ѻ҆ц҃а бл҃гочести́ва ча́да , любо́вїю свѧ́за на , и҆ того̀ лю́бѧще , бл҃гоче́стїѧ свѣ́тло стїю в̾ рꙋсѝ восїѧ́вша , бра́та же па́че воз̾лю́блена . сегѡ̀ ра́ди зави́стными стрѣла́ми и҆скꙋше́на бы́ста .

~Гнѣ́вомъ разже́гсѧ братоꙋбі́ица , ꙗ҆́кѡ ка́ин̾ пре́жде , свѧтопо́лкъ ѻ҆каѧ́нныи , съ за́вистїю ᲂу҆бі́йство смѣсѝ , сла́вою прельсти́всѧ ми́ра сегѡ̀ , но пра́веднагѡ ѿмще́нїѧ не ᲂу҆бѣжа̀ .

=сла́ва . Ѿ= своеѧ̀ кро́ве ѻ҆дѣѧ́нїѧ носѧ́ща сла́внїи , и҆ крⷭ҇тъ за ски́петръ въ рꙋкꙋ̀ держа́ща , сца́рствꙋета хрⷭ҇то́ви цр҃ю̀ си́ ламъ , рома́не и҆ дв҃де , во́ина хрⷭ҇то́ва непобѣди́маѧ .

=и҆ ны́нѣ , боⷢ҇ . В=ы́ш̾шꙋ тѧ̀ всѣ́хъ и҆ ст҃ѣ́й шꙋ чино́въ прославлѧ́ем̾ нбⷭ҇ныхъ , ꙗ҆́кѡ до́льнѧѧ съ го́рними совокꙋ́пльшꙋ . но ѽ мт҃и бж҃їѧ , пѣвцы̀ твоѧ̀ посѣща́ю щи , и҆ пога́ныхъ ᲂу҆ставлѧ́й шата́нїѧ .

=пѣ́снь , ѕ҃ . і҆рмо́с̾ . Ѡ҆=чи́сти мѧ сп҃се , мно́ га бо без̾зако́нїѧ моѧ̀ , и҆ и҆з̾ глꙋбины̀ ѕо́лъ воз̾веди́ мѧ молю́сѧ , к̾ тебѣ́ бо воз̾ва́хъ и҆ ᲂу҆слы́ша мѧ , бж҃е спасе́нїѧ моегѡ̀ .

~Те́мни ѿ́ свѣта проти́внїи , и҆́же в̾ но щи́ тѧ пѣ́нїе бг҃ꙋ приносѧ́ща , не ми́ло стивнѡ пробода́ютъ , себѣ̀ па́гꙋбꙋ на слѣ́доваша . ты́ же вѣнце́мъ ѿ бжⷭ҇тве ныѧ десни́цы ᲂу҆вѧзе́сѧ .

~Первомч҃нкꙋ подо́бѧсѧ , ѡ҆ ᲂу҆бива́ющихъ тѧ̀ молѧ́шесѧ блаже́нне . сегѡ̀ ра́ди съ мꙋ́ченики просла́висѧ , моли́сѧ ѡ҆ чтꙋ́щихъ тѧ̀ .

=сла́ва . Ю҆́=ношески хра́бровавше , на кнѧ́ зѧ и҆ мироде́ржца вѣ́ка сегѡ̀ , сщ҃е́нне рома́не кꙋ́пнѡ съ дв҃домъ , побѣ́дныи вѣне́цъ ѿ́ бг҃а прїе́мше сла́внїи .

=и҆ нн҃ѣ , боⷢ҇ . О=у҆ѧснѧ́ютъ пррⷪ҇честїи гла́си бж҃їю роди́телницꙋ , пое́мъ же тѧ̀ и҆ мы̀ ви́дѧще сбытїѐ честны́хъ прорица́нїи , дв҃ьство вои́стинꙋ и҆ чистоты̀ в̾мѣсти́ лище .

=конда́къ . гла́съ , г҃ . В=осїѧ̀ дне́сь пресла́в наѧ па́мѧть ва́ю , бл҃горо́днаѧ стрⷭ҇тоте́р пца хрⷭ҇то́ва , рома́не и҆ дв҃де , созыва́ющи на́съ , къ похвале́нїю хрⷭ҇та̀ бг҃а на́шегѡ . тѣ́мъ притека́юще к̾ ра́цѣ моще́й ва́ю , и҆сцѣле́нїѧ да́ръ прїе́млемъ , моли́твами ва́ю ст҃а́ѧ , вы́ бо бжⷭ҇твенаѧ врача̀ є҆ста̀ .

=и҆́косъ . Р=азꙋ́мнѡ житїѐ соверша́ѧ бл҃же́ нне , црⷭ҇кимъ вѣнце́мъ ѿ ю҆́ности ᲂу҆кра́ шен̾ , тѣ́мъ ѻ҆те́чество своѐ , и҆ лю́ди ко и҆́стиннѣй вѣ́рѣ наста́ви , и҆ честѝ трⷪ҇цꙋ во є҆ди́номъ бжⷭ҇твѣ̀ . сегѡ̀ ра́ди всеви́дѧ щее ѻ҆́ко ᲂу҆зрѣ́въ твоѐ бл҃го́е прои҆зво ле́нїе , на мꙋче́нїе тѧ̀ призыва́етъ бла же́нне рома́не , съ пострада́вшимъ съ тобо́ю бра́томъ . тѣ́мъ и҆ по сме́рти притека́юще к̾ ва́мъ , и҆сцѣле́нїѧ да́ръ прїе́млем̾ , вы́ бо бжⷭ҇твенаѧ врача̀ є҆ста̀ .

=пѣ́снь , з҃ . і҆рмо́съ . И҆́=же ѿ і҆юде́и , доше́д ше ѻ҆́троцы в̾ вавѷлѡ́нъ дре́вле , вѣ́рою ᲂу҆тверже́нїи , пла́мень пе́щныи попра́ вше гл҃юще , ѻ҆ц҃ъ на́шихъ бж҃е бл҃госло ве́нъ є҆сѝ .

~Пресла́внѡ просла́ви бжⷭ҇твенаѧ бл҃го да́ть ва́съ прехва́лнїи , ꙗ҆́кѡ при́тчю вои́стинꙋ братолю́бїѧ , и҆ бл҃гоче́стїѧ , и҆ свѣ́тлѡ наꙋчѝ вопи́ти , бл҃гослове́нъ бг҃ъ ѻ҆ц҃ъ на́шихъ .

=ѽ= мꙋ́жества и҆ крѣ́пости , ѽ ра́зꙋма непрекло́нна , ꙗ҆́кѡ ᲂу҆ѧзвлѧ́еми и҆ зака ла́еми , ника́коже сопроти́вистасѧ , ни вопрекѝ глаго́ласта , то́кмѡ хрⷭ҇тꙋ̀ ѿ дш҃и вопїю́ще , бл҃гослове́нъ бг҃ъ ѻ҆ц҃ъ на́шихъ .

=сла́ва . П=острада́ти хрⷭ҇та̀ ра́ди и҆зво́ли вше , и҆ сегѡ̀ ра́ди возме́здїе ѿ́ бг҃а прїе́мше , разли́чныѧ недꙋ́ги ѿгонѧ́ти , ѿ вопїю́щихъ вѣ́рнѡ , бл҃гослове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . К=а́плѧ бг҃ото́чнаѧ , и҆́же ѿ тебѐ ро́ждьшисѧ , ми́ръ ѡ҆ст҃ѝ бцⷣе дв҃о . ка́плю ми млⷭ҇ти и҆сточѝ , ѡ҆свѧща́ющꙋ дш҃ѧ и҆ помышле́нїѧ земны́хъ .

=пѣ́снь , и҃ . і҆рмоⷭ҇ . С=е́дмь седми́цею пе́щь , халдѣ́йскїи мꙋчи́тель , бг҃очести́вымъ лю́тѣ раз̾жжѐ . си́лою же лꙋ́чшею спасе́ ныхъ ви́дѣвъ , творцꙋ̀ и҆ и҆зба́вителю вопїѧ́ше , дѣ́ти бл҃гослови́те , сщ҃е́ннїи воспо́йте лю́дїе , и҆ превозноси́те є҆гѡ̀ во́ вѣки .

~Недово́лни бы́вше ѡ҆ ᲂу҆бі́йствѣ ѻ҆каѧ́н нїи , но и҆ тѣлеса̀ ва́ша небрего́ма пове́р гше , не ᲂу҆стыдѣ́вшесѧ бл҃горо́дїѧ . но бл҃года́ть бж҃їѧ хранѧ́ше ѧ҆̀ хране́нїемъ а҆́гг҃лъ , с̾ ни́ми же ликꙋ́ете во́ вѣки .

~Чл҃цы и҆́же тогда̀ въ гора́хъ ло́въ и҆́щꙋ ще , ви́дѣша свѣ́тъ ѿ твоегѡ̀ тѣлесѐ сїѧ́ющь , бг҃одх҃нове́нне дв҃де , что̀ видѣ́ нїе , дрꙋ́гъ дрꙋ́гꙋ гл҃ахꙋ ; ви́дѣвше же чю́до , проповѣ́даша всѣ́мъ . хрⷭ҇та̀ хва́лѧ ще , тебѐ сохра́ншаго .

=сла́ва . П=рест҃а́ѧ ва́ша па́мѧть , ѡ҆сщ҃а́ю щи ми́ръ наста̀ ны́нѣ , прехва́лнаѧ стра стоно́сца . въ ню́же мо́лимъ полꙋчи́ти ва́ше застꙋпле́нїе , рома́не и҆ дв҃де , хрⷭ҇та̀ пою́щымъ во́ вѣки .

=и҆ ны́нѣ , боⷢ҇ . И҆́=же свѣ́та сосꙋ́дъ чⷭ҇таѧ бы́вши , просвѣти́ мѧ , и҆ в̾ повелѣ́нїих̾ свѣ́та ходи́ти ми поспѣшѝ всечи́стаѧ , и҆́же ѿ́ чрева твоегѡ̀ воз̾сїѧ́вшагѡ , и҆ просвѣти́вша вѣ́рныхъ срⷣца̀ , є҆го́же пре возно́симъ во́ вѣки .

=пѣ́снь , ѳ҃ . і҆рмоⷭ҇ . О=у҆диви́сѧ ᲂу҆́бѡ ѡ҆ се́мъ нб҃о , и҆ землѝ ᲂу҆жасо́шасѧ концы̀ , ꙗ҆́ко бг҃ъ ꙗ҆ви́сѧ чл҃кѡмъ пло́тїю , чре́во же твоѐ бы́сть простра́ннѣе нб҃съ , тѣ́м̾ тѧ̀ бцⷣе , а҆́гг҃лъ и҆ чл҃къ чинонача́лїѧ вели ча́емъ .

~А҆́ще и҆ на землѝ положена̀ бы́ста ꙗ҆́кѡ ме́ртва , но на́ нб҃сѣхъ прославлѧ́етасѧ съ мч҃нки . тѣ́мъ дерзнове́нїѧ ѿ́бг҃а спо до́бльшесѧ сла́внїи . нечи́стаго стоѧ́ща над̾ гро́бомъ ва́ю , стра́хомъ ѻ҆́гненымъ ѿгна́ста блаже́ннаѧ .

~Болѧ́щыѧ здра́вы творитѐ , и҆ хро мы́мъ тече́нїе подае́та , и҆ послꙋшест вꙋ́етъ здра́въ бы́вый ᲂу҆ ва́ю ра́ки , ѽ дво́ице преди́внаѧ . тѣ́мъ и҆ на́съ свы́ше посѣти́та , ᲂу҆ставлѧ́юще болѣ́зни , и҆ пога́ныхъ шата́нїѧ .

=сла́ва . Б=жⷭ҇твенаѧ и҆ свѣтоза́рнаѧ вои́с тинꙋ верста̀ , рома́не с̾ дв҃домъ , добро побѣ́днаѧ страстоте́рпца . на́ нб҃си нн҃ѣ трⷪ҇цѣ вседержа́внѣй пред̾стои́та , и҆зба вле́нїѧ просѧ́ща прегрѣше́нїемъ ѕлы́м̾ , и҆́же вѣ́рнѡ на землѝ па́мѧть ва́шꙋ торжествꙋ́ющымъ .

=и҆ ны́нѣ , боⷢ҇ . ѽ= чюдесѝ ᲂу҆ма̀ пребо́лшꙋ , чю́до вои́стинꙋ ве́лїе и҆ пресла́вно , ка́кѡ вмѣсти́сѧ во ᲂу҆тро́бꙋ твою̀ бг҃ъ , ника́коже вмѣсти́мыи . є҆го́же за хва́ лѧщыѧ тѧ̀ бл҃гоче́стнѡ ᲂу҆молѝ дв҃це , ѿбѣ́дъ и҆збавлѧ́ющи , и҆ ѿ без̾зако́н ныхъ человѣ́къ всегда̀ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ бл҃говѣ́рныхъ кнѧ́зей бори́са и҆ глѣ́ба , нарече́нныхъ во ст҃о́мъ кр҃ще́нїи рома́на и҆ дв҃да , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

