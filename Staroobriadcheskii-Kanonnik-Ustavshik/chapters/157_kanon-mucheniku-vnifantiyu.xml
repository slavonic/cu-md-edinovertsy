<document xmlns="http://www.ponomar.net/culiturgical">
<p>Т<red>ропа́рь, мч҃нкꙋ внифа́нтїю. гла́съ, д҃.</red></p>

<p><red>М</red>ч҃нкъ тво́й гдⷭ҇и внифа́нтїй, во стра да́нїи свое́мъ вѣне́цъ прїѧ́тъ нетлѣ́н ныи ѿ тебѐ бг҃а на́шегѡ. и҆мѣ́ѧ бо крѣ́ пость твою̀ непобѣди́мꙋю, мꙋча́щихъ ᲂу҆празднѝ, и҆ сокрꙋшѝ бѣсо́мъ немо щна́ѧ шата́нїѧ. тогѡ̀ мл҃твами хрⷭ҇тѐ бж҃е  спасѝ  дш҃ѧ  на́шѧ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, д҃. пѣ́снь, а҃. і҆рмо́съ. Т</red>ристоѧ́ща крѣ́пкїи, рожде́исѧ ѿ дв҃ы, без̾стра́стїе во глꙋбинѣ̀, дш҃и трича́с тное потопѝ молю́сѧ. да тѝ ꙗ҆́кѡ въ тимпа́нѣ, во ᲂу҆мерщве́ннѣмъ тѣлесѝ, побѣ́дное  пою̀  воспѣва́нїе.</p>

<p><red>запѣ́в̾: С</red>т҃ы́и мч҃нче внифа́нтїе, молѝ бг҃а  ѡ҆  на́съ  <red>[покло́н̾].</red></p>

<p><red>О</red>у҆се́рднымъ по́мысломъ, по́двигомъ ревнова́въ до́блимъ страда́льцемъ, пост рада́лъ є҆сѝ крѣ́пко. и҆ ѕмі́ѧ ᲂу҆мертви́ла є҆сѝ страда́нїи свои́ми живоно́сными, страда́льче внифа́нтїе, ст҃ы́мъ а҆́гг҃ломъ собесѣ́дниче.</p>

<p><red>В</red>и́дѣвъ на землѝ вра́жїю ле́сть и҆злїѧ́ ннꙋ лю́тѣ, до́блїи страда́льче, дш҃ꙋ распали́въ жела́нїемъ бжⷭ҇твенымъ, в̾ше́лъ є҆сѝ в̾ сꙋди́лище небоѧ́зненымъ требл҃же́нне  мꙋдрова́нїемъ.</p>

<p><red>сла́ва. М</red>ꙋ́дростїю бжⷭ҇твеною просвѣ ща́емь бл҃же́нне, немꙋ́дрыѧ врагѝ ѡ҆бъ юро́дилъ є҆сѝ. хрⷭ҇та̀ воз̾вѣща́ѧ, дебель ство́мъ пло́ти ᲂу҆подо́бльшасѧ, и҆́мже ꙗ҆ви́тисѧ восхотѣ̀, внифа́нтїе мч҃нче многострада́льне.</p>

<p><red>и҆ ны́нѣ, боⷢ҇. Г</red>о́рꙋ бж҃їю ю҆́же прови́дѣ данїи́лъ, сѣ́нь мы́сленꙋю, мр҃і́ю чи́стꙋю, сла́вы сщ҃е́нїе, трапе́зꙋ, бжⷭ҇твеныи хлѣ́бъ в̾мѣ́щшꙋю, всѝ вѣ́рнїи є҆дино мꙋ́дренѡ  воспое́мъ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и мч҃нче внифа́нтїе, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́ли ши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Ꙗ҆́</red>кѡ непло́ды родѝ, ѿ ꙗ҆зы́къ цр҃кви. и҆ мно́гѡ ѡ҆ ча́дѣхъ и҆знемо́же со́нмище. чю́дномꙋ бг҃ꙋ на́ шемꙋ  возопїе́мъ,  ст҃ъ  є҆сѝ  гдⷭ҇и.</p>

<p><red>Ꙗ҆́</red>коже воз̾желѣ̀ сла́вне, свобо́дꙋ вы́ш нюю ѿ госпожѝ рабо́ты и҆збавлѧ́ешисѧ. стрⷭ҇те́мъ честны́мъ поревнова́въ сла́вне, и҆́же за милосе́рдїе раба̀ бы́вшагѡ.</p>

<p><red>П</red>лотьски́хъ вы́шши ꙗ҆́вльсѧ мꙋдрова́ нїи, и҆змѣне́нїемъ бжⷭ҇твенымъ внеза́ пꙋ, всѧ́кихъ прило́гъ лю́тыхъ претер пѣ́лъ є҆сѝ ра́дꙋѧсѧ, мч҃нче внифа́нтїе.</p>

<p><red>сла́ва. С</red>ебѐ ѿве́рглсѧ є҆сѝ, и҆ к̾ подви го́мъ и҆ боре́нїемъ врага̀ и҆з̾ше́лъ є҆сѝ, крⷭ҇та̀ ѻ҆рꙋ́жїемъ ᲂу҆крѣ́пльсѧ. и҆ побѣ́д никъ бы́въ просла́висѧ, мч҃нче внифа́н тїе.</p>

<p><red>и҆ ны́нѣ, боⷢ҇. С</red>ебѐ и҆злїѧ̀ ѻ҆те́ческихъ не и҆стощи́въ во ᲂу҆тро́бѣ твое́й нѣ́дръ пресꙋ́щныи бг҃ъ, и҆ тво́й сн҃ъ бы́сть все непоро́чнаѧ,  спаса́етъ  чл҃чество.</p>

<p><red>сѣда́лен̾. гла́съ, д҃. К</red>ъ сосло́вїю по́сланъ бы́въ мꙋ́ченическомꙋ, мч҃нкъ бы́въ и҆́стиненъ. пострада́въ по хрⷭ҇тѣ̀ крѣ́пкѡ прехва́льне. бре́мѧ же бл҃же́нне ѿ́данъ бы́сть вѣ́рою посла́вшей тѧ̀, внифа́н тїе бл҃же́нне. но прилѣ́жнѡ молѝ, прїѧ́ти всѣ́мъ согрѣше́нїемъ соверше́н ное  ѡ҆ставле́нїе.</p>

<p><red>сла́ва, и҆ ны́нѣ, боⷢ҇. Г</red>рѣхолюби́въ сы́и молю́ тѧ, без̾грѣ́шнагѡ бг҃а ро́ждь шаѧ, и҆́же грѣхѝ взе́млющагѡ ми́рꙋ чи́стаѧ. многогрѣ́шнꙋю ᲂу҆ще́дрити дш҃ꙋ мою̀, и҆ грѣхѝ моѧ̀ мно́гїѧ ѡ҆чи́стити. грѣ́шникѡмъ бо сама̀ є҆сѝ ѡ҆чище́нїе, и҆ спасе́нїе вѣ́рнымъ и҆ застꙋпле́нїе.</p>

<p><red>пѣ́снь, д҃. і҆рмо́съ. Л</red>юбвѐ ра́ди ще́дре своегѡ̀ си ѻ҆́браза, на крⷭ҇тѣ̀ свое́мъ стоѧ̀ и҆ раз̾стоѧ́щасѧ ꙗ҆зы́цы. ты́ бо є҆сѝ бг҃ъ на́шъ, крѣ́пость моѧ̀ и҆ похвала̀.</p>

<p><red>О</red>у҆блажа́ѧ стра́ждꙋщихъ терпѣ́нїе, по до́бїю мч҃нче честны́хъ страда́нїи. си́мъ ᲂу҆подо́билсѧ є҆сѝ бг҃омꙋ́дре пребога́те.</p>

<p><red>И҆</red>ды́и вѣ́рою к̾ мч҃нкъ бжⷭ҇твеномꙋ сос ло́вїю бл҃же́нне, себѐ самого̀ жела́ющей бре́мѧ досточю́дне бг҃омꙋ́дре ѿ́далъ є҆сѝ.</p>

<p><red>сла́ва. Ѡ҆</red>чище́нъ ꙗ҆́кѡ ѕла́то мч҃нче, ꙗ҆́звенымъ горни́ломъ чистѣ́йши ꙗ҆ви́ сѧ носѧ̀ зижди́телѧ, страсте́мъ и҆зо браже́нїе.</p>

<p><red>и҆ ны́нѣ, боⷢ҇. Д</red>в҃ствомъ по ржⷭ҇твѣ̀ за печатлѣ́ннꙋ смотрѧ́юще ѻ҆трокови́це, несказа́ннѡ роже́ннагѡ сло́ва и҆́з̾бокꙋ твое́ю,  вѣ́рнѡ  велича́емъ.</p>

<p><red>пѣ́снь, є҃. і҆рмоⷭ҇. П</red>росвѣще́нїе твоѐ гдⷭ҇и низ̾послѝ на́мъ, ѿ мглы̀ прегрѣше́нїѧ разрѣшѝ бл҃же, и҆ твоегѡ̀ ми́ра с̾ нб҃сѐ подава́ѧ.</p>

<p><red>Ꙗ҆́</red>кѡ свѣтоза́рнаѧ восїѧ́лъ є҆сѝ ѕвѣ зда̀ ѿ за́падъ, и҆ заше́лъ є҆сѝ мч҃нче страда́нїѧ терпѣ́нїемъ, а҆́бїе к̾ за́падом̾ восїѧ́еши  ѡ҆зарѧ́ѧ  концы̀.</p>

<p><red>М</red>ч҃нчески под̾виза́сѧ, ногте́мъ и҆стер за́нїе. ѻ҆́стрыми мч҃нче тростьмѝ сбода́емь, и҆ лꙋка́вагѡ жа́ла притꙋпи́лъ є҆сѝ  бл҃года́тїю.</p>

<p><red>сла́ва. В</red>ра́жїѧ и҆знемого́ша бг҃омꙋ́дре ѡ҆ тебѣ̀ кова́рьствїѧ, и҆́бо є҆́же к̾ бг҃ꙋ воз̾ зрѣ́нїемъ неꙋкло́ннымъ, плотьскі́ѧ ра́ны  ꙗ҆́коже  беспло́тенъ  терпѧ́ше.</p>

<p><red>и҆ нн҃ѣ, боⷢ҇. С</red>кве́рны всѧ́кїѧ ѿмы́й дв҃о дꙋшѝ моеѧ̀, вопїю́ ти. и҆ спаси́ мѧ чи́стаѧ, ꙗ҆́же и҆́стиннагѡ бг҃а сп҃са на землѝ  вопло́щшаѧ.</p>

<p><red>пѣ́снь, ѕ҃. і҆рмо́съ. В</red>озопи́лъ проѡ҆бра зꙋ́ѧ погребе́нїе тридне́вное, пррⷪ҇къ і҆ѡ́на в̾ ки́тѣ бг҃ꙋ молѧ́сѧ, ѿ тлѝ спаси́ мѧ, і҆с҃е  цр҃ю  сы́и  си́ламъ.</p>

<p><red>Б</red>їе́мь ра́нами плотьски́ми, ᲂу҆ѧзви́лъ є҆сѝ без̾бо́жныѧ, не и҆сцѣ́льнѡ болѧ́ щыѧ невѣ́денїемъ. и҆ болѧ́щым̾ ꙗ҆ви́сѧ вра́чь,  страда́льче  внифа́нтїе.</p>

<p><red>В</red>оз̾выша́емь к̾ бг҃ꙋ бл҃же́нне пожда́ нїемъ по́двигъ, врагѝ неви́димыѧ раз̾ рази́лъ є҆сѝ. и҆ низ̾ве́рженымъ помо́щ никъ  стрⷭ҇тоте́рпче  бы́лъ  є҆сѝ.</p>

<p><red>сла́ва. В</red>лачи́мь по землѝ ꙗ҆́коже ка́ мень многоцѣ́ненъ страда́льче, пре́ле сти низ̾ложи́лъ є҆сѝ ᲂу҆тверже́нїе. вѣ́р ныхъ же срⷣца̀ ᲂу҆множа́ѧ, вѣ́рою ᲂу҆твер ди́лъ  є҆сѝ.</p>

<p><red>и҆ ны́нѣ, боⷢ҇. К</red>ꙋпина́ тѧ проѡ҆бража́ше, всенепоро́чнаѧ пе́рвїе, горѧ́щи и҆ ника́ коже ѡ҆палѧ́ема, пречⷭ҇таѧ. и҆́бо ꙗ҆́коже ѻ҆на̀  не  ѡ҆пали́сѧ,  бг҃а  вопло́щши.</p>

<p><red>конда́къ. гла́съ, д҃. И҆</red>зы́де къ страсто те́рпческихъ прїѧ́тїю моще́й, и҆ стра́жꙋ щихъ зако́ннѣ вѣ́ры ра́ди зрѧ̀, показа́лъ є҆сѝ мꙋ́жески крѣ́пость свою̀. ᲂу҆стреми́всѧ на́ страсти и҆сповѣ́данїемъ во хрⷭ҇та̀. и҆ прїе́мъ по́честь побѣ́ды твоегѡ̀ страда́нїѧ внифа́нтїе, при́снѡ молѝ  за ны̀.</p>

<p><red>пѣ́снь, з҃. і҆рмо́съ. В</red>пещѝ а҆враа́мскїѧ си дѣ́ти перси́дстѣй, любо́вїю бл҃говѣ́рїѧ па́че не́жели пла́менемъ ѡ҆палѧ́еми взыва́хꙋ, бл҃гослове́нъ є҆сѝ въ цр҃кви сла́вы  твоеѧ̀  гдⷭ҇и.</p>

<p><red>К</red>олѣ́на не преклони́въ и҆стꙋка́ннымъ, во и҆скꙋше́нїѧ в̾ве́рженъ бы́сть, въ вели́кꙋ по и҆́стинѣ мч҃нче пе́щь. в̾ не́й же ѡ҆роша́емь бл҃годарѧ̀ хрⷭ҇та̀ во́ вѣки.</p>

<p><red>Р</red>азори́ти крѣ́пость твоегѡ̀ и҆сповѣ́да нїѧ тща́сѧ сꙋемꙋ́дреныи, вовнꙋ́тренѧѧ твоѧ̀ клоко́чꙋщее ѻ҆́лово неми́лостив нѡ влива́етъ. но ꙗ҆́вѣ посрами́сѧ.</p>

<p><red>сла́ва. П</red>осѣ́ченъ бы́въ ᲂу҆се́рднѡ въ честнꙋ́ю свою̀ главꙋ̀, врага̀ льсти́вагѡ многоко́зненꙋю главꙋ̀ ѿсѣ́клъ є҆сѝ, своегѡ̀ мꙋ́жества мече́мъ, мч҃нче хрⷭ҇то́въ  бг҃омꙋ́дре.</p>

<p><red>и҆ нн҃ѣ, боⷢ҇. Д</red>а гла́сы прпⷣбными пѣсно сло́влю тѧ ѻ҆трокови́це, страсте́й мѧ и҆зба́ви мольба́ми свои́ми, бѣ́дъ же и҆ скорбе́й, и҆ лꙋка́выхъ чл҃къ, ѡ҆ѕло́бити мѧ  и҆́щꙋщихъ.</p>

<p><red>пѣ́снь, и҃. і҆рмо́съ. И҆</red>зба́вителю всѣ́хъ всеси́льне, посредѣ̀ пла́мене бл҃гоче́ство вавшїѧ сше́дъ ѡ҆роси́лъ є҆сѝ, и҆ наꙋчѝ пѣ́ти, всѧ́каѧ дѣ́ла блгⷭ҇ви́те гдⷭ҇нѧ гдⷭ҇а.</p>

<p><red>П</red>оле́зное твоѐ содѣ́ловаѧ спасе́нїе хрⷭ҇то́съ, внифа́нтїе, взыска́юща моще́й добропобѣ́дныхъ мч҃нкъ, тѧ̀ ᲂу҆крѣплѧ́ етъ, є҆́же вѣ́рнѡ и҆ска́ше бы́ти.</p>

<p><red>Б</red>л҃же́ннѣй госпожѝ, бл҃же́нно сокро́ви ще подаде́сѧ бл҃же́нне. и҆́мже ѡ҆богати́ вшисѧ поѧ́ше ве́селымъ срⷣцемъ, гдⷭ҇а по́йте всѧ̀ дѣ́ла, и҆ превозноси́те є҆гѡ̀ во́  вѣки.</p>

<p><red>С</red>о тща́нїемъ сла́внаѧ жена̀ воз̾дви́ гши хра́мъ сщ҃е́ненъ, тѧ̀ в̾ не́мъ пола га́етъ. сꙋ́щїи бжⷭ҇твенѣй трⷪ҇цѣ хра́мъ, страстоте́рпче  хрⷭ҇то́въ  внифа́нтїе.</p>

<p><red>сла́ва. О</red>у҆мертви́всѧ за любо́вь зижди́ телѧ, ᲂу҆мерщвѧ́ющагѡ стра́сти тлетво́ рныѧ. животворѧ́й моли́твою твое́ю, ꙗ҆́снѡ вопїю́щыѧ, всѧ̀ дѣ́ла бл҃госло ви́те  по́йте  гдⷭ҇а.</p>

<p><red>и҆ ны́нѣ, боⷢ҇. Н</red>а тѧ̀ чи́стꙋю пребжⷭ҇тве ныи соше́дъ, ꙗ҆́коже вѣ́сть воплоти́сѧ. и҆ землены́ѧ ѡ҆божѝ, пою́щыѧ дв҃о, бл҃гослови́те  всѧ̀  дѣ́ла  гдⷭ҇нѧ  гдⷭ҇а.</p>

<p><red>пѣ́снь, ѳ҃. і҆рмо́съ. Е҆́</red>вва ᲂу҆́бѡ недꙋ́гомъ ѡ҆слꙋша́нїѧ, клѧ́твꙋ всели́ла є҆́сть. ты́ же дв҃о бцⷣе прозѧбе́нїемъ прижи́тїѧ твоегѡ̀, ми́рови благослове́нїе процвѣ ла̀ є҆сѝ. тѣ́мъ тѧ̀ всѝ велича́емъ.</p>

<p><red>В</red>и́дѣвши тѧ̀ бре́мѧ сщ҃е́ннѡ, ра́дова шесѧ. вопїю́щи прⷭ҇нѡ по́мнимаѧ, раба̀ посла́хъ тѧ̀ бл҃же́нне, господи́на и҆́сти нна подъє́млю, рабо́ты мѧ ѕо́лъ и҆зба влѧ́юща, твои́ми бл҃гопрїѧ́тными мо льба́ми.</p>

<p><red>Ꙗ҆́</red>кѡ кри́нъ во ᲂу҆до́лїѧхъ мы́сленыхъ, процвѣ́лъ є҆сѝ мч҃нчески внифа́нтїе. ꙗ҆́кѡ фи́никъ воз̾вы́сисѧ, ꙗ҆́кѡ ке́дръ позна́сѧ мѷроꙋха́ненъ. ꙗ҆ви́сѧ ꙗ҆́коже и҆збра́ненъ кипари́съ, бл҃гоꙋха́ѧ дш҃ѧ на́шѧ.</p>

<p><red>Д</red>не́сь па́мѧть твоѧ̀ на́мъ восїѧ̀ стрⷭ҇то те́рпче, ꙗ҆́коже сл҃нце сїѧ́нїемъ бжⷭ҇тве ныхъ дарова́нїи, просвѣща́ющи дш҃ѧ пою́щихъ тѧ̀. страсте́й же мглꙋ̀ ѿго нѧ́ющи, мч҃нче бг҃омꙋ́дре пребл҃же́нне.</p>

<p><red>сла́ва. Ꙗ҆́</red>кѡ сл҃нце ѿ за́падъ восїѧ́лъ є҆сѝ, и҆ восто́чнаго гра́да дости́глъ є҆сѝ, и҆дѣ́же пострада́въ. и҆ сме́ртїю заше́дъ, к̾ жи́зни восїѧ́лъ є҆сѝ. и҆ ри́ма свѣ́тлагѡ пости́глъ є҆сѝ, сегѡ̀ ѡ҆гражда́ѧ моль ба́ми  свои́ми.</p>

<p><red>и҆ ны́нѣ, боⷢ҇. С</red>вѣ́томъ мѧ̀ ѡ҆зарѝ твои́мъ всенепоро́чнаѧ, и҆́же во тмѣ̀ содержи́магѡ грѣхо́внѣй бцⷣе, и҆ пода́ ждь во́дне ходи́ти бжⷭ҇твеныхъ повелѣ́ нїи, бг҃оневѣ́сто. ꙗ҆́кѡ да пою́ тѧ всепѣ́тꙋю.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ мч҃нка внифа́нтїѧ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>