<document xmlns="http://www.ponomar.net/culiturgical">
<p>Т<red>ропа́рь, ст҃ы́мъ ѻ҆ц҃е́мъ в̾ нлⷣю</red></p>

<p><red>пред̾ ржⷭ҇тво́мъ хрⷭ҇то́вымъ. гла́съ, в҃.</red></p>

<p><red>В</red>е́лїѧ вѣ́ры и҆справле́нїѧ, во и҆сто́чнице пла́меннѣ ꙗ҆́кѡ наводѣ̀ поко́йнѣ, ст҃і́и трїѐ ѻ҆́троцы ра́довахꙋсѧ. и҆ проро́къ данїи́лъ, льво́мъ па́стырь ꙗ҆́кѡ ѻ҆вца́м̾ ꙗ҆влѧ́шесѧ. тѣ́хъ моли́твами хрⷭ҇тѐ бж҃е поми́лꙋй  на́съ  <red>[два́жды].</red></p>

<p><red>сла́ва, и҆ ны́нѣ, боⷢ҇. В</red>сѧ̀ па́че смы́сла, всѧ̀ пресла́внаѧ твоѧ̀ бцⷣе та́инства, чистото́ю запечатлѣ́нна, и҆ дв҃ьствомъ храни́ма, мт҃и разꙋмѣ́сѧ нело́жна, бг҃а ро́ждьши и҆́стиннагѡ, того̀ молѝ спа сти́сѧ  дш҃а́мъ  на́шымъ.</p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. В</red>о лно́ю морско́ю скры́вшагѡ дре́вле, гони́ телѧ мꙋчи́телѧ, под̾ земле́ю скры́ша, спасе́ныхъ дѣ́ти. но мы̀ ꙗ҆́кѡ ѻ҆троко ви́ца гдⷭ҇ви пое́м̾, сла́вно бо просла́висѧ.</p>

<p><red>запѣ́в̾: С</red>т҃і́и ѻ҆ц҃ы, моли́те бг҃а ѡ҆ на́съ <red>[покло́н̾].</red></p>

<p><red>Д</red>не́сь собо́ръ бжⷭ҇твеныхъ ѻ҆ц҃ъ хрⷭ҇то́во ржⷭ҇тво̀ пред̾пра́здньствꙋетъ свѣ́тлѡ. и҆ прописꙋ́етъ сїѐ пресла́внаѧ бл҃года́ть. а҆враа́мъ бо ѻ҆́бразъ зако́нꙋ, и҆ ѻ҆́троцы трїѐ бы́ли сꙋ́ть.</p>

<p><red>Д</red>ре́вле прїе́млетъ бжⷭ҇тво̀ є҆ди́но трисос та́внѡ, сщ҃е́нныи а҆враа́мъ. ны́нѣ же сопресто́льное сло́во ѻ҆́ч҃ее, бжⷭ҇твенымъ дх҃омъ к̾ дѣ́темъ прихо́дитъ, сла́внѡ восхвалѧ́емо.</p>

<p><red>Ч</red>исло́мъ и҆ вѣ́рою бжⷭ҇твеныѧ трⷪ҇цы, без̾бо́жїе низве́ргше, въ пещѝ дѣ́ти ѻ҆́бразы чю́вствеными, сокрове́нныѧ бж҃їѧ  та́йны  ми́рови  проѧви́ша.</p>

<p><red>сла́ва. А҆</red>враа́мъ и҆зба́висѧ ѿ рꙋкѝ непра́ ведныѧ, пла́мене же пе́щнагѡ бжⷭ҇тве нїи ѻ҆́троцы и҆ногда̀. и҆ данїи́лъ проро́къ ѿ ѕвѣре́й ро́ва спасе́сѧ. тѣ́мже ны́нѣ ржⷭ҇тво̀  хрⷭ҇то́во  пред̾пра́зднꙋемъ.</p>

<p><red>и҆ ны́нѣ, боⷢ҇. Ѡ҆</red>бра́дованнаѧ без̾невѣ́ст наѧ мт҃и, дв҃о нетлѣ́ннаѧ, блажи́мъ тѧ. и҆́бо ѿ́рода а҆враа́млѧ, и҆ пле́мене дв҃дова, процвѣла̀ є҆сѝ. хрⷭ҇та́ же родила̀ є҆сѝ, проро́ки проповѣ́даннагѡ дре́вле.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и ѻ҆ц҃ы, ꙗ҆́кѡ всѝ по́ бз҃ѣ къ ва́мъ прибѣга́емъ, вы́ бо мо́лите ѡ҆ на́съ  хрⷭ҇та̀  бг҃а  на́шегѡ  <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Т</red>ебѣ̀ на вода́хъ по вѣ́сившагѡ всю̀ зе́млю не ѡ҆держи́мѡ, тва́рь ви́дѣвши на ло́бнѣмъ ви́сѧща, ᲂу҆́жасомъ ѡ҆держи́ма бѣ, нѣ́сть ст҃а ра́звѣ тебѐ гдⷭ҇и взыва́юща.</p>

<p><red>И҆́</red>же по ѻ҆́бразꙋ сла́вꙋ, и҆ по подо́бїю бж҃їю, вѣ́рнѡ соблюда́юще. злата́гѡ ѻ҆́браза пла́мень ѻ҆гне́мъ дх҃о́внымъ страда́льчески ᲂу҆гаси́ша ѻ҆́троцы. пою́ ще,  є҆ди́нагѡ  гдⷭ҇а  зна́емъ.</p>

<p><red>М</red>ꙋ́дростїю ѡ҆бложе́ни и҆ дх҃а си́лою, ѻ҆́троцы, мꙋдрецы̀ вавѷлѡ́нскїѧ плѣни́ вше посрами́ша. и҆ де́рзостне взыва́хꙋ, нѣ́сть ст҃ъ ꙗ҆́коже ты̀ гдⷭ҇и взыва́юще.</p>

<p><red>сла́ва. Р</red>а́дꙋетсѧ и҆ ликꙋ́етъ с̾ дѣтьмѝ и҆ проро́ки зако́нъ, и҆ пред̾ и҆гра́етъ гдⷭ҇ню бжⷭ҇твеномꙋ прише́ствїю дне́сь. и҆ а҆вра а́мъ ра́дꙋетсѧ, ꙗ҆́кѡ ѿ сѣ́мене є҆гѡ̀ ви́дѣ  гдⷭ҇а  воплоща́ема.</p>

<p><red>и҆ ны́нѣ, боⷢ҇. З</red>ача́тїе без̾ стра́сти, прїѧ́ тїе па́че сло́ва про́йде, ржⷭ҇тва̀ твоегѡ̀ бцⷣе. и҆́бо проро́ки проповѣ́данное, па́че є҆стества̀ та́иньство на́мъ ꙗ҆ви́сѧ сло́во бж҃їе,  сы́и  бг҃ъ.</p>

<p><red>ѵ҆пако́й. гла́съ, и҃. А҆́</red>гг҃лъ дѣ́темъ ѡ҆росѝ пе́щь, ны́нѣ же жена́мъ пла́чь воз̾бра нѧ́ше гл҃ѧ, что̀ принесо́сте мѵ́рѡ. кого̀ и҆́щете во́ гробѣ; воскр҃се хрⷭ҇то́съ бг҃ъ. є҆́сть бо живо́т̾ и҆ сп҃съ ро́дꙋ чл҃ческомꙋ.</p>

<p><red>пѣ́снь, д҃. і҆рмо́съ. Е҆́</red>же на крⷭ҇тѣ̀ твоѐ бжⷭ҇твенное смире́нїе, прови́дѧ а҆вва́ кꙋмъ, ᲂу҆жа́сно вопїѧ́ше, ты̀ си́льныхъ с̾сѣчѐ держа́вꙋ бл҃гі́и, прїѡбщи́всѧ сꙋ́ щымъ  во  а҆́дѣ,  ꙗ҆́кѡ  всеси́ленъ.</p>

<p><red>Ѻ҆</red>ц҃е́мъ верхо́вныѧ, а҆враа́ма и҆саа́ка и҆ і҆а́кѡва почте́мъ. ꙗ҆́кѡ ѿ тѣ́хъ сѣ́мене восїѧ̀ хрⷭ҇то́съ, вопло́щьсѧ ѿ дв҃ы ꙗ҆́кѡ всеси́ленъ.</p>

<p><red>П</red>рописꙋ́ѧ бꙋ́дꙋщаѧ сше́ствїемъ хрⷭ҇то́ вымъ данїи́лъ, ѕвѣ́ри ꙗ҆́кѡ ѻ҆́вцы по каза̀. всѣ́мъ ꙗ҆́вѣ прозрѣ́въ бꙋ́дꙋщаѧ, ꙗ҆́кѡ  проро́къ  бж҃їи.</p>

<p><red>сла́ва. Г</red>рѣхо́внымъ не привлеченѝ ꙗ҆́домъ, ѿ пла́мене и҆зба́вистесѧ а҆́бїе. зла́та бо чистѣ́йше сꙋ́ще мꙋ́дрїи, в̾ пещѝ  ле́стнѣй  не ѡ҆пали́стесѧ.</p>

<p><red>и҆ ны́нѣ, боⷢ҇. В</red>елегла́снѡ проповѣ́дꙋет сѧ ча́ѧнїе ꙗ҆зы́кѡмъ, и҆ спасе́нїе ми́рꙋ, є҆́же па́че є҆стества̀ ржⷭ҇тво̀ твоѐ прест҃а́ѧ чи́стаѧ. є҆го́же пое́тъ ѻ҆те́ческаѧ па́ мѧть  дне́сь.</p>

<p><red>пѣ́снь, є҃. і҆рмо́съ. Б</red>г҃оѧвле́нїѧ ти хрⷭ҇тѐ, є҆́же к̾ на́мъ млⷭ҇тивно бы́вшаго, и҆са́їѧ свѣ́тъ ви́дѧ невече́рнїи, и҆з̾ нощѝ ᲂу҆́тре ннюѧ взыва́ше, воскрⷭ҇нꙋтъ ме́ртвїи и҆҆ воста́нꙋтъ и҆́же во гробѣ́хъ, и҆҆ всѝ и҆́же на землѝ  воз̾ра́дꙋютсѧ.</p>

<p><red>Ѻ҆</red>те́ческое нача́ло, ꙗ҆́кѡ нача́льника зако́нꙋ и҆ бл҃года́ти, и҆́же ѿ́ рода а҆враа́ млѧ дне́сь данїи́ла бжⷭ҇твенагѡ поч те́мъ. ꙗ҆́кѡ проро́къ бо бж҃їи, провоз вѣстѝ хрⷭ҇та̀ ѿ дв҃ы. и҆ сегѡ̀ пред̾ ᲂу҆срѣ та́етъ  бжⷭ҇твеное  рожде́нїе.</p>

<p><red>П</red>рописа́вше ꙗ҆́снѡ, є҆́же къ на́мъ бж҃їе прише́ствїе, а҆́гг҃лѡвымъ наи́тїемъ, ᲂу҆га си́ша а҆враа́мстїи ѻ҆́троцы пе́щь. и҆ тꙋче ро́сенъ ѻ҆́гнь содѣ́лавше, в̾ се́мъ вѣ́рою ѻ҆́браза  злата́гѡ  сла́вꙋ  и҆знꙋри́ша.</p>

<p><red>сла́ва. З</red>аградѝ ᲂу҆ста̀ ѕвѣре́мъ данїи́лъ в̾ро́вѣ дх҃омъ, ѻ҆́гненнꙋю же крѣ́пость ᲂу҆гаси́ша а҆враа́мстїи ѻ҆́троцы бл҃года́ тїю. и҆ спа́сшесѧ сі́и ѿ тлѝ, возвѣ ща́ютъ хрⷭ҇та̀ ѿ дв҃ы. молѧ́ще ꙗ҆́кѡ и҆зба́вителѧ  спасе́нїѧ  на́шегѡ.</p>

<p><red>и҆ ны́нѣ, боⷢ҇. Б</red>жⷭ҇твенымъ дх҃омъ ска зꙋ́ѧ, є҆́же ѿ на́съ без̾стра́стное твоѐ прїѧ́тїе, и҆са́їѧ вопїѧ́ше гдⷭ҇и, бо́дрствꙋй зако́номъ бл҃года́ти. и҆́же ѿ́рода ᲂу҆́бѡ а҆враа́млѧ, ѿ пле́мене же і҆ю́дова по́ плоти, дв҃аѧ без̾ сѣ́мене грѧде́тъ ражда́ющи.</p>

<p><red>пѣ́снь, ѕ҃. і҆рмо́съ. Ж</red>ите́йскагѡ мо́рѧ воз̾двиза́ема зрѧ̀, напа́стей бꙋ́рею, в̾ ти́хо приста́нище прите́къ вопїю́ ти, воз̾ведѝ ѿ тлѝ живо́тъ мо́й много млⷭ҇тиве.</p>

<p><red>Н</red>ра́въ страннолюби́въ, вѣ́ра же высока̀, а҆враа́ма сꙋ́ща пра́ѻ҆ц҃а. тѣ́мже бжⷭ҇тве ныѧ та́йны прїе́мъ ра́довашесѧ, пред̾ хрⷭ҇то́мъ же  текі́и  ны́нѣ  весели́тсѧ.</p>

<p><red>Т</red>ва́рь повинꙋ̀ ны́нѣ вѣ́ра ѻ҆́троческа, да́ромъ зижди́телѧ. ѻ҆́гнь бо всеѧ́децъ и҆ без̾сты́дныи ᲂу҆стыдѣ́сѧ, чтꙋ́щихъ ѻ҆́гненагѡ  дѣ́лателѧ  і҆с҃а  хрⷭ҇та̀.</p>

<p><red>сла́ва. М</red>ирско́е ди́вїе прише́ствїе и҆счи та́ти ѡ҆бы́че. ко смире́нїю глꙋбо́комꙋ бг҃олѣ́пнѡ. загради́въ ᲂу҆ста̀ льво́мъ данїи́лъ  проро́къ  в̾ ро́вѣ  и҆ногда̀.</p>

<p><red>и҆ ны́нѣ, боⷢ҇. И҆</red>з̾ ложе́снъ родила̀ є҆сѝ дв҃ческихъ хрⷭ҇та̀, мр҃і́е мт҃и без̾мꙋ́жнаѧ. є҆го́же проро́цы ви́дѣвше дх҃о́внѣ, пред̾ ни́мъ  ликꙋ́ютъ  ѻ҆ц҃ы  роже́ственаѧ.</p>

<p><red>конда́к̾. гла́съ, ѕ҃. Р</red>ꙋкопи́саннаго ѻ҆́бра за непоче́тше, но не ѡ҆пи́саннымъ сꙋ щество́мъ воѡ҆рꙋ́жьшесѧ, требл҃же́ннїи, в̾ тꙋзѣ̀ ѻ҆́гненѣй просла́вистесѧ. посре дѣ́ же пла́мене непостоѧ́ннагѡ стоѧ́ ще, бг҃а призва́сте. ᲂу҆скорѝ ще́дрыи, и҆ потщи́сѧ ꙗ҆́кѡ млⷭ҇тивъ на́ помощь на́ шꙋ,  ꙗ҆́кѡ  мо́жеши  хотѧ́и.</p>

<p><red>и҆́косъ. П</red>рострѝ свою̀ рꙋ́кꙋ, є҆ю́же дре́вле прїѧ́ша и҆скꙋше́нїе. є҆гѵ́птѧне борю́ щесѧ, и҆ є҆вре́и бори́ми. не ѡ҆ста́ви и҆ на́съ, да непо́жретъ на́съ сме́рть жа́ж дꙋщаѧ на́съ, и҆ сатана̀ ненави́дѧи на́съ. но прибли́жисѧ на́мъ, и҆ пощадѝ дш҃ѧ на́шѧ. ꙗ҆́коже пощадѣ̀, и҆ногда̀ ѻ҆́троки своѧ̀, и҆́же в̾ вавѷлѡ́нѣ, непреста́ннѡ сла́вѧщихъ тѧ, и҆ в̾ве́рженыѧ тебѐ ра́ди в̾пе́щь. и҆ ѿ сеѧ̀ вопїю́щихъ тѝ, ᲂу҆скорѝ ще́дрыи, и҆ потщи́сѧ ꙗ҆́кѡ млⷭ҇тивъ на́ помощь на́шꙋ, ꙗ҆́кѡ мо́жеши хотѧ́и.</p>

<p><red>пѣ́снь, з҃. і҆рмо́съ. Н</red>еи҆зрече́нное чю́до и҆́же в̾ пещѝ и҆зба́вивыи, преподо́бныѧ ѻ҆́троки и҆з̾ пла́мени, во́ гробѣ но́вѣ бездꙋ́шенъ полага́етсѧ, на спасе́нїе на́мъ пою́щымъ, и҆зба́вителю бж҃е бл҃го слове́нъ  є҆сѝ.</p>

<p><red>Х</red>рⷭ҇та̀ роди́въ, є҆́же по́ плоти вѣ́рою родонача́льниче ѻ҆́ч҃е а҆враа́ме, ꙗ҆ви́сѧ ꙗ҆зы́комъ дх҃омъ ѻ҆ц҃ъ ꙗ҆́вѣ, во спасе́нїе на́мъ пою́щымъ, и҆зба́вителю бж҃е бл҃го слове́нъ  є҆сѝ.</p>

<p><red>Б</red>ез̾дꙋ́шныхъ шꙋ́мъ, во тщѐ восклица́ ющихъ, ѡ҆дш҃евле́ныхъ посрамѝ пѣ́снь. пе́щь бо ѻ҆гне́мъ горѧ́щꙋю, пло́тїю попира́юще ѻ҆́троцы невреди́мѡ, и҆зба́ вителю пою́ще, бж҃е бл҃гослове́нъ є҆сѝ.</p>

<p><red>сла́ва. В</red>идѣ́нїемъ возрѣ́въ дх҃о́внымъ, дре́вле проро́къ данїи́лъ, хрⷭ҇то́во ꙗ҆вѝ второ́е прише́ствїе, и҆ в̾ не́мъ стра́шнаѧ провозвѣща́етъ. вопїѧ̀, и҆зба́вителю бж҃е  бл҃гослове́нъ  є҆сѝ.</p>

<p><red>и҆ ны́нѣ, боⷢ҇. С</red>тра́нное чю́до, є҆́же во проро́цѣхъ словꙋ́щее, и҆ ѻ҆ц҃е́мъ дре́вле ꙗ҆вле́нно. дв҃а чи́стаѧ роди́ти хотѧ́щи прїи́де, на спасе́нїе на́мъ пою́щымъ, и҆з ба́вителю  бж҃е  бл҃гослове́нъ  є҆сѝ.</p>

<p><red>пѣ́снь, и҃. і҆рмо́съ. О</red>у҆жасни́сѧ боѧ́исѧ нб҃о, и҆ да подви́жатсѧ ѡ҆снова́нїѧ зем лѝ. сѐ ᲂу҆́бѡ в̾ мертвецѣ́хъ вмѣнѧ́етсѧ и҆́же в̾ вы́шнихъ живы́и, и҆ во́ гробѣ ма́лѣ ѡ҆битова́етъ. є҆го́же дѣ́ти бл҃го слови́те, сщ҃е́ннїи по́йте, и҆ превозно си́те  є҆гѡ̀  во́  вѣки.</p>

<p><red>Т</red>воѐ заколе́нїе пред̾ воѡ҆бража́ѧ а҆вра а́мъ хрⷭ҇тѐ, є҆го́же родѝ сн҃а в̾ горѣ̀ пови нꙋ́ѧсѧ тебѣ̀, ꙗ҆́коже ѻ҆вча̀ воз̾ведѐ же́р твꙋ творѧ̀. но воз̾врати́сѧ ра́дꙋѧсѧ с̾ ни́мъ, сла́вѧ и҆ превозносѧ́ тѧ, и҆зба́ви телѧ  ми́рꙋ.</p>

<p><red>П</red>ла́менемъ не дѣ́лательнымъ хрⷭ҇тѐ, ѡ҆блече́нꙋ ти ꙗ҆́кѡ ри́зою бжⷭ҇твеною, ѻ҆́гнь ст҃ы́хъ ѻ҆́трокъ твои́хъ ᲂу҆гасѝ ѕѣлѡ̀, и҆ роса̀ твои́мъ схожде́нїемъ пою́щымъ шꙋмѧ́ше. сщ҃е́ннїи по́йте, и҆ превозноси́те  є҆гѡ̀  во́ вѣки.</p>

<p><red>сла́ва. Д</red>а́нъ бы́сть льво́мъ на снѣ́дь, сꙋдо́мъ непра́веднымъ, пррⷪ҇къ данїи́лъ. но и҆мѧ́ше повелѣ́нїемъ воздержа́нїе, с̾по́стники бл҃гоче́стнѡ ѕвѣ́ри, во глꙋ бинѣ̀ ро́вища. тогѡ̀ мл҃твами, а҆враа́ма же и҆ ѻ҆́трокъ, спасѝ в̾ ми́рѣ хрⷭ҇тѐ пою́ щыѧ  тѧ.</p>

<p><red>и҆ ны́нѣ, боⷢ҇. Е҆</red>го́же провозвѣсти́ша вѣ́рнѡ проро́честїи гла́си, і҆с҃а є҆мманꙋ́ ила, в̾ чл҃честѣ ѻ҆́бразѣ грѧдꙋ́ща, бж҃їѧ и҆ ѻ҆́ч҃а, сн҃а же и҆ собез̾нача́льна сло́ва, ѿ дх҃а ст҃а́гѡ, дв҃аѧ мр҃і́ѧ ражда́етъ без̾ мꙋ́жнѡ,  в̾ виѳлее́мѣ  гра́дѣ.</p>

<p><red>пѣ́снь, ѳ҃. і҆рмо́съ. Н</red>ерыда́й менѐ мт҃и, взира́ющи во́ гробѣ, є҆го́же пло́тїю без̾ сѣ́мени зачала̀ є҆́си сн҃а. воста́нꙋ бо и҆ сла́венъ бꙋ́дꙋ, и҆ вознесꙋ̀ со сла́вою, немо́лчнѡ ꙗ҆́кѡ бг҃ъ, вѣ́рою и҆ любо́вїю тѧ  велича́ющыѧ.</p>

<p><red>И҆́</red>же пре́жде зако́на ѻ҆ц҃ъ, пра́зднество творѧ́щїи, и҆́же ѿ ни́хъ бг҃олѣ́пнѡ почте́мъ хрⷭ҇та̀. а҆враа́мъ бо вкꙋ́пѣ, и҆ и҆саа́къ и҆ і҆а́кѡвъ, пррⷪ҇кѡмъ и҆ зако́нꙋ ꙗ҆ви́шасѧ ѡ҆снова́нїе и҆ бл҃года́ти. вѣ́рою дх҃ꙋ  проповѣ́дницы.</p>

<p><red>И҆́</red>же ѻ҆гне́мъ показа́выи мѡѷсе́ѡви в̾кꙋпинѣ̀, па́че ᲂу҆ма̀ бг҃ови́днѡ та́инь ство, бг҃ъ въ пе́щь къ дѣ́темъ сше́дъ. то́йже ѻ҆гне́мъ є҆сте́ственымъ бжⷭ҇тва̀ є҆гѡ̀, пе́щныи пла́мень хла́дъ показа́л̾ є҆́сть.</p>

<p><red>сла́ва. С</red>о а҆враа́момъ сше́дшесѧ прⷭ҇ты́ѧ дѣ́ти, и҆ данїи́лъ ди́вныи пррⷪ҇къ бж҃їи, и҆ и҆саа́къ и҆ і҆а́кѡвъ. съ мѡѷсе́ѡмъ, и҆ а҆арѡ́нъ, хрⷭ҇то́ви пре́жде ржⷭ҇тва̀ ликост вꙋ́юще вѣ́рнѡ, мо́лѧтъ непреста́ннѡ во є҆́же  спасти́сѧ  на́мъ.</p>

<p><red>и҆ нн҃ѣ, боⷢ҇. С</red>ра́дꙋетсѧ всѧ̀ тва́рь, твое мꙋ̀ ржⷭ҇твꙋ̀ дв҃цѣ. и҆́бо є҆де́ма виѳлее́мъ ѿве́рзе на́мъ.  и҆ сѐ дре́ва живо́тнагѡ всѝ наслажда́ющесѧ вѣ́рнѡ вопїе́м̾, при лѣ́жнѡ, мл҃твы на́шѧ влⷣчце и҆спо́лни.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ сла́ вныхъ и҆ всехва́льныхъ а҆пⷭ҇лъ, и҆ ст҃ы́хъ ѻ҆ц҃ъ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>