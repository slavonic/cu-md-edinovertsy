<document xmlns="http://www.ponomar.net/culiturgical">
<p>Т<red>ропа́рь, флѡрꙋ̀ и҆ лаврꙋ̀. гла́съ, д҃.</red></p>

<p><red>П</red>реꙋдо́бренꙋю и҆ бг҃омꙋ́дрꙋю дво́ицꙋ пре свѣ́тлꙋю, восхва́лимъ вѣ́рнїи по досто ѧ́нїю, флѡра̀ пребл҃же́ннагѡ, и҆ лавра̀ всечⷭ҇тна́го, и҆́же ᲂу҆се́рдно трⷪ҇цꙋ несозда́н нꙋю ꙗ҆́снѡ проповѣ́даста всѣ́мъ. тѣ́м̾ же пострада́вше до́ крове, и҆ вѣнце́мъ пресвѣ́тлымъ ᲂу҆вѧзо́стасѧ, и҆ мо́лѧтсѧ хрⷭ҇тꙋ̀ бг҃ꙋ, да спасе́тъ дш҃ѧ на́шѧ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. В</red>о ѡ҆рꙋже́на фараѡ́на погрꙋзѝ, чюдотво рѧ́й дре́вле, мѡѷсе́йскїи же́ѕлъ крⷭ҇тоѡ҆б ра́знѡ проразѝ, и҆ раздѣлѝ мо́ре. і҆и҃лѧ же бѣжа́ща, пѣ́ша ходѧ́ща спасѐ, пѣ́снь бг҃ови  воз̾сыла́юща.</p>

<p><red>запѣ́въ: С</red>т҃і́и мч҃нцы флѡрѐ и҆ лаврѐ, моли́те бг҃а ѡ҆ на́съ <red>[покло́н̾].</red></p>

<p><red>С</red>вѣтоза́рными блиста́нїи дх҃а просвѣ ща́еми, мра́чныѧ ѻ҆́блаки дꙋшѝ моеѧ̀ разори́те. ꙗ҆́кѡ да воспою̀ ра́дꙋѧсѧ, свѣ тоно́снꙋю ст҃і́и и҆ чⷭ҇тнꙋ́ю ва́шꙋ па́мѧть, мч҃нцы  хрⷭ҇то́вы  предо́блїи.</p>

<p><red>Н</red>а ка́мени непоро́чныѧ вѣ́ры, созда́ вше добродѣ́тельми бжⷭ҇твеными, са́ми себѐ бл҃же́ннїи, предо́бръ показа́стесѧ и҆ красе́нъ хра́мъ. во́ньже ѻ҆ц҃ъ в̾сели́сѧ и҆ сн҃ъ  и҆  дх҃ъ  ст҃ы́и.</p>

<p><red>сла́ва. И҆</red>ско́рене посѣка́юще пре́лести те́рнїе, великои҆мени́тїи, посѣка́тель нымъ сло́вомъ бжⷭ҇твеныѧ вѣ́ры. срⷣца̀ ѡ҆бнови́ша ѡ҆лѧдѣнѣ́вшыѧ ле́стїю, и҆ плодоно́сна показа́ша, вѣ́рꙋ процвѣта́ юща  непоро́чнꙋю.</p>

<p><red>и҆ ны́нѣ, боⷢ҇. Ѿ</red> дв҃ческїѧ ᲂу҆тро́бы про зѧбла̀ є҆сѝ, ко́ренѧ ненапое́ннагѡ, сади́ телѧ всѣ́мъ, чл҃ка бы́вша, и҆ стра́сти претерпѣ́вша. є҆го́ же жела́юще бжⷭ҇тве нїи вѣ́рнѡ пострада́ша мч҃нцы, пречⷭ҇таѧ дв҃о  всепѣ́таѧ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и мч҃нцы флѡрѐ и҆ лаврѐ, ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>бⷭ҇номꙋ крꙋ́гꙋ верхо тво́рче гдⷭ҇и, и҆ цр҃кви зижди́телю, ты̀ менѐ ᲂу҆твердѝ в̾ любвѝ свое́й. жела́нїем̾ сы́и кра́й, и҆ вѣ́рнымъ ᲂу҆тверже́нїе, є҆ди́не  чл҃колю́бче.</p>

<p><red>З</red>ако́нъ бжⷭ҇твеныи и҆сполнѧ́юще, пре хва́льнїи мч҃нцы. ни́щымъ бога́тнѡ хлѣ́бъ пода́сте, и҆ ко благоче́стїю наста́ висте бжⷭ҇твеномꙋ, спасе́нїю хода́таи си́мъ  бы́вше.</p>

<p><red>Д</red>во́ица свѣтоно́сных̾ страда́лецъ восїѧ́ вши, чюде́сными зарѧ́ми, тмꙋ̀ ѿгна̀ пре́лести многобо́жныѧ, и҆ прельще́ныѧ къ сїѧ́нїю бжⷭ҇твеныѧ вѣ́ры всѧ̀ наста́ виста.</p>

<p><red>сла́ва. М</red>ладе́ньствꙋюща наро́да, бл҃гоче сти́вїи мч҃нцы, бжⷭ҇твеными ᲂу҆че́нїи, къ стезѝ бжⷭ҇твенагѡ ра́зꙋма наста́висте. и҆ тре́бища бѣсо́мъ, моли́твою бл҃же́ннїи низ̾ложи́ста.</p>

<p><red>и҆ ны́нѣ, боⷢ҇. Н</red>еи҆скꙋсобра́чнаѧ дв҃о, є҆ѧ́ же ра́ди на́мъ восїѧ̀ сло́во, и҆́же вы́ше всѧ́когѡ нача́ла разꙋмѣва́емо. спаса́й ста́до твоѐ, и҆ всѧ́къ гра́дъ и҆ странꙋ̀, ѿ всѧ́когѡ ѡ҆б̾стоѧ́нїѧ бг҃ора́дованнаѧ.</p>

<p><red>сѣда́ленъ. гла́съ, и҃. З</red>о́дцы показа́стесѧ дх҃о́внїи, назда́сте вѣ́рою бл҃гочести́вых̾ дш҃ѧ, бжⷭ҇твеною бл҃года́тїю на ка́мени вѣ́ры. и҆ себѐ сконча́вше хра́мъ сщ҃е́ненъ честны́ѧ трⷪ҇цы, тве́рдѡ пострада́сте. ѿ нꙋ́дꙋ же и҆ и҆сцѣле́нїѧ и҆сточа́ете, вѣ́рою къ ва́мъ притека́ющымъ, и҆ стра́сти ѿгонѧ́ете, страстоно́сцы самобра́тнїи. моли́те хрⷭ҇та̀ бг҃а, грѣхо́въ ѡ҆ставле́нїе пода́ти, чтꙋ́щымъ любо́вїю, ст҃ꙋ́ю па́мѧть  ва́шꙋ.</p>

<p><red>сла́ва, и҆ ны́нѣ, боⷢ҇. Ꙗ҆́</red>же бг҃а заче́нши без̾ сѣ́мене, и҆ вопло́щшасѧ, ро́ждьши без̾ тлѝ, но́вымъ ѻ҆дѣѧ́нїем̾ ѡ҆блече́сѧ нетлѣ́ннымъ дх҃а, ꙗ҆́кѡ жи́зни бо мт҃и и҆ всѣ́хъ цр҃ца, къ жи́зни преста́висѧ дв҃о невеще́ственей. тѣ́мже по достоѧ́ нїю вои́стинꙋ показа́сѧ ѻ҆́блакъ, и҆сто ча́ющь жи́зни на́шей во́ды, бг҃омт҃и всенепоро́чнаѧ. молѝ сн҃а своегѡ̀ бг҃а, согрѣше́нїемъ ѡ҆ставле́нїемъ пода́ти, пра́зднꙋющымъ любо́вїю ст҃о́е твоѐ ᲂу҆спе́нїе.</p>

<p><red>пѣ́снь, д҃. і҆рмо́съ. Т</red>ы́ ми хрⷭ҇тѐ гдⷭ҇ь, ты́ же и҆ си́ла ми, ты́ ми бг҃ъ, ты́ ми ра́дованїе. не ѡ҆ста́вль нѣ́дра ѻ҆́ч҃а, но ми́лостїю си на́шꙋ нищетꙋ̀ посѣти́въ. тѣ́мъ с̾ проро́кѡмъ а҆вва́кꙋмомъ зовꙋ̀, си́лѣ  твое́й  сла́ва  чл҃колю́бче.</p>

<p><red>Ю҆́</red>ношски со враго́мъ съпле́тшесѧ до́блїи, сегѡ̀ низ̾ло́жше крⷭ҇тнымъ ѻ҆рꙋ́ жїемъ тве́рдѡ. и҆ сокрꙋше́ныѧ грѣхо́м̾, сотвори́ша хра́мы гдⷭ҇ви жи́вы, бл҃гоче́ стнѡ пою́щыѧ, си́лѣ твое́й сла́ва чл҃ко лю́бче.</p>

<p><red>Ѿ</red> хрⷭ҇та̀ ка́мене ᲂу҆сѣче́нагѡ ꙗ҆́ко же пи́шетъ, ѿ горы̀ дв҃ы бг҃оѻ҆трокови́цы, ᲂу҆крѣ́пльшесѧ всесла́внїи ст҃і́и, і҆́доломъ сокрꙋше́нїе содѣ́ласте. и҆ взѧ́ти бы́сте къ горѣ̀ ꙗ҆вле́ннѣй мꙋче́нїѧ, и҆ а҆́гг҃лѡмъ ꙗ҆́вѣ  ᲂу҆подо́бистесѧ.</p>

<p><red>Е҆</red>ди́нꙋ зарю̀ трисо́лнечнагѡ бжⷭ҇тва̀, без̾ бо́жнымъ ра́дꙋющесѧ воз̾вѣстѝ дво́ица чⷭ҇тна́ѧ мч҃нкъ, флѡ́ръ же и҆ ла́връ. и҆ мꙋче́нїѧ ча́шꙋ и҆спи́ша ᲂу҆се́рдно, хрⷭ҇то́ви пою́ще, сла́ва си́лѣ твое́й чл҃колю́бче.</p>

<p><red>сла́ва. З</red>ако́нꙋ бж҃їю прекло́ньшесѧ, пре клони́ша без̾зако́ннꙋющыѧ, сегѡ̀ є҆ди́ нагѡ честѝ, ѿверзе́нїемъ ѻ҆́чїю по́мы сла и҆́хъ, зрѣ́нїе просвѣ́щьше, мч҃нцы бжⷭ҇твенїи. свѣти́лницы ѻ҆боѝ, и҆́же концы̀  всѧ̀  просвѣ́щьше.</p>

<p><red>и҆ ны́нѣ, боⷢ҇. Ꙗ҆́</red>кѡ чи́стꙋю ѿ родо́въ и҆збра̀, бцⷣе тѧ прⷭ҇нѡ дв҃ꙋю, зижди́тель всѣ́хъ и҆ бг҃ъ. и҆ твою̀ ᲂу҆тро́бꙋ пола́тꙋ содѣ́ла нескве́рненꙋ, є҆ди́ныи цр҃ь вѣ кѡ́мъ, и҆ и҆з̾ тебѐ чл҃кѡмъ ꙗ҆ви́сѧ.</p>

<p><red>пѣ́снь, є҃. і҆рмо́съ. В</red>скꙋ́ю мѧ ѿри́нꙋ, ѿ лица̀ твоегѡ̀ свѣ́те незаходѧ́и, покры́ ла мѧ є҆́сть чюжа́ѧ тма̀ ѻ҆каѧ́ннагѡ. но ѡ҆брати́ мѧ и҆ к̾ свѣ́тꙋ заповѣде́й ти пꙋтѝ  моѧ̀  напра́ви  молю́тисѧ.</p>

<p><red>Р</red>аздѣле́нїѧ не под̾ѧ́тъ, бжⷭ҇твеное сово кꙋпле́нїе мч҃нкъ самобра́тне. нераздѣ́л нѣй бо ст҃ѣ́й трⷪ҇цѣ вѣ́ровавше во є҆ди́ нꙋ наде́ждꙋ, раздѣле́нїемъ пре́лести без̾мѣ́стныѧ, содержи́мыѧ совокꙋпѝ бл҃года́тїю.</p>

<p><red>И҆́</red>стиннымъ сѣ́чивомъ, ласко́рдомъ же бжⷭ҇твенагѡ ра́зꙋма, ѡ҆камене́ныѧ ра́зꙋ мы, бл҃гоче́стнѡ страда́льцы разрꙋши́в ше, хра́мы трⷪ҇цѣ пресла́вны, бжⷭ҇твеною вѣ́рою  содѣ́ласте,  си́лою  дх҃о́вною.</p>

<p><red>сла́ва. К</red>ореносѣка́теле ѕло́бѣ всѧ́кой ꙗ҆ви́стесѧ, мч҃нцы сла́внїи, сади́теле же всѧ́кагѡ бл҃гоче́стїѧ, и҆ словесы̀ и҆ вещьмѝ. и҆зра́стшїи цвѣ́тъ і҆єссе́ѡвъ, ѿ ко́рене бжⷭ҇твена, в̾ непроходи́мыхъ серд ца́хъ  наса́ждьше.</p>

<p><red>и҆ ны́нѣ, боⷢ҇. И҆́</red>же пре́жде всѣ́хъ вѣ́къ дв҃о, сокрове́ное вели́кое та́инство, є҆́же не ᲂу҆вѣ́дѣно бы́сть родо́мъ пе́рвым̾ все непоро́чнаѧ, тобо́ю ꙗ҆ви́сѧ сло́во ѻ҆́ч҃ее превѣ́чное, вопло́щьсѧ и҆ бы́въ чл҃къ.</p>

<p><red>пѣ́снь, ѕ҃. і҆рмоⷭ҇. Ѡ҆</red>чи́сти мѧ сп҃се, мно́ га бо без̾зако́нїѧ моѧ̀, и҆ и҆з̾ глꙋбины̀ ѕѡ́лъ воз̾веди́ мѧ молю́сѧ, к̾ тебѣ́ бо воз̾ва́хъ и҆ ᲂу҆слы́ша мѧ, бж҃е спасе́нїѧ моегѡ̀.</p>

<p><red>Т</red>ерпѣ́нїемъ неꙋкло́ннымъ, без̾зако́н ныѧ побѣжда́юще. и҆́же по зако́нꙋ страда́льцы, хрⷭ҇то́ви достохва́льныи коне́цъ принесо́ста, не посы́павшесѧ не че́стїѧ  сꙋ́етствомъ.</p>

<p><red>Ѻ҆</red>рꙋ́жїѧ си́лнагѡ ꙗ҆влѧ́еми дх҃а, побѣ ди́ста врагѝ беспло́тныѧ бл҃же́ннїи. и҆ стра́сть бл҃же́ннꙋю в̾ ре́бра прободе́нагѡ, бл҃гоче́стнѡ  воѡ҆брази́ста.</p>

<p><red>сла́ва. Ꙗ҆́</red>коже два̀ предѡбра̀ сѡсца̀, сла́внїи ꙗ҆ви́стасѧ цр҃кви хрⷭ҇то́вѣ, не млеко̀ пролива́юще, но да́ръ незави́стен̾ и҆ спаси́теленъ, и҆сцѣле́ней и҆сточа́юща.</p>

<p><red>и҆ ны́нѣ, боⷢ҇. Н</red>едꙋ́говавшꙋю дꙋ́шꙋ мою̀ грѣхо́мъ и҆сцѣлѝ, ꙗ҆́же врача̀ дꙋша́мъ и҆ тѣ́лѡмъ ро́ждьшаѧ пречⷭ҇таѧ. є҆го́же бжⷭ҇твенїи мч҃нцы и҆сповѣ́дающе, вра́чеве страсте́мъ  ꙗ҆ви́стесѧ.</p>

<p><red>конда́къ. гла́съ, и҃. Ꙗ҆́</red>кѡ бл҃гоче́стїѧ мч҃нки, и҆ страда́льцы хрⷭ҇то́вы бг҃омꙋ́д рены, пресла́внѡ почита́емъ, флѡра̀ и҆ лавра̀ дне́сь. ꙗ҆́ко да ᲂу҆лꙋчи́мъ бл҃года́ть и҆ млⷭ҇ть моли́твами и҆́хъ, и҆ и҆зба́вимсѧ бѣ́дъ и҆ напа́стей, гнѣ́ва же и҆ ско́рби, въ  де́нь  сꙋ́дныи.</p>

<p><red>и҆́косъ. К</red>ра́снаѧ дво́ице свѣтоза́рнїи и҆ бжⷭ҇твенїи свѣти́лницы, свѣ́тꙋ вели́ко мꙋ пред̾стоѧ́ще прⷭ҇но бл҃же́ннїи мч҃нцы. и҆ ѿтꙋ́дꙋ и҆спꙋща́емыми невече́рнѧгѡ бжⷭ҇тва̀ сїѧ́нїи, всегда̀ просвѣща́еми и҆ ѡ҆божа́еми. вѣ́рою па́мѧть ва́шꙋ бжⷭ҇твенꙋю сверша́ющымъ, просвѣти́те ѡ҆мраче́нїѧ страсте́й, и҆ бѣ́дъ и҆ ѕло́бы и҆зба́вите. ꙗ҆́кѡ и҆мꙋ́ще ко́гдⷭ҇ꙋ дерзнове́ нїе, моли́те непреста́нно ѡ҆ всѣ́хъ на́съ.</p>

<p><red>пѣ́снь, з҃. і҆рмоⷭ҇. Б</red>ж҃їѧ схожде́нїѧ ѻ҆́гнь ᲂу҆стыдѣ́сѧ в̾ вавѷлѡ́нѣ дре́вле. сегѡ̀ ра́ ди ѻ҆́троцы, в̾ пещѝ ра́дованною ного́ю, ꙗ҆́кѡ во́ свѣтѣ ликова́хꙋ пою́ще, бл҃го слове́нъ  бг҃ъ  ѻ҆ц҃ъ  на́шихъ.</p>

<p><red>Д</red>ревѧны́ѧ ᲂу҆́бѡ и҆ ка́менныѧ, бо́ги без̾бо́жныхъ разори́ша, столпы̀ бг҃ора зꙋ́мныѧ флѡ́ръ и҆ ла́връ великоимени́ тїи, пою́щымъ себѐ воз̾ста́виша, бл҃го слове́нъ  бг҃ъ  ѻ҆ц҃ъ  на́шихъ.</p>

<p><red>С</red>ꙋ́ще и҆спо́лнени ѻ҆гнѧ̀ бжⷭ҇твенагѡ мч҃нцы дх҃а, и҆́же въ пе́щь во врещѝ прпⷣбныѧ мꙋ́жы, непра́ведно хотѧ́щыѧ, тꙋ́чами бжⷭ҇твеныхъ моли́твъ ва́шихъ, соблюдо́сте  неврежде́ны  сла́внїи.</p>

<p><red>сла́ва. Б</red>олѧ́щымъ и҆сцѣле́нїе, ѻ҆би́ди мымъ и҆збавле́нїе, въ бѣдѣ̀ сꙋ́щымъ всѣ́мъ, спасе́нїе при́снѡ подава́ютъ, флѡ́ръ и҆ ла́връ, вопїю́ще мч҃нцы, бл҃го слове́нъ  бг҃ъ  ѻ҆ц҃ъ  на́шихъ.</p>

<p><red>и҆ ны́нѣ, боⷢ҇. Ꙗ҆́</red>кѡ шипо́къ ᲂу҆до́лїѧ тѧ̀, в̾ житїѝ ѻ҆трокови́ца хрⷭ҇то́съ и҆з̾бра̀, и҆ в̾тѧ̀ всели́сѧ, пло́тїю про́йде, бл҃гоꙋха́ѧ на́съ бг҃оразꙋ́мїѧ ᲂу҆ха́нїи всенепоро́чнаѧ, и҆́же бцⷣꙋ прⷭ҇нѡ и҆сповѣ́дающихъ тѧ̀.</p>

<p><red>пѣ́снь, и҃. і҆рмоⷭ҇. С</red>е́дмь седми́цею пе́щь, халдѣ́йскїи мꙋчи́тель, бг҃очести́вымъ лю́тѣ раз̾жжѐ. си́лою же лꙋ́чшею спасе́ ныхъ ви́дѣвъ, творцꙋ̀ и҆ и҆зба́вителю вопїѧ́ше, дѣ́ти бл҃гослови́те, сщ҃е́ннїи воспо́йте лю́дїе, и҆ превозноси́те є҆гѡ̀ во́ вѣки.</p>

<p><red>Г</red>лаго́ломъ живы́мъ питѣ́юще дш҃ѧ пре сла́вныѧ. гла́домъ та́ющимъ спасе́нїѧ бра́шно, ни́щым̾ ᲂу҆тѣше́нїе, и҆ си́рымъ ꙗ҆ви́стесѧ. всѣ́мъ дово́льни сꙋ́ще, и҆ хрⷭ҇та̀ пою́ще, дѣ́ти бл҃гослови́те, сщ҃е́ннїи воспо́йте, лю́дїе превозноси́те є҆гѡ̀ во́ вѣки.</p>

<p><red>Ѡ҆</red>сщ҃е́нно и҆мꙋ́ще житїѐ и҆ кончи́нꙋ, вре́мѧ до́лго мꙋ́дрїи скрыва́еми. ѿ зем лѝ и҆зда́стесѧ, па́че зарѝ со́лнечныѧ на́мъ, восїѧ́вше лꙋчѝ пресла́вныхъ чю де́съ, вѣ́рою пою́щымъ, дѣ́ти бл҃госло ви́те, сщ҃е́ннїи воспо́йте, лю́дїе превоз носи́те  є҆гѡ̀  во́  вѣки.</p>

<p><red>сла́ва. Д</red>ва̀ свѣти́льника ꙗ҆ви́стасѧ, мы́ сленѣй тве́рди, цр҃ковь сщ҃е́ннѡ ᲂу҆кра ша́юще. и҆ всю̀ просвѣща́ете бога́тнѡ тва́рь прⷭ҇но, чюдотворе́нїи стрⷭ҇тоте́рпцы, вопїю́ще, дѣ́ти бл҃гослови́те, сщ҃е́ннїи воспо́йте, лю́дїе превозноси́те є҆гѡ̀ во́ вѣки.</p>

<p><red>и҆ нн҃ѣ, боⷢ҇. С</red>т҃ѣ́йши є҆сѝ а҆́гг҃лъ, ро́ждь ши дв҃о прест҃а́ѧ, ст҃ы́хъ ст҃а́гѡ, за ми лосе́рдїе бы́вша, несмѣ́снѡ чл҃ка ꙗ҆́коже є҆смы̀, спастѝ вопїю́щыѧ є҆мꙋ̀ непреста́ нно, дѣ́ти бл҃гослови́те, сщ҃е́ннїи воспо́ йте, лю́дїе превозноси́те є҆гѡ̀ во́ вѣки.</p>

<p><red>пѣ́снь, ѳ҃. і҆рмо́съ. О</red>у҆диви́сѧ ᲂу҆́бѡ ѡ҆ се́мъ нб҃о, и҆ землѝ ᲂу҆жасо́шасѧ концы̀, ꙗ҆́кѡ бг҃ъ ꙗ҆ви́сѧ чл҃кѡмъ пло́тїю, чре́во же твоѐ бы́сть простра́ннѣе нб҃съ, тѣ́м̾ тѧ̀ бцⷣе, а҆́гг҃лъ и҆ чл҃къ чинонача́лїѧ велича́емъ.</p>

<p><red>С</red>ѐ ᲂу҆́бѡ вопїѧ́ше дре́вле дв҃дъ, ко́ль добро̀ и҆ красно̀ и҆ спаси́тельно, но ꙗ҆́вѣ бжⷭ҇твенымъ бра́тїѧмъ в̾кꙋ́пѣ, є҆́же жи́ти въ дс҃ѣ подви́гшымсѧ ꙗ҆́снѡ, и҆ побѣ́дꙋ в̾зе́мшымъ на дїѧ́вола, и҆́хже по достоѧ́нїю ᲂу҆блажа́емъ.</p>

<p><red>К</red>расны̀ ꙗ҆ви́стесѧ ѻ҆́чи, честнѣ́й цр҃кви бл҃года́тїю. ѻ҆́чи дре́вле ѡ҆слѣпле́ныѧ тмо́ю лю́тою, и҆ пре́жде сме́рти ст҃і́и, и҆ по кончи́нѣ сщ҃е́ннѣй, ѿверзо́сте въ сла́вꙋ всѣ́хъ бл҃года́телю, ла́вре и҆ флѡрѐ достохва́льнїи.</p>

<p><red>Ч</red>юдесы̀ ꙗ҆вле́ными и҆ стра́шными, хрⷭ҇то́с̾ гро́бъ ва́шъ ст҃і́и и҆ ра́кꙋ, дре́вле ꙗ҆́коже проречѐ ꙗ҆влѧ́етъ. и҆дѣ́же терпѣли́ваѧ тѣлеса̀ лежа́хꙋ, сщ҃е́ннѡ лꙋчѝ и҆сцѣле́ ней и҆спꙋща́юще бога́тнѡ, и҆ бл҃гово́нїе достохва́льнѡ.</p>

<p><red>сла́ва. Б</red>жⷭ҇твенаѧ и҆ свѣтоно́снаѧ вои́с тинꙋ дво́ица, ла́вре и҆ флѡрѐ добропо бѣ́днїи мч҃нцы. на́ нб҃сѣхъ всегда̀, трⷪ҇цѣ вседѣ́телнѣй пред̾стоѧ́ща, и҆збавле́нїе грѣхо́въ лю́тыхъ и҆спроси́те, вѣ́рою ва́ шꙋ бжⷭ҇твенꙋю па́мѧть на землѝ торжествꙋ́ющымъ.</p>

<p><red>и҆ нн҃ѣ, боⷢ҇. С</red>тра́шнѡ твоѐ ржⷭ҇тво̀ мт҃и чⷭ҇таѧ, нбⷭ҇ныѧ бо є҆го́же трепе́щꙋтъ чи́ны, сло́ва бж҃їѧ, человѣ́ка бы́вша на землѝ, па́че є҆стества̀ родила̀ є҆сѝ, пре бы́вши дв҃ою ꙗ҆́коже пре́жде. тѣ́мже тѧ бцⷣꙋ, и҆ ꙗ҆зы́кѡмъ и҆ се́рдцемъ и҆сповѣ́ дающе  велича́емъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ мч҃нкъ флѡра̀ и҆ лавра̀, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>