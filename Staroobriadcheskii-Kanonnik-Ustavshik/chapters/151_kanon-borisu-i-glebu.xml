<document xmlns="http://www.ponomar.net/culiturgical">
<p>Т<red>ропа́рь, бори́сꙋ и҆ глѣ́бꙋ. гла́съ, в҃.</red></p>

<p><red>П</red>равди́ваѧ страстоте́рпца, и҆ и҆́стиннаѧ є҆ѵⷢ҇а́лїю хрⷭ҇то́вꙋ послꙋ́шателѧ, цѣломꙋ́д реныи рома́не, с̾ неѕло́бивымъ дв҃домъ, не сопроти́въ ста́сте врагꙋ̀ сꙋ́щꙋ бра́тꙋ, ᲂу҆бива́ющꙋ тѣлеса̀ ва́ша, дш҃и́ же коснꙋ́ тисѧ не могꙋ́щꙋ. да пла́четсѧ ᲂу҆́бѡ ѕлы́и властолю́бецъ, вы́ же ра́дꙋющесѧ с̾ли́ки а҆́гг҃льскими, пред̾стоѧ́ще ст҃ѣ́й трⷪ҇цѣ. моли́тесѧ ѡ҆ держа́вѣ сро́дникъ ва́шихъ бг҃оꙋго́днѣ бы́ти, и҆ сн҃ово́мъ рꙋ́с̾скимъ  спасти́сѧ  <red>[два́жды].</red></p>

<p><red>сла́ва, и҆ ны́нѣ, боⷢ҇. В</red>сѧ̀ па́че смы́сла, всѧ̀ пресла́внаѧ твоѧ̀ бцⷣе та́инства, чистото́ю запечатлѣ́нна, и҆ дв҃ьствомъ храни́ма, мт҃и разꙋмѣ́сѧ нело́жна, бг҃а ро́ждьши и҆́стиннагѡ, того̀ молѝ спа сти́сѧ  дш҃а́мъ  на́шымъ.</p>

<p>К<red>ано́нъ. гла́съ, и҃. пѣ́снь, а҃. і҆рмоⷭ҇. В</red>о́дꙋ проше́дъ ꙗ҆́кѡ по́ сꙋхꙋ, и҆з̾ є҆гѵ́петска ѕла̀ и҆збѣжа́въ, і҆и҃льтѧнинъ вопїѧ́ше, и҆зба́вителю  бг҃ꙋ  на́шемꙋ  пое́мъ.</p>

<p><red>запѣ́в̾: С</red>т҃а́ѧ бл҃говѣ́рнаѧ кнѧ́зѧ рома́ не и҆ дв҃де, моли́та бг҃а ѡ҆ на́съ <red>[покло́н̾].</red></p>

<p><red>Д</red>а́ждь ми ѿпꙋ́стъ мно́гихъ прегрѣ ше́нїи мои́хъ сп҃се, премꙋ́дрость ми подаѧ̀, ꙗ҆́кѡ да воз̾могꙋ̀ похвали́ти ст҃ы́ѧ  твоѧ̀.</p>

<p><red>В</red>оспое́мъ пѣ́снь бл҃гочести́внѣ, цѣло мꙋ́дренымъ смы́сломъ, рома́на сла́вна го, и҆ дв҃да в̾кꙋ́пѣ сла́вѧще.</p>

<p><red>сла́ва. Д</red>а́ръ бж҃їи прїи́мше, и҆ дш҃е́вное бл҃горо́дство воз̾лю́бльше, тѣ́мъ и҆ бла жи́ми  є҆стѐ.</p>

<p><red>и҆ ны́нѣ, боⷢ҇. И҆</red>з̾бра́ннꙋю тѧ̀ ѿ родо́въ всѣ́хъ, досто́йнѡ похвалѧ́емъ вѣ́рнїи, дв҃ꙋ вои́стинꙋ, ꙗ҆́же па́че словесѝ, бг҃а сло́ва  роди́вшꙋю.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃а́ѧ бл҃гове́рнаѧ кнѧ́зѧ рома́не и҆ давы́де, ꙗ҆́кѡ всѝ по́ бз҃ѣ к̾ ва́мъ при бѣга́емъ, вы́ бо мо́лита ѡ҆ на́съ хрⷭ҇та̀ бг҃а  на́шегѡ  <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмоⷭ҇. Т</red>ы̀ є҆сѝ ᲂу҆тверже́нїе, притека́ющымъ тѝ гдⷭ҇и, ты́ же свѣ́тъ ѡ҆мраче́ннымъ, и҆ пое́тъ тѧ̀ дх҃ъ мо́й.</p>

<p><red>В</red>сю̀ свою̀ мы́сль мꙋ́дрїи к̾ бг҃ꙋ и҆мꙋ́ще, бра́тьскимъ сою́зомъ свѧза́еми, бл҃го че́стнѡ  пожи́ста.</p>

<p><red>Ю҆́</red>на ᲂу҆́бѡ во́зрастомъ, дш҃а́ми же ст҃а, тѣ́мъ и҆ и҆́скренѡ бг҃а воз̾лю́бльше, то мꙋ̀  вопїю́ще,  ст҃ъ  є҆сѝ  гдⷭ҇и.</p>

<p><red>сла́ва. Т</red>лѣ́нныхъ веще́й воз̾ненави́дѣ вше, добродѣ́тели сосꙋ́ди ꙗ҆ви́стесѧ, сла́внїи  ѿ  ю҆́ности.</p>

<p><red>и҆ ны́нѣ, боⷢ҇. Е҆</red>ди́на ты̀ чⷭ҇таѧ породѝ несказа́ннѡ нетлѣ́ннаѧ, тлѣ́нїю вои́с тинꙋ потреби́телѧ, и҆ ми́ра спасла̀ є҆сѝ.</p>

<p><red>сѣда́лен̾. гла́съ, а҃. И҆́</red>з̾млада хрⷭ҇та̀ воз̾лю́ бльша кꙋ́пнѡ бра́та честна́ѧ, и҆ жи́знь нестарѣ́ющꙋю воз̾желѣ́вша сла́внаѧ, цѣломꙋ́дрїе и҆зво́листа и҆ воз̾держа́нїе, стра́сти же дш҃етлѣ́нныѧ ѿсѣко́ста. тѣ́мъ споспѣшество̀ бжⷭ҇твеныѧ бл҃го да́ти прїи́мша, и҆сцѣлѧ́ета болѧ́щыѧ.</p>

<p><red>сла́ва, и҆ ны́нѣ, боⷢ҇. Б</red>ез̾невѣ́стнаѧ чи́с таѧ, бцⷣе дв҃о, є҆ди́на вѣ́рнымъ застꙋ́п нице и҆ покро́ве, бѣ́дъ и҆ скорбе́й, и҆ лю́тых̾ ѡ҆бстоѧ́нїи всѣ́хъ и҆зба́ви, и҆́же на тѧ̀ ᲂу҆пова́нїе ѻ҆трокови́це и҆мꙋ́щих̾, и҆ дш҃ѧ на́шѧ спасѝ, бжⷭ҇твеными мольба́ми  сѝ.</p>

<p><red>пѣ́снь, д҃. і҆рмо́съ. Т</red>ы́ ми хрⷭ҇тѐ гдⷭ҇ь, ты́ же и҆ си́ла ми, ты́ ми бг҃ъ, ты́ ми ра́дованїе. не ѡ҆ста́вль нѣ́дра ѻ҆́ч҃а, но ми́лостїю си на́шꙋ нищетꙋ̀ посѣти́въ. тѣ́мъ с̾ проро́кѡмъ а҆вва́кꙋмомъ зовꙋ̀, си́лѣ  твое́й  сла́ва  чл҃колю́бче.</p>

<p><red>Ю҆́</red>ношьски подви́гшасѧ бл҃же́ннаѧ, во́зрастомъ цвѣ́та и҆ ю҆́ности, ѡ҆ сла стѣ́хъ любвѐ плотьскі́ѧ попече́нїѧ не и҆мѣ́ста ѿ ню́дъ, но па́че кни́гъ прочи та́нїемъ просвѣ́щьшасѧ, и҆ ѿ си́хъ ра́зꙋмꙋ бжⷭ҇твеномꙋ наꙋчи́вшасѧ, тѣ́мъ прⷭ҇нѡ  блажи́ми  є҆стѐ.</p>

<p><red>В</red>сесмы́сленѡ послѣ́дꙋюща ѻ҆те́ческомꙋ наказа́нїю, бл҃же́нне рома́не, на сѐ и҆мѣ̀ ревни́телѧ дв҃да, вои́стинꙋ бл҃гочести́ва дш҃е́ю  и҆  тѣ́ломъ  ꙗ҆́вльшасѧ.</p>

<p><red>сла́ва. З</red>а́повѣди бж҃їѧ ѿ дш҃и возлю́ бльше, прозрѧ́ще жи́знь грѧдꙋ́щꙋю, смы́слъ же простира́юще ст҃а́ѧ, земнꙋ́ю сла́вꙋ воз̾ненави́дѣвше, тѣ́мъ и҆ нбⷭ҇ное црⷭ҇тво  воспрїѧ́сте  ст҃і́и.</p>

<p><red>и҆ ны́нѣ, боⷢ҇. Г</red>л҃ѡмъ ти послѣ́дꙋюще непоро́чнаѧ, блаже́ннꙋ тѧ̀ и҆менꙋ́емъ всѝ ро́ди хрⷭ҇тїѧ́нстїи, ꙗ҆́кѡ бг҃а ро́ждь шꙋю вои́стинꙋ, а҆ не мечта́нїемъ, сове рше́на во ѻ҆бои́хъ, бжⷭ҇тва̀ є҆стество́мъ, и҆  зако́номъ  человѣ́чества.</p>

<p><red>пѣ́снь, є҃. і҆рмо́съ. В</red>скꙋ́ю мѧ ѿри́нꙋ, ѿ лица̀ твоегѡ̀ свѣ́те незаходѧ́и, покры́ ла мѧ є҆́сть чюжа́ѧ тма̀ ѻ҆каѧ́ннагѡ. но ѡ҆брати́ мѧ и҆ к̾ свѣ́тꙋ заповѣде́й ти пꙋтѝ  моѧ̀  напра́ви  молю́тисѧ.</p>

<p><red>Ѻ҆</red>ц҃а бл҃гочести́ва ча́да, любо́вїю свѧ́за на, и҆ того̀ лю́бѧще, бл҃гоче́стїѧ свѣ́тло стїю в̾ рꙋсѝ восїѧ́вша, бра́та же па́че воз̾лю́блена. сегѡ̀ ра́ди зави́стными стрѣла́ми  и҆скꙋше́на  бы́ста.</p>

<p><red>Г</red>нѣ́вомъ разже́гсѧ братоꙋбі́ица, ꙗ҆́кѡ ка́ин̾ пре́жде, свѧтопо́лкъ ѻ҆каѧ́нныи, съ за́вистїю ᲂу҆бі́йство смѣсѝ, сла́вою прельсти́всѧ ми́ра сегѡ̀, но пра́веднагѡ ѿмще́нїѧ  не ᲂу҆бѣжа̀.</p>

<p><red>сла́ва. Ѿ</red> своеѧ̀ кро́ве ѻ҆дѣѧ́нїѧ носѧ́ща сла́внїи, и҆ крⷭ҇тъ за ски́петръ въ рꙋкꙋ̀ держа́ща, сца́рствꙋета хрⷭ҇то́ви цр҃ю̀ си́ ламъ, рома́не и҆ дв҃де, во́ина хрⷭ҇то́ва непобѣди́маѧ.</p>

<p><red>и҆ ны́нѣ, боⷢ҇. В</red>ы́ш̾шꙋ тѧ̀ всѣ́хъ и҆ ст҃ѣ́й шꙋ чино́въ прославлѧ́ем̾ нбⷭ҇ныхъ, ꙗ҆́кѡ до́льнѧѧ съ го́рними совокꙋ́пльшꙋ. но ѽ мт҃и бж҃їѧ, пѣвцы̀ твоѧ̀ посѣща́ю щи, и҆ пога́ныхъ ᲂу҆ставлѧ́й шата́нїѧ.</p>

<p><red>пѣ́снь, ѕ҃. і҆рмо́с̾. Ѡ҆</red>чи́сти мѧ сп҃се, мно́ га бо без̾зако́нїѧ моѧ̀, и҆ и҆з̾ глꙋбины̀ ѕо́лъ воз̾веди́ мѧ молю́сѧ, к̾ тебѣ́ бо воз̾ва́хъ и҆ ᲂу҆слы́ша мѧ, бж҃е спасе́нїѧ моегѡ̀.</p>

<p><red>Т</red>е́мни ѿ́ свѣта проти́внїи, и҆́же в̾ но щи́ тѧ пѣ́нїе бг҃ꙋ приносѧ́ща, не ми́ло стивнѡ пробода́ютъ, себѣ̀ па́гꙋбꙋ на слѣ́доваша. ты́ же вѣнце́мъ ѿ бжⷭ҇тве ныѧ  десни́цы  ᲂу҆вѧзе́сѧ.</p>

<p><red>П</red>ервомч҃нкꙋ подо́бѧсѧ, ѡ҆ ᲂу҆бива́ющихъ тѧ̀ молѧ́шесѧ блаже́нне. сегѡ̀ ра́ди съ мꙋ́ченики просла́висѧ, моли́сѧ ѡ҆ чтꙋ́щихъ  тѧ̀.</p>

<p><red>сла́ва. Ю҆́</red>ношески хра́бровавше, на кнѧ́ зѧ и҆ мироде́ржца вѣ́ка сегѡ̀, сщ҃е́нне рома́не кꙋ́пнѡ съ дв҃домъ, побѣ́дныи вѣне́цъ ѿ́ бг҃а прїе́мше сла́внїи.</p>

<p><red>и҆ нн҃ѣ, боⷢ҇. О</red>у҆ѧснѧ́ютъ пррⷪ҇честїи гла́си бж҃їю роди́телницꙋ, пое́мъ же тѧ̀ и҆ мы̀ ви́дѧще сбытїѐ честны́хъ прорица́нїи, дв҃ьство вои́стинꙋ и҆ чистоты̀ в̾мѣсти́ лище.</p>

<p><red>конда́къ. гла́съ, г҃. В</red>осїѧ̀ дне́сь пресла́в наѧ па́мѧть ва́ю, бл҃горо́днаѧ стрⷭ҇тоте́р пца хрⷭ҇то́ва, рома́не и҆ дв҃де, созыва́ющи на́съ, къ похвале́нїю хрⷭ҇та̀ бг҃а на́шегѡ. тѣ́мъ притека́юще к̾ ра́цѣ моще́й ва́ю, и҆сцѣле́нїѧ да́ръ прїе́млемъ, моли́твами ва́ю ст҃а́ѧ, вы́ бо бжⷭ҇твенаѧ врача̀ є҆ста̀.</p>

<p><red>и҆́косъ. Р</red>азꙋ́мнѡ житїѐ соверша́ѧ бл҃же́ нне, црⷭ҇кимъ вѣнце́мъ ѿ ю҆́ности ᲂу҆кра́ шен̾, тѣ́мъ ѻ҆те́чество своѐ, и҆ лю́ди ко и҆́стиннѣй вѣ́рѣ наста́ви, и҆ честѝ трⷪ҇цꙋ во є҆ди́номъ бжⷭ҇твѣ̀. сегѡ̀ ра́ди всеви́дѧ щее ѻ҆́ко ᲂу҆зрѣ́въ твоѐ бл҃го́е прои҆зво ле́нїе, на мꙋче́нїе тѧ̀ призыва́етъ бла же́нне рома́не, съ пострада́вшимъ съ тобо́ю бра́томъ. тѣ́мъ и҆ по сме́рти притека́юще к̾ ва́мъ, и҆сцѣле́нїѧ да́ръ прїе́млем̾, вы́ бо бжⷭ҇твенаѧ врача̀ є҆ста̀.</p>

<p><red>пѣ́снь, з҃. і҆рмо́съ. И҆́</red>же ѿ і҆юде́и, доше́д ше ѻ҆́троцы в̾ вавѷлѡ́нъ дре́вле, вѣ́рою ᲂу҆тверже́нїи, пла́мень пе́щныи попра́ вше гл҃юще, ѻ҆ц҃ъ на́шихъ бж҃е бл҃госло ве́нъ  є҆сѝ.</p>

<p><red>П</red>ресла́внѡ просла́ви бжⷭ҇твенаѧ бл҃го да́ть ва́съ прехва́лнїи, ꙗ҆́кѡ при́тчю вои́стинꙋ братолю́бїѧ, и҆ бл҃гоче́стїѧ, и҆ свѣ́тлѡ наꙋчѝ вопи́ти, бл҃гослове́нъ бг҃ъ  ѻ҆ц҃ъ  на́шихъ.</p>

<p><red>ѽ</red> мꙋ́жества и҆ крѣ́пости, ѽ ра́зꙋма непрекло́нна, ꙗ҆́кѡ ᲂу҆ѧзвлѧ́еми и҆ зака ла́еми, ника́коже сопроти́вистасѧ, ни вопрекѝ глаго́ласта, то́кмѡ хрⷭ҇тꙋ̀ ѿ дш҃и вопїю́ще, бл҃гослове́нъ бг҃ъ ѻ҆ц҃ъ на́шихъ.</p>

<p><red>сла́ва. П</red>острада́ти хрⷭ҇та̀ ра́ди и҆зво́ли вше, и҆ сегѡ̀ ра́ди возме́здїе ѿ́ бг҃а прїе́мше, разли́чныѧ недꙋ́ги ѿгонѧ́ти, ѿ вопїю́щихъ вѣ́рнѡ, бл҃гослове́нъ бг҃ъ ѻ҆ц҃ъ  на́шихъ.</p>

<p><red>и҆ ны́нѣ, боⷢ҇. К</red>а́плѧ бг҃ото́чнаѧ, и҆́же ѿ тебѐ ро́ждьшисѧ, ми́ръ ѡ҆ст҃ѝ бцⷣе дв҃о. ка́плю ми млⷭ҇ти и҆сточѝ, ѡ҆свѧща́ющꙋ дш҃ѧ  и҆  помышле́нїѧ  земны́хъ.</p>

<p><red>пѣ́снь, и҃. і҆рмоⷭ҇. С</red>е́дмь седми́цею пе́щь, халдѣ́йскїи мꙋчи́тель, бг҃очести́вымъ лю́тѣ раз̾жжѐ. си́лою же лꙋ́чшею спасе́ ныхъ ви́дѣвъ, творцꙋ̀ и҆ и҆зба́вителю вопїѧ́ше, дѣ́ти бл҃гослови́те, сщ҃е́ннїи воспо́йте лю́дїе, и҆ превозноси́те є҆гѡ̀ во́ вѣки.</p>

<p><red>Н</red>едово́лни бы́вше ѡ҆ ᲂу҆бі́йствѣ ѻ҆каѧ́н нїи, но и҆ тѣлеса̀ ва́ша небрего́ма пове́р гше, не ᲂу҆стыдѣ́вшесѧ бл҃горо́дїѧ. но бл҃года́ть бж҃їѧ хранѧ́ше ѧ҆̀ хране́нїемъ а҆́гг҃лъ, с̾ ни́ми же ликꙋ́ете во́ вѣки.</p>

<p><red>Ч</red>л҃цы и҆́же тогда̀ въ гора́хъ ло́въ и҆́щꙋ ще, ви́дѣша свѣ́тъ ѿ твоегѡ̀ тѣлесѐ сїѧ́ющь, бг҃одх҃нове́нне дв҃де, что̀ видѣ́ нїе, дрꙋ́гъ дрꙋ́гꙋ гл҃ахꙋ; ви́дѣвше же чю́до, проповѣ́даша всѣ́мъ. хрⷭ҇та̀ хва́лѧ ще,  тебѐ  сохра́ншаго.</p>

<p><red>сла́ва. П</red>рест҃а́ѧ ва́ша па́мѧть, ѡ҆сщ҃а́ю щи ми́ръ наста̀ ны́нѣ, прехва́лнаѧ стра стоно́сца. въ ню́же мо́лимъ полꙋчи́ти ва́ше застꙋпле́нїе, рома́не и҆ дв҃де, хрⷭ҇та̀ пою́щымъ  во́  вѣки.</p>

<p><red>и҆ ны́нѣ, боⷢ҇. И҆́</red>же свѣ́та сосꙋ́дъ чⷭ҇таѧ бы́вши, просвѣти́ мѧ, и҆ в̾ повелѣ́нїих̾ свѣ́та ходи́ти ми поспѣшѝ всечи́стаѧ, и҆́же ѿ́ чрева твоегѡ̀ воз̾сїѧ́вшагѡ, и҆ просвѣти́вша вѣ́рныхъ срⷣца̀, є҆го́же пре возно́симъ  во́  вѣки.</p>

<p><red>пѣ́снь, ѳ҃. і҆рмоⷭ҇. О</red>у҆диви́сѧ ᲂу҆́бѡ ѡ҆ се́мъ нб҃о, и҆ землѝ ᲂу҆жасо́шасѧ концы̀, ꙗ҆́ко бг҃ъ ꙗ҆ви́сѧ чл҃кѡмъ пло́тїю, чре́во же твоѐ бы́сть простра́ннѣе нб҃съ, тѣ́м̾ тѧ̀ бцⷣе, а҆́гг҃лъ и҆ чл҃къ чинонача́лїѧ вели ча́емъ.</p>

<p><red>А҆́</red>ще и҆ на землѝ положена̀ бы́ста ꙗ҆́кѡ ме́ртва, но на́ нб҃сѣхъ прославлѧ́етасѧ съ мч҃нки. тѣ́мъ дерзнове́нїѧ ѿ́бг҃а спо до́бльшесѧ сла́внїи. нечи́стаго стоѧ́ща над̾ гро́бомъ ва́ю, стра́хомъ ѻ҆́гненымъ ѿгна́ста  блаже́ннаѧ.</p>

<p><red>Б</red>олѧ́щыѧ здра́вы творитѐ, и҆ хро мы́мъ тече́нїе подае́та, и҆ послꙋшест вꙋ́етъ здра́въ бы́вый ᲂу҆ ва́ю ра́ки, ѽ дво́ице преди́внаѧ. тѣ́мъ и҆ на́съ свы́ше посѣти́та, ᲂу҆ставлѧ́юще болѣ́зни, и҆ пога́ныхъ  шата́нїѧ.</p>

<p><red>сла́ва. Б</red>жⷭ҇твенаѧ и҆ свѣтоза́рнаѧ вои́с тинꙋ верста̀, рома́не с̾ дв҃домъ, добро побѣ́днаѧ страстоте́рпца. на́ нб҃си нн҃ѣ трⷪ҇цѣ вседержа́внѣй пред̾стои́та, и҆зба вле́нїѧ просѧ́ща прегрѣше́нїемъ ѕлы́м̾, и҆́же вѣ́рнѡ на землѝ па́мѧть ва́шꙋ торжествꙋ́ющымъ.</p>

<p><red>и҆ ны́нѣ, боⷢ҇. ѽ</red> чюдесѝ ᲂу҆ма̀ пребо́лшꙋ, чю́до вои́стинꙋ ве́лїе и҆ пресла́вно, ка́кѡ вмѣсти́сѧ во ᲂу҆тро́бꙋ твою̀ бг҃ъ, ника́коже вмѣсти́мыи. є҆го́же за хва́ лѧщыѧ тѧ̀ бл҃гоче́стнѡ ᲂу҆молѝ дв҃це, ѿбѣ́дъ и҆збавлѧ́ющи, и҆ ѿ без̾зако́н ныхъ  человѣ́къ  всегда̀.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ бл҃говѣ́рныхъ кнѧ́зей бори́са и҆ глѣ́ба, нарече́нныхъ во ст҃о́мъ кр҃ще́нїи рома́на и҆ дв҃да, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>