<document xmlns="http://www.ponomar.net/culiturgical">
<p>Т<red>ропа́рь, ст҃лю а҆мвро́сїю. гла́съ, д҃.</red></p>

<p><red>Х</red>рⷭ҇та̀ ст҃лю а҆мвро́сїе, правосла́вїю наста́ вниче, вселе́ннѣй свѣти́льниче, сло́во и҆́стины и҆справлѧ́ѧ, за вѣ́рꙋ пострада́лъ є҆сѝ. ны́нѣ же ра́дꙋѧсѧ со а҆́гг҃льскими ли́ки, пред̾стоѧ̀ ст҃ѣ́й трⷪ҇це, молѝ млⷭ҇ти вагѡ бг҃а, спасти́сѧ дш҃а́мъ на́шимъ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти дш҃ѧ на́шѧ.</p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ми, гони́телѧ фараѡ́на, ви́дѧ потоплѧ́ема, бг҃ꙋ побѣ́днꙋю пѣ́снь пое́мъ  вопїѧ́ше.</p>

<p><red>запѣ́въ: С</red>т҃лю хрⷭ҇то́въ и҆ и҆сповѣ́дниче а҆мвро́сїе, молѝ бг҃а ѡ҆ на́съ <red>[покло́н̾].</red></p>

<p><red>С</red>вѣ́тлꙋю па́мѧть, твоегѡ̀ слꙋжи́телѧ и҆ и҆сповѣ́дника а҆мвро́сїѧ, ка́кѡ воспою̀ грѣ́шныи а҆́зъ. но ты̀, гдⷭ҇и бж҃е мо́й, наста́ви мѧ, мꙋ́дрость ми да́рꙋй и҆ си́ лꙋ, да воз̾могꙋ̀ досто́йнѡ, похвали́ти ᲂу҆го́дника  твоегѡ̀.</p>

<p><red>В</red>есели́тсѧ землѧ̀ и҆ ра́дꙋетсѧ ѡ҆ тебѐ нб҃о, ты́бо и҆зрѧ́дныи гл҃омъ, и҆ зако́нꙋ бж҃їю послꙋ́шникъ бы́лъ є҆сѝ, є҆рѣтикѝ посрами́лъ є҆сѝ, срⷣце своѐ бг҃ови прине́сл̾ є҆сѝ, ст҃лю пресла́вне и҆ всече́стне а҆мвро́сїе.</p>

<p><red>сла́ва. Ꙗ҆</red>ви́сѧ и҆́стинныи па́стырь слове́ снымъ ѻ҆вца́мъ хрⷭ҇то́вымъ, и҆ нело́ж ныи слꙋжи́тель бж҃їй, бл҃гоче́стїю ᲂу҆чи́тель и҆ чистотѐ, сегѡ̀ ра́ди тѧ̀ всѝ любо́вїю почита́емъ. ты́ же престо́лꙋ бж҃їю пред̾стоѧ̀, ᲂу҆се́рднѡ моли́сѧ, ѡ҆ и҆́же вѣ́рою свѣ́тлѡ па́мѧть твою̀ сла́вѧщихъ.</p>

<p><red>и҆ ны́нѣ, боⷢ҇. И҆</red>з̾ тебѐ чⷭ҇таѧ, про́йде не и҆зрече́ннѡ бж҃їе сло́во, собез̾нача́льное ѻ҆ц҃ꙋ и҆ дх҃ови, в̾ послѣ́днѧѧ времена̀. и҆ пе́рвагѡ чл҃ка, во тлю̀ па́дшагѡ, тобо́ю поновѝ. сегѡ̀ ра́ди тѧ̀, прⷭ҇нѡ сла́вимъ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃лю хрⷭ҇то́въ и҆ и҆сповѣ́дниче а҆мвро́сїе, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́ше гѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмоⷭ҇. Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ си бл҃же, и҆ ᲂу҆тве́рждь и҆́хъ на ка́мени и҆сповѣ́данїѧ тѝ.</p>

<p><red>Т</red>ве́рдѡ прилѣжа̀ вседержи́телеви, при течѐ свои́мъ и҆зволе́нїемъ, къ живо́т номꙋ и҆сто́чникꙋ, цр҃кви ст҃ѣ́й, ꙗ҆́кѡ є҆ле́нь. просвѣще́нїѧ и҆спо́лнь бы́въ, прїе́мъ бжⷭ҇твенꙋю бл҃года́ть, и҆ ꙗ҆ви́лсѧ є҆сѝ правосла́вїю неѡ҆бори́мое ᲂу҆твер же́нїе.</p>

<p><red>А҆́</red>гнецъ кро́токъ и҆ па́стырь чю́денъ ꙗ҆ви́ сѧ, а҆́гнцꙋ, взе́млющемꙋ ми́рꙋ грѣхѝ, и҆ па́стырю всѣ́хъ, те́пле послѣ́дꙋѧ. сло́во бо хрⷭ҇то́во па́че всѣ́хъ поче́лъ є҆сѝ, пре мꙋ́дре а҆мвро́сїе, а҆рхїєре́ѡмъ бг҃одх҃но ве́нное  ᲂу҆добре́нїе.</p>

<p><red>сла́ва. Г</red>о́рдагѡ ѕмі́ѧ, ѕло́бы ѡ҆брѣта́ телѧ, ᲂу҆мертви́лъ є҆сѝ и҆ показа́лъ є҆сѝ дх҃о́внꙋю крѣ́пость, послѣ́дꙋѧ хрⷭ҇то́ви, в̾черто́гъ нбⷭ҇ныи всели́сѧ, тѣ́мже и҆ со а҆́гг҃лы ра́дꙋетсѧ, пребл҃же́нне дх҃ъ тво́й.</p>

<p><red>и҆ ны́нѣ, боⷢ҇. Х</red>ерꙋви́мъ и҆ серафи́мъ превы́шши ꙗ҆ви́ласѧ є҆сѝ бцⷣе, ты́ бо є҆ди́на прїѧ́тъ во́ чревѣ свое́мъ невмѣ сти́магѡ бг҃а. тѣ́мже всѝ вѣ́рнїи пѣ́сньми тѧ̀, чⷭ҇таѧ ᲂу҆блажа́емъ.</p>

<p><red>сѣда́ленъ. гла́съ, д҃. К</red>рⷭ҇тъ гдⷭ҇нь взе́мъ, хрⷭ҇то́ви до конца̀ ѿ дш҃и послѣ́дова, и҆ в̾спѧ́ть не ѡ҆бѣрнꙋ́лсѧ є҆сѝ к̾ є҆рети ко́мъ, но вѣ́рныхъ срⷣца̀ просвѣти́лъ є҆сѝ, и҆ сегѡ̀ ра́ди ве́чное наслажде́нїе и҆ пи́щꙋ присноживꙋ́щꙋю воспрїѧ́лъ є҆сѝ, бг҃омꙋ́дре а҆рхїєре́ю а҆мвро́сїе. тѣ́мъ мо́лимъ тѧ̀, молѝ хрⷭ҇та̀ бг҃а, грѣхо́въ ѡ҆ставле́нїе пода́ти, чтꙋ́щымъ любо́вїю ст҃ꙋ́ю  па́мѧть  твою̀.</p>

<p><red>сла́ва, и҆ ны́нѣ, боⷢ҇. С</red>тѣна̀ непобѣ ди́маѧ на́мъ хрⷭ҇тїѧ́нѡмъ є҆сѝ, бцⷣе дв҃о, к̾ тебѣ́ бо прибѣга́ющїи, неврежде́ни пребыва́емъ. и҆ па́ки согрѣша́юще, и҆́ма мы тѧ̀ моли́твенницꙋ. тѣ́мъ бл҃года рѧ́ще вопїе́мъ тѝ, ра́дꙋисѧ, ѡ҆бра́до ваннаѧ  гдⷭ҇ь  съ  тобо́ю.</p>

<p><red>пѣ́снь, д҃. і҆рмо́съ. Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́щи, ѿ со́вѣсти чи́сты ѡ҆́ гдⷭ҇ѣ пра́зднꙋющи.</p>

<p><red>Ѿ</red> бг҃а зва́нъ бы́въ, достохва́льне, бг҃о ви пред̾стои́ши, бг҃олѣ́пнѡ ᲂу҆кра́шенъ и҆сповѣ́дническими по́двиги, нетлѣ́нна гѡ сподо́бисѧ без̾сме́ртїѧ. ны́нѣ же в̾ го́рнихъ селе́нїихъ веселꙋ́еши, вопїѧ̀, сла́ва  си́лѣ  твое́й  гдⷭ҇и.</p>

<p><red>А҆</red>дама́нтъ крѣ́покъ, недви́жимъ и҆ непрекло́ненъ бы́сть во и҆сповѣ́данїи свое́мъ, вѣне́цъ бл҃госи́лїѧ и҆ терпѣ́нїѧ прїѧ́тъ нетлѣ́нныи ѿ хрⷭ҇та̀ бг҃а на́ше гѡ, є҆мꙋ́же взыва́еши, сла́ва си́лѣ твое́й  гдⷭ҇и.</p>

<p><red>сла́ва. М</red>ꙋ́дре и҆ бл҃же́нне а҆мвро́сїе, неза бꙋ́ди ста́до своѐ, є҆́же ᲂу҆пасѐ бл҃гоче́ст нѡ, но потщи́сѧ привлещи́ ны во і҆єрⷭ҇ли́мъ нбⷭ҇ныи, и҆дѣ́же нн҃ѣ ра́дꙋѧсѧ, зове́ши,  сла́ва  си́лѣ  твое́й  гдⷭ҇и.</p>

<p><red>и҆ ны́нѣ, боⷢ҇. Т</red>ѧ̀ приста́нище спасе́нїѧ, чистотѐ жили́ще, селе́нїе влⷣцѣ всѣ́хъ и҆ стѣ́нꙋ неѡ҆бори́мꙋ, влⷣчце бцⷣе свѣ́мы. ты́ бо мольба́ми си ѿ бѣ́дъ и҆зба влѧ́еши  дш҃ѧ  на́шѧ.</p>

<p><red>пѣ́снь, є҃. і҆рмо́съ. Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃ѧ любо́вїю, просвѣтѝ молю́сѧ, тѧ̀ вѣ́дѣти сло́во бж҃їе, и҆́стиннагѡ бг҃а, ѿ́ мрака грѣхо́ внагѡ  и҆зима́юща.</p>

<p><red>В</red>дови́цамъ и҆ си́рымъ и҆ ѡ҆би́димымъ, ѻ҆ц҃ъ бы́лъ є҆́си, ны́нѣ же тѧ̀ ко сп҃сꙋ пред̾лага́емъ вѣ́рнїи хода́таѧ и҆ пред̾ста́ телѧ, и҆ теплѣ́йша мл҃твенника, ѻ҆́ч҃е а҆мвро́сїе.</p>

<p><red>Р</red>азори́ти крѣ́пость твоегѡ̀ и҆сповѣ́да нїѧ тща́сѧ ѕлы́и вра́гъ, но посрами́сѧ. сегѡ̀ ра́ди ста́дѡ твоѐ вопїе́тъ ти, бл҃же́нне моли́сѧ ко́ гдⷭ҇ꙋ, ᲂу҆тверди́ти, сохрани́ти ѿ навѣ́тъ вра́жїихъ, и҆ ша та́нїй  є҆рети́ческихъ  цр҃ковь  свою̀.</p>

<p><red>сла́ва. Ѿ</red> проти́вѧщихсѧ дѣсни́це твое́й, сохранѝ гдⷭ҇и цр҃ковь свою̀, и҆ мл҃твами ст҃а́гѡ а҆мвро́сїѧ ᲂу҆крѣпѝ и҆ ᲂу҆мирѝ ю҆̀, и҆ є҆ресе́й востані́ѧ ско́рѡ разорѝ.</p>

<p><red>и҆ ны́нѣ, боⷢ҇. С</red>кве́рны всѧ́кїѧ ѿи҆мѝ, дв҃о нескве́рнаѧ дш҃и моеѧ̀ вопїю́ ти, и҆ спаси́ мѧ чⷭ҇таѧ, ꙗ҆́же и҆́стиннагѡ бг҃а, сп҃са на́шегѡ, на землѝ вопло́щшаѧ.</p>

<p><red>пѣ́снь, ѕ҃. і҆рмо́съ. Ж</red>ите́йскагѡ мо́рѧ воз̾двиза́ема зрѧ̀, напа́стей бꙋ́рею, в̾ ти́хо приста́нище прите́къ вопїю́ ти, воз̾ведѝ ѿ тлѝ живо́тъ мо́й много млⷭ҇тиве.</p>

<p><red>С</red>вое́й па́ствѣ застꙋ́пникъ бы́лъ є҆сѝ ᲂу҆се́рдныи, ст҃е а҆мвро́сїе, ѿ без̾бо́жныхъ а҆га́рѧнъ, кро́вь непови́нныхъ тща́щи хсѧ пролїѧ́ти. ны́нѣ же ѿ си́хъ ѕло чести́выхъ и҆ без̾зако́ныхъ, странꙋ̀ на́шꙋ сохранѝ, сщ҃е́нными ко хрⷭ҇тꙋ̀ хода́тайствы.</p>

<p><red>И҆</red>новѣ́рныѧ и҆ вра́жїѧ и҆знеможа́хꙋ, ѡ҆ тебѣ̀ бг҃омꙋ́дрѣ кова́рствїѧ, ты́ же без̾ зако́нꙋющихъ незатвори́маѧ ᲂу҆ста̀ ꙗ҆́вственѡ загражда́ше, на́гдⷭ҇а ᲂу҆пова́ѧ, ꙗ҆́кѡ пра́ведныи і҆́ѡвъ вопїѧ̀, бꙋ́ди и҆́мѧ гдⷭ҇не  бл҃гослове́нѡ  во́  вѣки.</p>

<p><red>сла́ва. Ꙗ҆́</red>кѡ пра́хъ вмени́лъ є҆сѝ ѕла́то и҆ по́чести, невосхотѣ̀ сла́вы сеѧ̀ маловрѣ́ менныѧ, но надѣ́жею и҆ любо́вїю ко́гдⷭ҇ꙋ ᲂу҆краша́емь, пра́вдꙋ бж҃їю воз̾люби́лъ є҆сѝ  а҆мвро́сїе,  ст҃лемъ  ᲂу҆краше́нїе.</p>

<p><red>и҆ ны́нѣ, боⷢ҇. П</red>репѣ́таѧ дв҃о, препѣ́таго бг҃а поро́ждьшаѧ, пою́щыѧ тѧ̀, прича́ стники покажѝ свѣ́та бжⷭ҇твенагѡ, и҆ и҆зба́ви ѻ҆гнѧ̀ гее́ны, и҆ всѧ́кагѡ вра́ жїѧ  лꙋка́вствїѧ  моли́твами  сѝ.</p>

<p><red>конда́къ. гла́съ, в҃. Г</red>дⷭ҇нимъ жела́нїемъ распали́всѧ, бжⷭ҇твенагѡ свѣ́та незахо ди́мое свѣти́ло ꙗ҆ви́сѧ, восїѧ̀ ꙗ҆́кѡ ѕвѣзда̀ на тве́рди цр҃ко́внѣй, сл҃нце хрⷭ҇та̀ воз̾вѣща́ющи, созыва́ѧ всѣ́хъ торжествова́ти вѣ́рою. тѣ́мже зовѣ́мъ тѝ, ст҃лю а҆мвро́сїе, со а҆́гг҃лы пред̾стоѧ̀, молѝ непреста́ннѡ хрⷭ҇та̀ бг҃а ѡ҆ всѣ́хъ на́съ.</p>

<p><red>и҆́косъ. П</red>рїиди́те правовѣ́рнїи, сегѡ̀ вели́кагѡ воспое́мъ, ꙗ҆́кѡ ст҃лѧ хрⷭ҇то́ва и҆ и҆сповѣ́дника а҆мвро́сїѧ, в̾ пѣ́снехъ и҆ пѣ́нїихъ взыва́юще си́це, ра́дꙋисѧ, а҆мв ро́сїе бг҃омꙋ́дре и҆ бг҃обл҃же́нне. ра́дꙋисѧ, всѣ́мъ вѣ́рнымъ похвалѡ̀. ра́дꙋисѧ, хрⷭ҇тїѧ́нѡмъ ᲂу҆краше́нїе и҆ лѣ́пота. ра́дꙋ исѧ, цр҃кви сто́лпѣ и҆ стѣ́но. ра́дꙋисѧ, притека́ющымъ к̾ тебѣ̀ спасе́нїю хода́ тай. ра́дꙋисѧ, ꙗ҆́кѡ и҆́маши дерзнове́нїе моли́ти непреста́нно, хрⷭ҇та̀ бг҃а ѡ҆ всѣ́хъ на́съ.</p>

<p><red>пѣ́снь, з҃. і҆рмо́съ. Х</red>ладода́тельнꙋ ᲂу҆́бѡ пе́щь сотворѝ а҆́гг҃лъ, прпⷣбнымъ дѣ́темъ, халдѣ́и же ѡ҆палѝ велѣ́нїемъ бж҃їимъ. мꙋчи́телѧ ᲂу҆вѣща̀ вопи́ти, бл҃гослове́нъ  бг҃ъ  ѻ҆ц҃ъ  на́шихъ.</p>

<p><red>П</red>рїидо́ста к̾ тебѣ̀ и҆́нока па́велъ и҆ а҆ли́мпїй, и҆ ѡ҆брѣто́ста тѧ̀ чю́денъ кла́ дезь сщ҃е́нства, чи́стъ и҆сто́чникъ ст҃ль ства неи҆счерпа́емъ, и҆ всемꙋ̀ ми́рꙋ тѧ̀ проповѣ́даста. ты́ же бл҃же́нне, напои́л̾ є҆сѝ живото́чною водо́ю, и҆ста́ѧвшїѧ жа́ждею  концы̀  вселе́ннѣй.</p>

<p><red>Ѡ҆</red>чи́стилъ є҆сѝ дш҃ꙋ свою̀ ѿ є҆́реси но волю́бныѧ, к̾ цр҃кви ст҃ѣ́й прилѣпи́лсѧ є҆сѝ, и҆ враго́мъ бж҃їимъ, мꙋ́жествꙋѧ ре́клъ є҆сѝ, а҆́зъ сїю̀ вѣ́рꙋ є҆ди́ножды прїѧ́хъ, и҆ вспѧ́ть воз̾враща́тисѧ нехощꙋ̀.</p>

<p><red>сла́ва. Ч</red>и́стъ бы́лъ є҆сѝ и҆сто́чникъ сщ҃е́нства хрⷭ҇то́ва, а҆мвро́сїе всече́стне, рѣ́кꙋ бл҃года́ти всѣ́мъ и҆сточи́лъ є҆сѝ, пи́щи вои́стинꙋ пото́къ, ѿ него́же всѝ почерпа́юще, по́долгꙋ чте́мъ тѧ̀, цр҃кви застꙋ́пниче и҆ правосла́вїю и҆сповѣ́дниче.</p>

<p><red>и҆ ны́нѣ, боⷢ҇. В</red>себл҃га́ѧ влⷣчце бцⷣе, ꙗ҆́же пребл҃гагѡ бг҃а пло́тїю ро́ждьши, ѡ҆ѕло́ бленное страстьмѝ срⷣце моѐ ѡ҆чи́сти, ꙗ҆́кѡ тѧ̀ є҆ди́нꙋ пред̾ста́тельницꙋ вѣ́мъ, да вѣ́рою и҆ любо́вїю тѧ̀ велича́ю.</p>

<p><red>пѣ́снь, и҃. і҆рмо́съ. И҆</red>з̾ пла́мени ст҃ы́мъ ро́сꙋ и҆сточѝ, а҆ пра́веднагѡ же́ртвꙋ и҆ во́ды попалѝ, всѧ́ бо твори́ши хрⷭ҇тѐ, є҆ли́ко хо́щеши, тѣ́мъ тѧ превозно́ симъ  гдⷭ҇а  во́  вѣки.</p>

<p><red>Т</red>аи́нникъ бж҃їѧ бл҃года́ти, сы́и бл҃же́нне, а҆рхїєре́й же вѣ́ренъ, правосла́ вїю наста́вникъ и҆ и҆́стинѣ согла́сникъ, ны́нѣ прⷭ҇то́лꙋ пред̾стои́ши влⷣчнемꙋ, тѣ́мже чте́мъ тѧ̀, хрⷭ҇та̀ превозносѧ́ща во́ вѣки.</p>

<p><red>Е҆</red>гда̀ натѧ̀, неѕло́бивагѡ а҆́гньца, ѕло́ бою живꙋ́щїи, ꙗ҆́кѡ ди́вїи ѕвѣ́ри воста́ ша, за́вистїю поѡ҆щрѧ́еми. ты́ же ре́вно стїю бжⷭ҇твеною мꙋ́жествовавъ, за хрⷭ҇та̀ пострада̀, є҆го́же превозно́сим̾ во́вѣки.</p>

<p><red>сла́ва. М</red>оли́твеннымъ сѝ ѻ҆рꙋ́жїемъ дале́че ѿженѝ, раз̾свирепѣ́ющыѧ во́лки на ста́до твоѐ, мꙋ́дре а҆мвро́сїе, шата́ нїѧ є҆ресе́й во смире́нїи покорѝ, и҆ всѣ́хъ пѣ́ти наꙋчѝ, гдⷭ҇а по́йте и҆ превозноси́те є҆гѡ̀  во́  вѣки.</p>

<p><red>и҆ ны́нѣ, боⷢ҇. Ѻ҆́</red>блакъ сла́вы ты̀ єсѝ, препѣ́таѧ, и҆ свѣща̀ со́лнечнаѧ, колѣ сни́ца многоцѣ́ннаѧ, дв҃ческое воз̾вы ше́нїе, гора̀ тꙋчна́ѧ и҆ ᲂу҆сыре́ннаѧ пре быва́еши, пречⷭ҇таѧ дв҃о, гдⷭ҇ои҆мени́таѧ.</p>

<p><red>пѣ́снь, ѳ҃. і҆рмо́съ. Б</red>г҃а чл҃кѡмъ неꙋдо́бь ви́дѣти, на́ньже несмѣ́ютъ чи́ни а҆́гг҃ль стїи зрѣ́ти. тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно, є҆го́же вели ча́юще, с̾ нбⷭ҇ными вѡ́и тѧ̀ велича́емъ.</p>

<p><red>В</red>сѝ ро́ди хрⷭ҇тїѧ́нстїи дне́сь соше́дшесѧ, вѣ́рою пою́тъ па́мѧть мꙋ́драгѡ а҆мвро́ сїѧ, бг҃ъ бо и҆скꙋсѝ є҆гѡ̀, и҆ ѡ҆брѣ́те досто́йна себѐ. ꙗ҆́кѡ зла́тѡ в̾ горни́лѣ седмери́цею и҆скꙋсѝ є҆гѡ̀, и҆ ꙗ҆́кѡ всепло́ днꙋ  же́ртвꙋ  прїѧ́тъ.</p>

<p><red>С</red>т҃ы́и а҆мвро́сїе, бл҃года́тїю бжⷭ҇твенагѡ дх҃а, и҆́стиненъ па́стырь показа́сѧ, ста́ до цр҃ко́вное до́брѣ ᲂу҆па́слъ є҆сѝ, и҆ напа́ жить спасе́нꙋю воз̾ве́лъ є҆сѝ. ны́нѣ же сщ҃еннолѣ́пнѡ бг҃ови пред̾стои́ши, со а҆́гг҃лы  ликовствꙋ́ѧ.</p>

<p><red>сла́ва. И҆</red>спросѝ дш҃а́мъ хрⷭ҇тїѧ́нскимъ ве́ лїю млⷭ҇ть, бл҃голѣ́пїе и҆ ми́ръ цр҃кви ст҃ѣ́й, дерзнове́нїе и҆мѣ́ѧ ко́ гдⷭ҇ꙋ и҆ прⷭ҇то́лꙋ бж҃їю пред̾стоѧ̀. тѣ́мъ мо́лимъ тѧ̀ бл҃же́нне, моли́сѧ хрⷭ҇тꙋ̀ бг҃ꙋ спасти́ сѧ  дш҃а́мъ  на́шимъ.</p>

<p><red>и҆ ны́нѣ, боⷢ҇. С</red>вѣ́томъ твои́мъ мѧ̀, бг҃ора́дованнаѧ в̾ жена́хъ дв҃о, просвѣ тѝ молю́тисѧ, и҆ ѻ҆гнѧ̀ вѣ́чнагѡ геѣ́н скагѡ и҆зба́ви, ꙗ҆́кѡ да велича́ю тѧ̀, и҆ по́ долгꙋ пою̀ вели́чїе твоѐ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ и҆́же во ст҃ы́хъ ѻ҆ц҃а на́шегѡ и҆ и҆сповѣ́дника а҆м вро́сїѧ, митрополи́та бѣлокрини́цкаго, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>