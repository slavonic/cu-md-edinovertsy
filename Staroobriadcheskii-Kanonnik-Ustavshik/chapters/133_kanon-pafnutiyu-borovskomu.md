Т=ропа́рь , пафнꙋ́тїю бо́ровскомꙋ .=

~Житїѧ̀ свѣ́тлостїю просвѣти́въ си ѻ҆те́чество , въ моли́твахъ и҆ постѣ́хъ дарова́нїи бжⷭ҇твенагѡ дх҃а и҆спо́лнисѧ . и҆ во вре́меннѣй се́й жи́зни до́брѣ подвиза́всѧ , млⷭ҇ть и҆ бл҃гоꙋтро́бїе всѣ́мъ скорбѧ́щымъ ѿве́рзлъ є҆сѝ , и҆ ни́щымъ бы́сть застꙋ́пникъ . тѣ́мъ мо́лимъ тѧ̀ ѻ҆́ч҃е пафнꙋ́тїе , молѝ хрⷭ҇та̀ бг҃а , спасти́сѧ дш҃а́мъ на́шымъ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́н̾ . глаⷭ҇ , а҃ . пѣ́снь , а҃ . і҆рмо́съ . П=ѣ́снь побѣ́днꙋю воспое́мъ всѝ бг҃ꙋ , сотво́рше мꙋ ди́внаѧ чюдеса̀ мы́шцею высо́кою , и҆ спа́сшꙋ і҆и҃лѧ , ꙗ҆́кѡ просла́висѧ .

=запѣ́въ : П=рпⷣбне ѻ҆́ч҃е пафнꙋ́тїе , молѝ бг҃а ѡ҆ на́съ =[покло́н̾].=

~Но́во тебѣ̀ пѣ́нїе привнестѝ моле́бно , во ѿверзе́нїе ᲂу҆́стъ мои́хъ , пафнꙋ́тїе бг҃омꙋ́дре , пода́ждь ми твои́ми моли́т вами бл҃года́ть , ꙗ҆́кѡ да воспою́ тѧ .

~Стрⷭ҇те́й ѡ҆мраче́нїемъ порабоще́на ѻ҆́ч҃е , свѣ́тлыми тѝ моли́твами прпⷣбне паф нꙋ́тїе ны́нѣ свободѝ , да ꙗ҆́кѡ хрⷭ҇то́ва тѧ̀ раба̀ , бжⷭ҇твеными воспою̀ пѣ́сньми , ꙗ҆́кѡ просла́висѧ .

=сла́ва . Х=рⷭ҇то́ви прилѣплѧ́ѧсѧ ѿ ю҆́ности бл҃же́нне , ᲂу҆мо́мъ ѡ҆чище́нымъ . чисто то́ю и҆ цѣломꙋ́дрїемъ тѣле́снымъ дш҃ꙋ просвѣти́лъ є҆сѝ , ꙗ҆́кѡ беспло́тенъ на землѝ поживѐ , и҆ ны́нѣ въ вы́шнихъ бг҃ови пред̾стоѧ̀ , на́съ чтꙋ́щихъ тѧ̀ помина́й .

=и҆ ны́нѣ , боⷢ҇ . Ꙗ҆=ви́сѧ вы́шши а҆́гг҃лъ , бг҃а вопло́щши ро́ждьшагосѧ , и҆ погребе́на , и҆ ме́ртвымъ нетлѣ́нїе дв҃о чⷭ҇таѧ пода́в шаго . є҆го́же молѝ спастѝ на́съ , вѣ́рнѡ сла́вѧщихъ тѧ̀ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е пафнꙋ́тїе , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Д=а ᲂу҆тверди́тсѧ срⷣце моѐ въ во́ли твое́й хрⷭ҇тѐ бж҃е , и҆́же над̾ вода́ми нб҃о ᲂу҆тверже́и второ́е , и҆ ѡ҆сно ва́выи на вода́хъ зе́млю всемогі́и .

~Бжⷭ҇твенымъ свѣтоли́тїемъ бг҃омꙋ́дре просвѣща́емь ѻ҆́ч҃е пребл҃же́нне , свѣ́тлое и҆ свѣтоно́сное твоѐ честно́е ᲂу҆спе́нїе , любо́вїю чтꙋ́щыѧ прпⷣбне , твои́ми мл҃твами просвѣтѝ .

~Оу҆ма̀ твоегѡ̀ ѻ҆́ко прпⷣбне ѻ҆́ч҃е , ѿ стра сте́й мглы̀ ѡ҆чи́стивъ , прест҃о́мꙋ дх҃ꙋ прїѧ́тнѡ , чи́стымъ блиста́нїемъ , содѣ́ лалъ є҆сѝ бг҃обл҃же́нне .

=сла́ва . Т=ве́рдостїю ра́зꙋма ᲂу҆крѣплѧ́емь всебл҃же́нне , разли́чнаѧ мечта́нїѧ вра го́въ ѡ҆бличи́лъ є҆сѝ мꙋ́дре , и҆ горды́ню тѣ́хъ воз̾вы́шеннꙋю низ̾ложи́лъ є҆сѝ прпⷣбне .

=и҆ ны́нѣ , боⷢ҇ . И҆́=же пре́жде вѣ́къ рожде́и сѧ ѿ ѻ҆ц҃а , и҆ напослѣ́докъ неи҆зрече́н нѡ и҆з̾ ᲂу҆тро́бы ти про́йде , и҆ ѡ҆божѝ на́ше є҆стество̀ мт҃и дв҃о , и҆́же прпⷣбных̾ ли́ки ꙗ҆́вѣ и҆з̾водѧ́и .

=сѣда́ленъ . гла́съ , и҃ . Ѿ= ю҆́ности бл҃же́нне всѧ̀ ѡ҆ста́вль жите́йскаѧ , кра́снаѧ же и҆ лѣ́потнаѧ , и҆ ᲂу҆се́рднѡ послѣ́довалъ є҆сѝ хрⷭ҇тꙋ̀ , зва́вшемꙋ тѧ прпⷣбне . посто́мъ ѻ҆́ч҃е тѣ́ло и҆знꙋри́лъ є҆сѝ , и҆ в̾ мл҃твахъ без̾преста́ни бдѧ̀ . тѣ́мже тѧ всевѣ́дыи гдⷭ҇ь , до́брѣ ᲂу҆строѧ́етъ , па́стырѧ свои́мъ ѻ҆вца́мъ слове́снымъ , пафнꙋ́тїе бг҃оно́ се , молѝ хрⷭ҇та̀ бг҃а , грѣхо́въ ѡ҆ставле́нїе пода́ти , чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . Ꙗ҆́=кѡ дв҃ꙋ є҆ди́нꙋ в̾ жена́хъ , тѧ̀ без̾ сѣ́мене ро́ждьшꙋю бг҃а пло́тїю , всѝ ᲂу҆бл҃жа́емъ ро́ди чл҃честїи , ѻ҆́гнь бо всели́сѧ в̾ тѧ̀ бжⷭ҇твеныи , и҆ ꙗ҆́кѡ младе́нца дои́ши зижди́телѧ и҆ гдⷭ҇а . тѣ́мже а҆́гг҃льскїй собо́ръ , и҆ чл҃че скїи ро́дъ , досто́йнѡ сла́вимъ прест҃о́е ржⷭ҇тво̀ твоѐ , и҆ согла́снѡ вопїе́мъ ти , молѝ хрⷭ҇та̀ бг҃а , согрѣше́нїемъ ѡ҆ставле́ нїе дарова́ти , воспѣва́ющымъ досто́й нѡ сла́вꙋ твою̀ .

=пѣ́снь , д҃ . і҆рмо́съ . Д=х҃омъ пред̾зрѧ̀ пррⷪ҇къ а҆вва́кꙋмъ , словесѐ воплоще́нїе проповѣ́ даше гл҃ѧ , внегда̀ прибли́жатсѧ лѣ́та позна́нъ бꙋ́деши . внегда̀ прїи́детъ вре́ мѧ ꙗ҆ви́шисѧ , сла́ва си́лѣ твое́й гдⷭ҇и .

~Зако́нъ бж҃їи сохранѧ́ѧ невреди́мѡ прпⷣбне , чистотꙋ̀ и҆ смиреномꙋ́дрїе , ты̀ ѿ младе́нства и҆мѣ́лъ є҆сѝ , и҆ житїѐ неск ве́рнено , и҆ нра́въ млⷭ҇тивенъ досточю́дне .

~Воз̾вы́силъ є҆сѝ къ бг҃ꙋ серде́чное жела́ нїе , и҆ смири́лъ є҆сѝ па́гꙋбныѧ стрⷭ҇ти , и҆ лꙋка́вствїѧ бѣсо́мъ низ̾ложи́лъ є҆сѝ прпⷣбне , и҆́ночествꙋющымъ недви́жимое ѡ҆снова́нїе .

=сла́ва . В=ъ нищетѣ̀ по́живъ блаже́нне , добродѣ́тельми ѡ҆богати́лсѧ є҆сѝ , и҆ жи тїѧ̀ свѣ́тлостїю бы́въ и҆спо́лненъ , преста́ висѧ к̾ вы́шнемꙋ гра́дꙋ ѻ҆́ч҃е пафнꙋ́тїе , и҆ мо́лишисѧ и҆зба́витисѧ ѿ бѣ́дъ ста́дꙋ твоемꙋ̀ .

=и҆ ны́нѣ , боⷢ҇ . С=т҃ы́хъ ст҃а́го , па́че смы́сла и҆ є҆стества̀ породила̀ є҆сѝ бцⷣе , ѡ҆сщ҃е́нїе и҆ и҆збавле́нїе , и҆ ѡ҆ставле́нїе грѣхо́мъ , вѣ́р нымъ хода́тайствомъ ти подаю́ща , и҆́же є҆гѡ̀ сла́вѧщымъ воскрⷭ҇нїе .

=пѣ́снь , є҃ . і҆рмо́съ . Т=во́й ми́ръ да́ждь на́мъ сн҃е бж҃їи , и҆но́гѡ бо ра́звѣ тебѐ бг҃а незна́емъ . и҆́мѧ твоѐ и҆мѧнꙋ́емъ , ꙗ҆́кѡ бг҃ъ живы́мъ и҆ ме́ртвымъ є҆сѝ .

~Ѻ҆ц҃ъ си́рымъ бы́лъ є҆сѝ , и҆ пита́тель вдови́цамъ . скорбѧ́щымъ ᲂу҆тѣше́нїе , ѻ҆би́димымъ помо́щникъ . па́стырь и҆ наста́вникъ ста́дꙋ твоемꙋ̀ , прпⷣбне паф нꙋ́тїе . и҆ нн҃ѣ прилѣ́жнѡ моли́сѧ влⷣцѣ ѡ҆ на́съ .

~И҆́нокъ и҆́стиненъ бы́лъ є҆сѝ , простра́нна гѡ пꙋтѝ ᲂу҆далѧ́ѧсѧ , тѣ́сныи пред̾почи та́ѧ , дости́глъ є҆сѝ широты̀ ра́йскїѧ , и҆ дре́вꙋ жи́зненомꙋ причаща́ешисѧ . но и҆ на́съ вѣ́рою чтꙋ́щихъ тѧ помина́й .

=сла́ва . С=е́рдце твоѐ скрижа́ль чи́стꙋ наше́дши , бл҃года́ть ст҃а́гѡ дх҃а ѻ҆́ч҃е пафнꙋ́тїе ѡ҆брѣ́те . дарова̀ тебѣ̀ совер ше́нѡ без̾стра́стїе , вѣ́рꙋ тве́рдꙋ , и҆ лю бо́вь нелицемѣ́рнꙋ .

=и҆ ны́нѣ , боⷢ҇ . С=щ҃е́нїѧ сѣ́нь ꙗ҆влѧ́ешисѧ мр҃і́е , ѡ҆скверне́нꙋю сластьмѝ ѻ҆каѧ́ннꙋю ми дш҃ꙋ ѡ҆свѧтѝ , и҆ бжⷭ҇твеныѧ сла́вы прича́стника мѧ сотворѝ .

=пѣ́снь , ѕ҃ . і҆рмо́с̾ . П=ррⷪ҇кꙋ і҆ѡ́нѣ подо́бѧсѧ вопїю̀ , живо́тъ мо́й бл҃же , свободѝ и҆з̾ тлѝ , и҆ спаси́ мѧ сп҃се ми́ра зовꙋ́ща сла́ва тебѣ̀ .

~Стра́хомъ хрⷭ҇то́вымъ ᲂу҆тверди́всѧ препо до́бне , тѣ́ло и҆ дш҃ꙋ и҆ ᲂу҆́мъ ѡ҆чи́стивъ ѿ всѧ́кїѧ скве́рны , и҆́миже зарю̀ прїѧ́тъ трисо́лнечнꙋю , бг҃омꙋ́дре ѻ҆́ч҃е пафнꙋ́тїе всебл҃же́нне .

~Ве́сь распѧ́лсѧ є҆сѝ мі́рови ѻ҆́ч҃е пафнꙋ́ тїе . крⷭ҇тъ хрⷭ҇то́въ на ра́мо в̾зе́мъ бл҃же́ нне , и҆ тогѡ̀ страсте́мъ подо́бѧсѧ , при ча́стникъ бы́сть воскрⷭ҇нїю , и҆ сла́вѣ лꙋ́чшей , в̾ не́йже на́съ помина́й .

=сла́ва . Х=ра́мъ тѧ всѝ вѣ́рнїи ст҃о́мꙋ дх҃ꙋ с̾вѣ́мы . хра́мъ бо бл҃голѣ́пенъ воз̾ дви́глъ є҆сѝ бг҃ови , и҆ тогѡ̀ ро́ждьшей и҆менова́лъ є҆сѝ , и҆ ѻ҆гра́дꙋ ве́лїю ᲂу҆стро́илъ є҆сѝ , и҆ и҆́нѡкъ мно́жество совокꙋпи́лъ є҆сѝ . и҆ ны́нѣ моли́твами твои́ми , всѧ́къ недꙋ́гъ ѿгонѧ́етсѧ .

=и҆ ны́нѣ , боⷢ҇ . В=и́дѣвши є҆го́же родила̀ є҆сѝ бг҃а , ѿ ме́ртвыхъ воста́вша , ра́до сти и҆спо́лнена ꙗ҆ви́сѧ , дв҃о мт҃и мр҃і́е . тогѡ̀ ᲂу҆́бѡ молѝ , всѧ́кꙋ печа́ль чⷭ҇таѧ , на́шегѡ срⷣца до конца̀ потреби́ти .

=конда́къ . гла́съ , и҃ . Б=ж҃їимъ свѣтоли́ тїемъ просвѣще́нъ ѻ҆́ч҃е , по́стническое стѧжа́въ жи́тельство прпⷣбне , и҆́нокѡмъ предо́брыи наста́вниче , и҆ по́стникѡмъ бл҃го́е ᲂу҆краше́нїе . сегѡ̀ ра́ди гдⷭ҇ь трꙋды̀ твоѧ̀ ви́дѣвъ , да́ромъ чюде́съ ѡ҆богати́ тѧ . и҆сточа́еши бо и҆сцѣле́нїе , и҆ мо́ли шисѧ ѡ҆ ста́дѣ твое́мъ . мы́же ра́дꙋюще сѧ вопїе́мъ ти , ра́дꙋисѧ ѻ҆́ч҃е пафнꙋ́тїе .

=и҆́косъ . П=ѣ́снь ѿ ᲂу҆сте́нъ скве́рныхъ , к̾ похвале́нїю по́двигъ твои́хъ ѻ҆́ч҃е прино́ ситсѧ . не и҆́мамъ бо срⷣце моѐ чи́сто , ꙗ҆́кѡ сїѐ сра́мными дѣѧ́ньми ѡ҆сквер ни́хъ , и҆ дш҃ꙋ лꙋка́выми по́мыслы ѡ҆смради́хъ . но ты̀ пода́ждь ми сло́во прпⷣбне , чи́стое твоѐ воспѣ́ти житїѐ , в̾зыва́ющꙋ тебѣ̀ такова́ѧ пребл҃же́нне : ра́дꙋисѧ прпⷣбнымъ всѣ́мъ похвало̀ . ра́дꙋисѧ по́стникѡмъ подража́телю , и҆ пꙋсты́ни насади́телю . ра́дꙋисѧ ꙗ҆́кѡ въ не́й прече́стенъ хра́мъ бцⷣѣ воздви́же . ра́дꙋисѧ ꙗ҆́кѡ в̾ не́мъ тобо́ю бг҃ъ сла́ви тсѧ . ра́дꙋисѧ и҆́же до́брѣ пасы́и ста́до своѐ ѿ навѣ́тъ вра́жїихъ . ра́дꙋисѧ ꙗ҆́кѡ смири́лъ є҆сѝ ѕлонача́лнагѡ врага̀ . ра́дꙋ исѧ ꙗ҆́кѡ посрами́лъ є҆сѝ бѣсо́м̾ полкѝ , ра́дꙋисѧ и҆́ночествꙋющымъ свѣти́лниче пресвѣ́тлыи , и҆ сто́лпъ терпѣ́нїѧ . ра́дꙋи сѧ ꙗ҆́кѡ со́бралъ є҆сѝ и҆́нокъ мно́жество во спасе́нїе . ра́дꙋисѧ ѡ҆ не́мъ же хва́ли мсѧ всѝ , ра́дꙋисѧ є҆го́же ра́ди и҆збавлѧ́ емсѧ ѿ бѣ́дъ . ра́дꙋисѧ ѻ҆́ч҃е пафнꙋ́тїе .

=пѣ́снь , з҃ . і҆рмо́съ . Ꙗ҆́=же в̾ пещѝ ѻ҆́троки твоѧ̀ сп҃се , неприкоснꙋ́сѧ ни вредѝ и҆́хъ ѻ҆́гнь . тогда̀ трїѐ , ꙗ҆́кѡ є҆ди́неми ᲂу҆сты̀ поѧ́хꙋ , и҆ бл҃гословлѧ́хꙋ гл҃юще , бл҃госло ве́нъ бг҃ъ ѻ҆ц҃ъ на́шихъ .

~Смотрѧ́ѧ бꙋ́дꙋщꙋю жи́знь блаже́нне , мі́рови ᲂу҆мертви́сѧ вои́стинꙋ . ꙗ҆́кѡ сл҃нце воз̾сїѧ́въ , стра́хъ бж҃їи воспрїи́мъ в̾ срⷣцы свое́мъ . вселе́ннꙋю всю̀ возвесе ли́лъ є҆сѝ ᲂу҆че́ньми , вопїѧ̀ , бл҃гослове́нъ бг҃ъ ѻ҆ц҃ъ на́шихъ .

~Зрѧ́ше мꙋче́нїѧ та́мошнѧѧ , мы́слены ма ѻ҆чи́ма , и҆ срⷣцемъ болѣ́знꙋѧ вы́нꙋ , чи́сто житїѐ поживѐ бг҃обл҃же́нне , к̾ не старѣ́ющейсѧ преста́висѧ пи́щи , в̾ не́й же на́съ чтꙋ́щихъ тѧ помина́й .

=сла́ва . О=у҆краси́въ добродѣ́тельми своѐ житїѐ , ст҃о сконча́въ свою̀ жи́знь , ᲂу҆снꙋ́лъ є҆сѝ прпⷣбне со́нъ ми́ренъ . тѣ́м же спаса́й ста́до своѐ всегда̀ , твою̀ па́ мѧть пра́зднꙋющыѧ , вопїю́щихъ , бл҃го слове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . П=ремꙋ́дрость соста́внꙋю , и҆ сло́во присносꙋ́щное , врача̀ дш҃а́мъ и҆ тѣ́лом̾ поро́ждьшаѧ , ꙗ҆́звы и҆ гноє́нїѧ дш҃и моеѧ̀ ᲂу҆врачꙋ́й . лю́тыѧ и҆ лѣ́тныѧ срⷣца моегѡ̀ и҆сцѣлѝ болѣ́зни дв҃о .

=пѣ́снь , и҃ . і҆рмо́съ . Е҆=го́же ᲂу҆жаса́ютсѧ а҆́гг҃ли , и҆ всѧ̀ во́инства , ꙗ҆́кѡ творца̀ и҆ гдⷭ҇а . по́йте сщ҃е́ннїи , просла́вите ѻ҆́тро цы . бл҃гослови́те лю́дїе , и҆ превозноси́те во всѧ̀ вѣ́ки .

~Подвиза́всѧ на землѝ зако́ннѡ , и҆ ны́нѣ ра́дꙋешисѧ прпⷣбне со ст҃ы́ми , нбⷭ҇ныи ѡ҆брѣ́те поко́й . и҆ соприча́стник̾ бы́сть весе́лїю тѣ́хъ и҆ ра́дости , в̾зы ва́ѧ , лю́дїе превозноси́те гдⷭ҇а во́ вѣки .

~Посто́мъ ᲂу҆́мъ ѡ҆чища́ѧ , кро́токъ и҆ не ѕло́бивъ ꙗ҆́вльсѧ , на землѝ кро́ткихъ живе́ши бг҃омꙋ́дре . со всѣ́ми пра́ведны ми и҆ и҆збра́нными поѧ̀ , лю́дїе превоз носи́те гдⷭ҇а во́ вѣки .

=сла́ва . Ѡ҆=ледѣнѣ́вшꙋю страстьмѝ дш҃ꙋ мою̀ ѡ҆чи́сти , твои́ми к̾ бг҃ꙋ сщ҃е́нными моли́твами . и҆ содержа́щаго мѧ , грѣхо́ внагѡ плѣне́нїѧ и҆зба́ви , ѻ҆́ч҃е пафнꙋ́ тїе бг҃оно́се , да ра́дꙋѧсѧ пою̀ , лю́дїе пре возноси́те гдⷭ҇а во́ вѣки .

=и҆ ны́нѣ , боⷢ҇ . П=ощадѝ на́съ пою́щихъ твоѐ гдⷭ҇и , є҆́же ѿ дв҃ы неи҆зрече́нное ржⷭ҇тво̀ . и҆ и҆зба́ви ѿ страстны́хъ бѣ́дъ и҆ скорбе́й рабы̀ своѧ̀ , молба́ми пречⷭ҇тыѧ ти мт҃ре , ꙗ҆́кѡ млрⷭ҇дъ , и҆ є҆ди́нъ чл҃ко лю́бецъ .

=пѣ́снь , ѳ҃ . і҆рмо́съ . Ж=ивоно́сныи и҆сто́ч никъ приснотекꙋ́щь , свѣтоно́сно свѣ ти́ло бл҃года́ти , цр҃ковь ѡ҆дш҃евле́ннꙋю , покро́въ сла́вныи , нб҃сѐ и҆ землѝ прост ра́ннѣйшꙋю , бцⷣꙋ чи́стꙋю велича́емъ .

~Ꙗ҆́кѡ ᲂу҆́тро ꙗ҆́кѡ сл҃нце воз̾сїѧ̀ па́мѧть твоѧ̀ прпⷣбне , вѣ́рныхъ срⷣца̀ просвѣ ща́ѧ , и҆ тмꙋ̀ ѿгонѧ̀ дш҃етлѣ́нныхъ стра сте́й , ю҆́же соверша́юще , бл҃гоче́стнѡ вос хвалѧ́емъ тѧ ра́достными пѣ́сньми .

~Ꙗ҆́кѡ в̾ раѝ ѻ҆́ч҃е воз̾держа́нїѧ процвѣ́лъ є҆сѝ , и҆ ꙗ҆́кѡ ма́слина ѱало́мски ꙗ҆ви́сѧ , ли́ца и҆ срⷣца̀ на́ша помазꙋ́ѧ ма́сломъ трꙋдо́въ твои́хъ , ѻ҆́ч҃е пафнꙋ́тїе , бл҃гоче́ стнѡ чтꙋ́щихъ сщ҃е́ннꙋю па́мѧть твою̀ .

=сла́ва . Д=не́сь на́мъ воз̾сїѧ̀ честна́ѧ па́мѧть твоѧ̀ пребл҃же́нне , просвѣща́ѧ дш҃ѧ и҆ тѣлеса̀ , и҆ страсте́й мглꙋ̀ ѿгонѧ̀ прпⷣбне . пода́ждь моли́твъ твои́хъ паф нꙋ́тїе ѻ҆́ч҃е , и҆ наста́ви на стезю̀ жи́зни . тѣ́мже досто́йно чтꙋ́ще тѧ велича́емъ .

=и҆ ны́нѣ , боⷢ҇ . П=рїе́мли пречⷭ҇таѧ ѻ҆троко ви́це бжⷭ҇твенꙋю пѣ́снь , воз̾даю́щи бл҃го да́ть на тѧ̀ надѣ́ющымсѧ . и҆ ми́ръ и҆спросѝ цр҃квамъ при́снѡ пода́ти , да всѧ́къ ꙗ҆зы́къ хрⷭ҇тїѧ́нскїи тѧ велича́ет̾ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнагѡ ѻ҆ц҃а на́шегѡ и҆гꙋ́мена пафнꙋ́тїѧ бо́ров

скагѡ чюдотво́рца , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ

бл҃гъ и҆ чл҃колю́бецъ .

