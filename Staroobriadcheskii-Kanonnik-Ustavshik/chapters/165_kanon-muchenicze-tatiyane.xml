<document xmlns="http://www.ponomar.net/culiturgical">
<p>Т<red>ропа́рь, мч҃нце татїѧ́не. гла́съ, д҃.</red></p>

<p><red>А҆́</red>гница твоѧ̀ і҆с҃е татїѧ́на зове́тъ ве́лїимъ гла́сомъ. тебѐ женишѐ мо́й лю́бѧщи, и҆ и҆́щꙋщи страждꙋ̀ и҆ с̾распи на́юсѧ, и҆ с̾погреба́юсѧ кр҃ще́нїемъ твои́мъ, и҆ мꙋ́ки прїе́млю тебѐ ра́ди, ꙗ҆́кѡ да црⷭ҇твꙋю с̾ тобо́ю, и҆ ᲂу҆мира́ю наде́ждꙋ и҆мѣ́ѧ на тѧ̀, ꙗ҆́кѡ да живꙋ̀ ᲂу҆ тебѐ. но ꙗ҆́кѡ же́ртвꙋ непоро́чнꙋ прїими́ мѧ съ любо́вїю поже́ршꙋютисѧ. тоѧ̀ мл҃твами хрⷭ҇тѐ бж҃е спасѝ дш҃ѧ на́шѧ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, в҃. пѣ́снь, а҃. і҆рмо́съ. Г</red>рѧди́те лю́дїє, пое́мъ пѣ́снь хрⷭ҇тꙋ̀ бг҃ꙋ, раз̾дѣ́льшемꙋ мо́ре, и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ, ꙗ҆́кѡ  просла́висѧ.</p>

<p><red>запѣ́въ: С</red>т҃а́ѧ мч҃нце татїѧ́но, молѝ бг҃а  ѡ҆  на́съ  <red>[покло́н̾].</red></p>

<p><red>М</red>ч҃нческими ᲂу҆крашена̀ свѣ́тлостьми, чи́стомꙋ пред̾стои́ши женихꙋ̀ своемꙋ̀. дш҃етлѣ́нныхъ согрѣше́нїи, молѧ́щи и҆зба́витисѧ  хва́лѧщымъ  тѧ̀.</p>

<p><red>Б</red>ога́тство тлѣ́ннагѡ мч҃нце до конца̀ ѿрече́сѧ, на́ нб҃сѣхъ нетлѣ́нное и҆ пре быва́ющее, и҆́щꙋщи ᲂу҆се́рднѡ. и҆ ра́дꙋю щисѧ про́йде мч҃нческое страда́нїе.</p>

<p><red>сла́ва. К</red>ъ ра́намъ и҆ болѣ́знемъ и҆ бїе́нїемъ многови́днымъ, без̾ боѧ́зни мч҃нце по́йде. с̾поспѣ́шницꙋ бо и҆мѧ́ше бл҃года́ть сп҃совꙋ, и҆ ᲂу҆крѣлѧ́ющꙋ тѧ̀.</p>

<p><red>и҆ ны́нѣ, боⷢ҇. И҆́</red>же и҆сто́чникъ без̾стра́ стїѧ ро́ждьши, ᲂу҆ѧ́звена страстьмѝ ѻ҆трокови́це и҆сцѣлѝ. и҆ ѻ҆гнѧ̀ вѣ́чнагѡ и҆схи́ти мѧ, є҆ди́на бг҃обл҃года́тнаѧ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃а́ѧ мч҃нце татїѧ́но, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>а ка́мени мѧ вѣ́ры ᲂу҆твердѝ, раз̾ширѝ ᲂу҆ста̀ моѧ̀ на врагѝ моѧ̀. воз̾весели́босѧ дх҃ъ мо́й воспѣ ва́ти, нѣ́сть ст҃а ꙗ҆́коже бг҃ъ на́шъ, и҆ нѣ́сть  пра́ведна  па́че  тебѐ  гдⷭ҇и.</p>

<p><red>Н</red>епоколѣба̀ сто́лпъ твоегѡ̀ срⷣца, воз̾ вѣ́ѧвши мꙋ́чное треволне́нїе. ᲂу҆тверди́ босѧ на ка́мени любвѐ хрⷭ҇то́вы, всехва́л наѧ. к̾ немꙋ́ же в̾зыва́ше, ꙗ҆́кѡ нѣ́сть ст҃ъ  па́че  тебѐ  гдⷭ҇и.</p>

<p><red>В</red>ъ чл҃ческꙋю не́мощь ѡ҆блекі́исѧ, в̾перѝ си́лою не́мощь твою̀, на не́мощнагѡ ѕмїѧ̀. тѣ́мже мч҃нце, на́ землю низ̾ вергла̀ є҆сѝ, вѣ́рнѡ зовꙋ́щи ꙗ҆́кѡ нѣ́сть ст҃ъ  па́че  тебѐ  гдⷭ҇и.</p>

<p><red>сла́ва. П</red>ото́ки и҆з̾сꙋши́ла є҆сѝ без̾зако́ нїѧ, стрꙋѧ́ми крове́й твои́хъ блаже́н наѧ. пи́щи же пото́ка наслажда́ешисѧ, и҆ во́ свѣтѣ невече́рнѣмъ живе́ши. зо вꙋ́щи, ꙗ҆́кѡ нѣ́сть ст҃ъ, па́че тебѐ гдⷭ҇и.</p>

<p><red>и҆ ны́нѣ, боⷢ҇. З</red>ача́тїе и҆ ржⷭ҇тво́ ти па́че сло́ва, вѣ́ки бо созда́вшагѡ сло́вомъ, родила̀ є҆сѝ. и҆зба́вльша без̾слове́сїѧ ми́рꙋ концы̀, ѻ҆трокови́це неи҆скꙋсомꙋ́ жнаѧ. є҆го́же молѝ всегда̀, спастѝ на́съ.</p>

<p><red>сѣда́ленъ. гла́съ, и҃. С</red>ꙋгꙋ́бъ проше́дши мч҃нце по́двигъ на землѝ, сꙋгꙋ́бъ и҆ вѣне́цъ сподо́бисѧ прїѧ́ти ѿ рꙋкѝ жениха̀ своегѡ̀. пости́босѧ, стра́сти плотьскі́ѧ ѡ҆бꙋзда́вши. пострада̀ зако́ ннѡ, врага̀ низ̾ложи́вши. тѣ́мже мольба́ми сѝ, спасѝ на́съ ѿ напа́сти.</p>

<p><red>сла́ва, и҆ ны́нѣ, боⷢ҇. Ꙗ҆́</red>кѡ дв҃ꙋ є҆ди́нꙋ в̾ жена́хъ, тѧ̀ без̾ сѣ́мене ро́ждьшꙋю бг҃а пло́тїю, всѝ ᲂу҆бл҃жа́емъ ро́ди чл҃честїи, ѻ҆́гнь бо всели́сѧ в̾ тѧ̀ бжⷭ҇твеныи, и҆ ꙗ҆́кѡ младе́нца дои́ши зижди́телѧ и҆ гдⷭ҇а. тѣ́мже а҆́гг҃льскїй собо́ръ, и҆ чл҃че скїи ро́дъ, досто́йнѡ сла́вимъ прест҃о́е ржⷭ҇тво̀ твоѐ, и҆ согла́снѡ вопїе́мъ ти, молѝ хрⷭ҇та̀ бг҃а, согрѣше́нїемъ ѡ҆ставле́ нїе дарова́ти, воспѣва́ющымъ досто́йно сла́вꙋ  твою̀.</p>

<p><red>пѣ́снь, д҃. і҆рмо́съ. П</red>ою́ тѧ слꙋ́хомъ бо гдⷭ҇и, ᲂу҆слы́шахъ и҆ ᲂу҆боѧ́хсѧ. до мене́ бо прїи́де, менѐ и҆ща̀ заблꙋ́ждьшаго. тѣ́мже мно́гое твоѐ соше́ствїе є҆́же на мѧ̀  прославлѧ́ю  ѡ҆бновле́нїе.</p>

<p><red>К</red>расно̀ дш҃е́вное ᲂу҆строе́нїе, бл҃голѣ́ пїемъ бл҃гоче́стїѧ, татїѧ́на носѧ́щи. є҆ще́ же мꙋче́нїѧ свѣ́томъ пресла́внѡ сїѧ́ющи, к̾ чи́стомꙋ женихꙋ̀ вселѧ́етсѧ.</p>

<p><red>Ж</red>елѣ́зомъ твоѐ лицѐ стрꙋ́жꙋщымъ без̾зако́ннымъ, неви́димо нбⷭ҇нїи а҆́гг҃ли прихожда́хꙋ, посыла́еми к̾ твое́й ѿбг҃а мч҃нце по́мощи. и҆́же твоемꙋ̀ терпѣ́нїю ᲂу҆диви́шасѧ.</p>

<p><red>сла́ва. З</red>ако́ннѡ хрⷭ҇та̀ проповѣ́дающи, побѣди́ла є҆сѝ без̾зако́ннꙋющихъ. же́р тва же непоро́чна бл҃гопрїѧ́тна, совер ше́на томꙋ̀ принесе́сѧ. в̾зыва́ющи, тебѐ лю́бѧщи сп҃се закала́ема є҆́смь.</p>

<p><red>и҆ ны́нѣ, боⷢ҇. К</red>о приста́нищꙋ ти́хомꙋ мѧ̀ напра́ви, бг҃оневѣ́сто пречи́стаѧ, бꙋ́рѧ бо мѧ трꙋжда́етъ, и҆ смꙋще́нїе грѣха̀ лю́тѣ. вѣ́тры коле́блемь лꙋка́ выхъ дꙋхо́въ, ѡ҆скорблѧ́ющихъ мѧ̀.</p>

<p><red>пѣ́снь, є҃. і҆рмо́съ. П</red>росвѣще́нїе во тмѣ̀ лежа́щымъ, и҆ спасе́нїе ненача́емымъ хрⷭ҇тѐ сп҃се мо́й, к̾ тебѣ̀ ᲂу҆́треннюю цр҃ю ми́рныи, просвѣти́ мѧ сїѧ́нїемъ си, и҆но́гѡ бо ра́звѣ тебѐ бг҃а незна́емъ.</p>

<p><red>Т</red>вое́й честнѣ́й и҆ бл҃же́ннѣй стра́сти подо́бѧщисѧ, ꙗ҆́же без̾стра́стїемъ тебѣ̀ сочта́вшисѧ, стра́жетъ ᲂу҆се́рднѡ, на ᲂу҆́ды с̾сѣка́емаѧ. живода́вче хрⷭ҇тѐ, зовꙋ́ щи, и҆но́гѡ ра́звѣ тебѐ бг҃а незна́ю.</p>

<p><red>С</red>тра́хъ бж҃їи во ᲂу҆тро́бѣ мы́слїю прїе́м ши, дх҃ъ спасе́нїѧ и҆сповѣ́данїѧ и҆ мꙋче́ нїѧ, родила̀ є҆сѝ пресла́внѡ доблемꙋ́ драѧ, тве́рдымъ страда́нїемъ. и҆ сопро ти́вныѧ нача́лники, посрами́ла є҆сѝ.</p>

<p><red>сла́ва. С</red>вѣ́тлыми сїѧ́еши зарѧ́ми, ᲂу҆ѧшнѧ́ема дх҃а ст҃а́гѡ свѣще́ю, и҆ ѡ҆за рѧ́еши вѣ́рныхъ сердца̀. грѣхо́вныи мра́къ разорѧ́ющи, мч҃нце страстоте́р пице  хрⷭ҇то́ва  досточю́днаѧ.</p>

<p><red>и҆ ны́нѣ, боⷢ҇. С</red>вѣ́тлыи сл҃нца ѻ҆́блаче, ѡ҆сїѧ́й ми зарю̀, рѣша́щꙋ мра́къ мои́хъ согрѣше́нїи. да́ждь мѝ рꙋ́кꙋ, в̾па́дшемꙋ в̾ти́нꙋ грѣхо́внꙋю. воз̾дви́гни мѧ лежа́ ща, є҆ди́на па́дшаго а҆да́ма и҆справле́нїе.</p>

<p><red>пѣ́снь, ѕ҃. і҆рмо́съ. В</red>ъ бе́зднѣ грѣхо́в нѣй ѡ҆держи́мъ, неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ, ѿ тлѝ бж҃е мѧ  воз̾ведѝ.</p>

<p><red>Н</red>а́ древѣ ꙗ҆́кѡ ᲂу҆вѣ́дѣ про́пѧта тѧ, мч҃нца честна́ѧ, терпи́тъ повѣ́шенїе, и҆ строга́нїѧ тѣле́снаѧ, за любо́вь твою̀ всеси́льне.</p>

<p><red>С</red>вирѣ́пїи ѕвѣ́ри ᲂу҆сꙋмне́шасѧ, посредѝ сꙋди́ща мꙋ́жески стра́ждꙋщи тѝ. ꙗ҆́ко же ѳе́кла пе́рвїе первомч҃нца, є҆ѧ́ же ре́вность  стѧжа́ла  є҆сѝ  сла́внаѧ.</p>

<p><red>сла́ва. П</red>ред̾ста́вше нбⷭ҇нїи а҆́гг҃ли посредѝ темни́цы, тебѐ свѣ́томъ просвѣтли́ша. ѿ ра́нъ и҆зима́юще, и҆ ꙗ҆́кѡ бж҃їю а҆́гни цꙋ  прославлѧ́юще.</p>

<p><red>и҆ нн҃ѣ, боⷢ҇. Ѿ</red> всѣ́хъ родо́въ и҆збра́ тѧ добро́тꙋ і҆а́кѡвлю, є҆ѧ́же воз̾любѝ тво ре́цъ, всенепоро́чнаѧ. и҆ и҆з̾тебѐ восїѧ́въ ꙗ҆ви́сѧ.</p>

<p><red>конда́к̾. гла́съ, д҃. С</red>вѣ́тлѣ во страда́нїи свое́мъ восїѧ̀ стрⷭ҇тоте́рпице, ѿ крове́й свои́хъ преи҆спещрена̀. ꙗ҆́кѡ кра́снаѧ го лꙋ́бица, къ нб҃сѝ воз̾летѣ̀ татїѧ́но. молѝ  прⷭ҇нѡ  за  чтꙋ́щыѧ  тѧ̀.</p>

<p><red>пѣ́снь, з҃. і҆рмо́с̾. Б</red>г҃опроти́вно велѣ́нїе без̾зако́ннꙋюща мꙋчи́телѧ, высо́къ пла́мень воз̾несло̀ є҆́сть, хрⷭ҇то́съ же про сте́ръ бг҃очести́вымъ дѣ́темъ, хла́дъ дх҃о́вныи, сы́и бл҃гослове́нъ и҆ препросла́ вленъ.</p>

<p><red>К</red>рѣ́пкѡ непобѣди́маѧ бїе́ма, сосце́ма ѿрѣ́занїе претерпѣ́ла є҆сѝ пожда́ннѡ. ѻ҆гне́мъ же нбⷭ҇нымъ мч҃нце попали́ла є҆сѝ, чти́ти нехотѧ́щыѧ бг҃а. є҆го́ же всѧ̀ тва́рь пое́тъ, сла́вѧщи во́ вѣки.</p>

<p><red>В</red>ъ се́рдцы сѝ носѧ́щи ѻ҆́гнь бжⷭ҇твеныѧ любвѐ непоро́чнаѧ, пла́мень попра̀. ѻ҆гнѧ̀ подобора́внагѡ неꙋжасе́сѧ, ѻ҆тро ко́мъ и҆зобрази́вши дре́внимъ, и҆ мꙋ́же ство  и҆  крѣ́пость.</p>

<p><red>сла́ва. З</red>вѣре́й свирѣ́пьство тебѣ̀ пови нꙋ́сѧ, льво́мъ ѕїѧ́нїѧ невре́дно преми нꙋ̀, бг҃ꙋ тѧ̀ просла́вльшꙋ. є҆го́же просла́ вила є҆сѝ, є҆мꙋ́же страда́нїѧ свое́ю и҆спо́ лнивши  пло́тїю,  всехва́лнаѧ.</p>

<p><red>и҆ ны́нѣ, боⷢ҇. Ж</red>и́знь соста́внꙋю на́мъ ро́ждьши, сме́ртїю сме́рть ꙗ҆́вѣ потре́б льшꙋю. стрⷭ҇ти ᲂу҆мертвѝ пло́ти на́шеѧ, вѣ́рою чтꙋ́щихъ тѧ̀ чⷭ҇таѧ, ꙗ҆́кѡ бцⷣꙋ и҆ пресла́внꙋю.</p>

<p><red>пѣ́снь, и҃. і҆рмо́съ. В</red>ъ пе́щь ѻ҆́гненнꙋю, къ дѣ́темъ є҆вре́йскимъ соше́дшагѡ, и҆ пла́мень на хла́дъ прело́жшагѡ бг҃а, по́йте всѧ̀ дѣ́ла гдⷭ҇а, и҆ превозноси́те є҆гѡ̀  во́  вѣки.</p>

<p><red>О</red>у҆до́брившисѧ добродѣ́тельми, ᲂу҆краси́ сѧ добро́тами мꙋче́нїѧ, и҆ женихꙋ̀ ѡ҆брꙋчи́сѧ, и҆́же па́че всѣ́хъ чл҃къ кра снѣ́йшемꙋ, добро́тою сїѧ́ющꙋ без̾сме́р тїѧ,  татїѧ́но  бг҃омꙋ́драѧ.</p>

<p><red>С</red>ъ беспло́тными слꙋга́ми, в̾ темни́цѣ творца̀ славосло́вѧше. сїѧ́ющи сла́вою бжⷭ҇твенагѡ блиста́нїѧ, и҆ всѣ́мъ непристꙋ́пна пребыва́ющи, держи́мымъ тмо́ю  пре́лести.</p>

<p><red>сла́ва. С</red>окрꙋше́нїе твои́хъ ᲂу҆до́въ, и҆стнѝ враго́въ кова́рьства. кро́ви тече́ нїе, нече́стїѧ лю́тыѧ пото́ки честна́ѧ и҆з̾сꙋшѝ, пꙋчи́на чюде́съ, на́мъ ꙗ҆́вль шисѧ.</p>

<p><red>и҆ нн҃ѣ, боⷢ҇. С</red>пасѝ и҆ ᲂу҆ще́дри на́съ, ще́д рагѡ бг҃а на́мъ ро́ждьшаѧ, па́че є҆стест ва̀ и҆ сло́ва. ѻ҆гнепа́льных̾ помышле́нїи, и҆ страсте́й и҆зима́ющи и҆ зно́ѧ твои́ми моли́твами чи́стаѧ и҆ препросла́вленаѧ.</p>

<p><red>пѣ́снь, ѳ҃. і҆рмо́съ. И҆́</red>же ѿ́бг҃а бг҃а сло́ва, не и҆зрече́нною мꙋ́дростїю, прише́дшагѡ ѡ҆бнови́ти а҆да́ма, ꙗ҆́дїю тлѣ́нїѧ па́дша гѡ ѕлѣ̀, ѿ ст҃ы́ѧ же дв҃цы, неи҆зрече́ ннѡ воплоща́ема на́съ ра́ди, вѣ́рнїи є҆диномꙋ́дреннѡ  пѣ́сньми  велича́емъ.</p>

<p><red>П</red>о мно́гихъ мꙋ́кахъ, ме́чнымъ тѧ̀ сꙋдо́мъ лю́тыи ѡ҆сꙋжа́етъ сꙋдїѧ̀. є҆ѧ́же восхожде́нїемъ, восплеска́ша нбⷭ҇нїи чи́ ни. хрⷭ҇то́съ же всеси́льною десни́цею вѣн ча́ тѧ мч҃нце, зако́ннѡ пострада́вшꙋю.</p>

<p><red>С</red>очта́сѧ с̾ мч҃нческими свѣтлѣ́йшими ста́ды, ꙗ҆снѣ́йши прибли́жившисѧ бг҃ꙋ. ви́диши ꙗ҆́же ви́дѧтъ а҆́гг҃ли, ꙗ҆́кѡ дв҃ца въ черто́зѣ водворѧ́ешисѧ, жениха̀ своегѡ̀ честна́ѧ молѧ́щи, спасти́сѧ любо́вїю  тѧ  чтꙋ́щымъ.</p>

<p><red>сла́ва. З</red>апечатлѣ́нныи и҆сто́чникъ тѧ, затворе́нъ виногра́дъ, возложе́нїе че́стнѡ и҆ сщ҃е́ннѡ, невѣ́стꙋ хрⷭ҇то́вꙋ нетлѣ́ннꙋю, заколе́нїе и҆ же́ртвꙋ, а҆́гни цꙋ и҆ до́брꙋю голꙋ́бицꙋ, влⷣки всѧ́чес кихъ,  татїѧ́но  проповѣ́даемъ.</p>

<p><red>и҆ ны́нѣ, боⷢ҇. И҆́</red>же гла́сы прекланѧ́ема, и҆́же те́плѣ тѧ молѧ́щихъ, є҆ди́на вѣ́р нымъ прибѣ́жище, спасѝ и҆ ᲂу҆ще́дри влⷣчце, соблюдѝ ѿ вре́да, и҆ всѧ́когѡ ꙗ҆зы́къ наше́ствїѧ, и҆́же вѣ́рою и҆ любо́вїю,  при́снѡ  тѧ̀  велича́ющыѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́ѧ мч҃нцы  татїѧ́ны,  и҆  всѣ́хъ</p>

<p>ст҃ы́хъ, поми́лꙋй и҆ спасѝ</p>

<p>на́съ, ꙗ҆́кѡ бл҃гъ и҆</p>

<p>чл҃колю́бецъ.</p>

</document>