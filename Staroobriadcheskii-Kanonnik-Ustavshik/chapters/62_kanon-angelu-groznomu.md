Т=ропа́рь , а҆́гг҃лꙋ гро́зномꙋ . гла́съ , д҃ .=

=Ѿ= нбⷭ҇ныхъ и҆збра́ннаго воево́дꙋ , ѿ́ бг҃а по́сланнагѡ мꙋ́драгѡ ѡ҆рꙋ́жника , и҆ гро́ знагѡ полчани́на , и҆ побѣди́телѧ вра́ жїимъ си́ламъ , ст҃а́гѡ а҆́гг҃ла хва́лимъ пою́ще , и҆ сме́ртїю назира́етъ , и҆ ѿ сꙋе ты̀ ми́ра и҆збавлѧ́етъ , и҆ ѿ вѣ́чныхъ мꙋ́къ и҆збавлѧ́етъ на́съ , пою́щихъ є҆мꙋ̀ а҆ллилꙋ́їѧ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннагѡ , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на ви́дѧ по топлѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́въ : С=т҃ы́и а҆́гг҃ле хрⷭ҇то́въ , гро́зныи воево́да , поми́лꙋй мѧ грѣ́шнагѡ раба̀ своегѡ̀ , =і҆мⷬ҇къ [покло́н̾].=

~Пре́же гро́знагѡ твоегѡ̀ и҆ стра́шнагѡ а҆́гг҃ле прише́ствїѧ , ᲂу҆мили́сѧ ѡ҆ мнѣ̀ грѣ́шнемъ =і҆мⷬ҇къ ,= возвѣстѝ ты́ ми коне́цъ мо́й , да пока́юсѧ дѣ́лъ свои́хъ ѕлы́хъ , да ѿри́нꙋ ѿ себѐ бре́мѧ , грѣхо́внꙋю тѧ́гость , да лѣ́гче ми съ тобо́ю пꙋ́ть ше́ствовати .

~Стра́шныи и҆ гро́зныи а҆́гг҃ле , не ᲂу҆стра шѝ менѣ̀ , маломо́щнагѡ , да́й ми , а҆́гг҃ле , смире́ное своѐ прише́ствїе и҆ кро́т кое твоѐ вхожде́нїе , и҆ вельми́сѧ тебѣ̀ возра́дꙋютсѧ , напо́й мѧ , а҆́гг҃ле , ча́шею спасе́нїѧ .

=сла́ва . С=т҃ы́и а҆́гг҃ле , да мѧ̀ напои́ши ча́ шею спасе́нїѧ , и҆ ве́село текꙋ̀ в̾ слѣ́дъ твоегѡ̀ хожде́нїѧ , и҆ молю́сѧ не ѡ҆ста́ ви менѣ̀ си́ра .

=и҆ ны́нѣ , боⷢ҇ . Р=о́ждьшаѧ цр҃ѧ̀ вы́шнимъ си́ламъ пречⷭ҇таѧ цр҃ца . ты̀ є҆сѝ млⷭ҇тива , мо́жеши ѡ҆блегчи́ти моѐ бре́мѧ тѧ́ж кое грѣхо́вное .

=катава́сїѧ : И҆=зба́ви ѿ бѣ́дъ раба̀ своегѡ̀ , ст҃ы́и а҆́гг҃ле хрⷭ҇то́въ , гро́зныи воево́да , ꙗ҆́кѡ всѝ по́ бз҃ѣ къ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́ше гѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~Е҆гда̀ прїи́детъ вре́мѧ твоегѡ̀ прихо́да стра́шнагѡ , ст҃ы́и а҆́гг҃ле , по менѣ̀ грѣ́шнагѡ =і҆мⷬ҇къ ,= разлꙋчи́ти мою̀ дш҃ꙋ ѿ ᲂу҆бо́гагѡ ми тѣ́ла , и҆ вни́ди с̾ ти́хо стїю , да с̾ ра́достїю ᲂу҆срѧ́щꙋ тѧ че́стнѡ .

~Молю́тисѧ ст҃ы́и а҆́гг҃ле , ꙗ҆ви́ ми сво́й свѣ́тлыи зра́къ , и҆ ве́село воз̾зрѝ на мѧ̀ , ѡ҆каѧ́ннагѡ и҆ грѣ́шнагѡ , да не ᲂу҆страши́тъ менѣ̀ прихо́дъ тво́й ст҃ы́и , да ᲂу҆гото́влюсѧ на срѣ́тенїе тебѐ чⷭ҇тно .

=сла́ва . С=т҃ы́и а҆́гг҃ле , бж҃їи посла́нниче , да́ждь ми ча́съ пока́ѧтисѧ , согрѣше́нїи мои́хъ , и҆ ѿри́нꙋти бре́мѧ тѧ́жкое грѣхо́вное , да ле́гче ми тещѝ вослѣ́дъ тебѣ̀ .

=и҆ нн҃ѣ , боⷢ҇ . С=т҃ы́и а҆́гг҃ле , не и҆́мамъ и҆но́ гѡ , ра́зве тебѣ̀ , спꙋ́тника ско́ра . поми́ лꙋй мѧ грѣ́шнагѡ =і҆мⷬ҇къ ,= привѣдѝ дш҃ꙋ мою̀ к̾ бцⷣе . та́ бо є҆́сть млⷭ҇тива , ѿпꙋ ща́етъ грѣ́шнымъ согрѣше́нїѧ .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вести чи́сты ѡ҆́ гдⷭ҇ѣ пра́з̾ днꙋющи .

~Молю́тисѧ , стра́шныи и҆ гро́зныи а҆́гг҃ле посла́нниче , вы́шнѧго цр҃ѧ воево́да , да ве́село воз̾зрѝ на мѧ̀ , ѡ҆каѧ́ннагѡ , да не ᲂу҆жаснꙋ́сѧ твоегѡ̀ зра́ка и҆ ве́село с̾ тобо́ю пꙋ́ть ше́ствꙋю .

~Пла́часѧ вопїю̀ , ѽ воево́да нбⷭ҇нагѡ цр҃ѧ , гро́зно хожде́нїе твоѐ , да не в̾ско́рѣ растлѝ менѣ̀ грѣ́шнагѡ , ве́село и҆ ти́хо напо́й мѧ сме́ртною ча́шею .

=сла́ва . Ѿ= ́срⷣца вопїю́ ти , ѽ гро́зныи во́ине цр҃ѧ црⷭ҇твꙋющымъ , нѣ́сть и҆но́го сильне́е тебѣ̀ , и҆ крѣ́пкагѡ во бранѣ́хъ и҆ смы́слена в̾ мꙋ́дрости , и҆ прѧ́мо во и҆справле́нїи , и҆спра́ви пꙋ́ть мо́й .

=и҆ нн҃ѣ , боⷢ҇ . Г=жⷭ҇е дв҃о бцⷣе влⷣчце , ро́ждь шаѧ цр҃ѧ нбⷭ҇нагѡ . смертоно́снагѡ часа̀ неминꙋ́хсѧ , и҆зба́ви дш҃ꙋ раба̀ своегѡ̀ ѿ сѣ́тей ловѧ́щихъ .

=пѣ́снь , є҃ . і҆рмо́съ . Б=ж҃їимъ свѣ́томъ ти бл҃же , ᲂу҆́тренюющихъ ти дш҃ѧ любо́вїю просвѣтѝ молю́сѧ , тѧ̀ вѣ́дѣте сло́во бж҃їе , и҆́стиннагѡ бг҃а , ѿ́ мрака грѣхо́в нагѡ и҆зима́юща .

=ѽ= сро́дницы моѝ , є҆гда̀ ви́дите менѐ ѿ ва́съ разлꙋче́на , и҆ зра́къ лица̀ моегѡ̀ и҆змени́сѧ и҆ гро́бꙋ предаю́сѧ , и҆ к̾ сꙋдїѝ влеко́мъ бꙋ́дꙋ , моли́те ѡ҆ мнѣ̀ ст҃а́гѡ а҆́гг҃ла да веде́тъ дш҃ꙋ мою̀ в̾ мѣ́сто поко́йно .

=ѽ= дрꙋ́зи моѝ любе́знїи , є҆гда̀ ви́дите менѣ̀ ѿ ва́съ разлꙋче́на и҆ землѝ пре дае́ма , помоли́тесѧ ѡ҆ мнѣ̀ ко ст҃о́мꙋ а҆́гг҃лꙋ , да прово́дитъ дш҃ꙋ мою̀ два́де сѧть мыта́рствъ и҆ и҆́зметъ ю҆́ , ѿ всѣ́хъ поги́белей .

=сла́ва . ѽ= лю́дїе бж҃їи и҆збра́ннїи и҆ бл҃го чести́вїи и҆ всѝ племена̀ земні́и , є҆гда̀ ви́дите моѐ сме́ртное тѣ́ло на землѝ пове́ржено , и҆ воне́ю ѡ҆бъѧ́то грѣхо́в ною , моли́те ѡ҆ мнѣ̀ а҆́гг҃лꙋ смертоно́ сномꙋ , да веде́тъ дш҃ꙋ мою̀ въ ти́хое приста́нище .

=и҆ ны́нѣ , боⷢ҇ . П=речⷭ҇таѧ бцⷣе влⷣчце , ты̀ ве́си не́мощь земноро́дныхъ чл҃къ , ꙗ҆́ко в̾ско́рѣ разори́тсѧ є҆стество̀ пло́ти на́шеѧ , ты̀ гжⷭ҇е , бꙋ́ди ми помо́щница и҆ застꙋ́пница .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воздвиза́ема зрѧ̀ напа́стєй бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й многоми́ лостиве .

=Ѿ= ́бг҃а по́сланнаго стра́шнаго во́ина , и҆ всѣ́мъ лю́дем̾ и҆ царе́мъ , и҆ кнѧзе́мъ , и҆ а҆рхїєре́ом̾ и҆ всѧ́комꙋ дыха́нїю вели́кое и҆змене́нїе ѿ сꙋ́етнаго сегѡ̀ свѣ́та .

~Въ напа́стѣхъ пребыва́ющихъ , и҆ в̾ скор бѣ́хъ трꙋжа́ющихсѧ , сꙋ́щихъ вѣ́рныхъ и҆зба́вителю , ст҃ы́и а҆́гг҃ле гро́зныи по сла́нниче , и҆ менѣ̀ и҆зба́ви ѿ сꙋ́етнагѡ жили́ща .

=сла́ва . С=т҃ы́и а҆́гг҃ле , ѿ всѣ́хъ на́съ на землѝ живꙋ́щихъ , да́нь свою̀ прїи́меши ѿ́ бг҃а повелѣ́ннꙋю ти , є҆гда̀ прїи́дѣши , и҆ прїи́меши , и҆ несѝ в̾сокро́вище свѣ́та .

=и҆ нн҃ѣ , боⷢ҇ . ѽ= цр҃це бцⷣе , си́рымъ пита́ тельница , и҆ ѡ҆би́димымъ застꙋ́пница , и҆ бѣ́днымъ помо́щница , поми́лꙋй мѧ .

=конда́къ . гла́съ , є҃ . Н=бⷭ҇наго цр҃ѧ воево́да и҆ пред̾ста́тель прⷭ҇то́лꙋ бж҃їю , и҆ твори́ тель во́ли гдⷭ҇ни , и҆ соверши́тель за́по вѣди є҆гѡ̀ не лиша́ешисѧ сла́вы велелѣ́ пныѧ , прославлѧ́ешисѧ , ско́рѡ пленѧ́е ши , николи́же , всю́дꙋ гото́въ стои́ши , хра́брꙋеши ѕла̀ не ᲂу҆бои́шисѧ ни ста́ра ѿре́еши , ни ма́ла ѿстꙋпи́ши , всѧ̀ пои́меши и҆ веде́ши въ мѣ́сто поко́й но , и҆ менѣ̀ поми́лꙋй , грѣ́шнагѡ =і҆мⷬ҇къ ,= да пою́ ти , а҆ллилꙋ́їѧ .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбнымъ дѣ́ темъ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́нъ бг҃ъ ѻ҆ц҃ъ на́шихъ .

~Вели́кїи мꙋ́дрыи хитре́цъ , ни кто́ же мо́жетъ твоеѧ̀ неща́дости , ст҃ы́и а҆́гг҃ле , ᲂу҆мили́сѧ ѡ҆ мнѣ̀ ѡ҆каѧ́ннемъ .

~Млрⷭ҇дъ сы́и свѣ́тлыи свѣти́льникъ , про свѣти́ ми мра́чнꙋю дш҃ꙋ свои́мъ свѣ́т лымъ прише́ствїемъ , да во́ свѣтѣ текꙋ̀ в̾ слѣ́дъ тебѣ̀ .

=сла́ва . С=т҃ы́и а҆́гг҃ле , ра́дꙋюсѧ и҆ трепе́щꙋ рꙋко́ю , и҆ показꙋ́ю лю́демъ ча́съ разлꙋче́ нїѧ моегѡ̀ , дш҃ѝ мое́й грѣ́шней , ѿ ᲂу҆бо́гаго ми тѣ́ла . ст҃ы́и а҆́гг҃ле , помози́ ми грѣ́шномꙋ .

=и҆ ны́нѣ , боⷢ҇ . П=речⷭ҇таѧ бцⷣе влⷣчце , поми́ лꙋй менѣ̀ грѣ́шнаго , в̾ча́съ разлꙋче́нїѧ . и҆ ст҃ы́и а҆́гг҃ле , стра́шныи посла́нниче , и҆змѝ дш҃ꙋ мою̀ ѿ сѣ́тей ловѧ́щихъ .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~Цр҃ѧ нбⷭ҇нагѡ сла́ва , нетлѣ́ннаѧ и҆ непро ходи́маѧ , сотво́ршемꙋ чи́ны а҆рха́гг҃ль скїѧ свѧта̀ такова̀ страшна̀ и҆ гро́зна , смертоно́сна а҆́гг҃ла , хвали́те по́йте и҆ превозноси́те є҆гѡ̀ во́ вѣки .

~Цр҃ѧ нбⷭ҇нагѡ слꙋга̀ , и҆ пред̾ста́тель прⷭ҇то́лꙋ бж҃їю , ст҃ы́и а҆́гг҃ле , сме́рть при не́съ на́мъ , и҆зменѝ на́съ добро́ты зда́ нїѧ сегѡ̀ , и҆ привѣдѝ на́съ к̾ свѣ́тꙋ свѣтле́йшемꙋ и҆ пра́ведномꙋ сꙋдїѝ . хва ли́те , по́йте и҆ превозноси́те є҆гѡ̀ во́ вѣки .

=сла́ва . Ц=р҃ю нбⷭ҇номꙋ и҆ бг҃ꙋ на́шемꙋ ᲂу҆го жда́еши , и҆ за́повѣди є҆гѡ̀ не престꙋпа́ еши , во́лю є҆гѡ̀ твори́ши , в̾ любвѝ пре быва́еши . а҆́гг҃ла тѧ ст҃а хва́лим̾ , пое́мъ же и҆ превозно́симъ є҆гѡ̀ во́ вѣки .

=и҆ нн҃ѣ , боⷢ҇ . ѽ= цр҃це влⷣчце , цр҃ѧ ро́ждь шїѧ вы́шнимъ си́ламъ земны́мъ бг҃а и҆ гдⷭ҇а и҆ спаси́телѧ ѿ находѧ́щихъ ны̀ бѣ́дъ моли́сѧ бцⷣе , да поми́лꙋетъ мѧ̀ в̾де́нь сꙋ́дныи , пою́ща и҆ превозносѧ́ща во́ вѣки .

=пѣ́снь , ѳ҃ . і҆рмо́съ . Б=г҃а чл҃комъ неꙋдо́бь ви́дѣти , на́ньже несмѣ́ютъ чи́ни а҆́гг҃ль стїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же велича́ юще , с̾ нбⷭ҇ными во́и , тѧ̀ велича́емъ .

~Ѡ҆скверни́вшимъ дш҃ꙋ ѕлы́ми похоть мѝ , тѣ́плыми слеза́ми не ѡ҆мы́вше , млⷭ҇тынею не ѡ҆чи́стивше и҆ стра́шнагѡ посла́нника не помина́юще , мы́ же тѧ̀ а҆́гг҃ле велича́емъ .

~Бг҃а на́мъ повѣ́даеши , ст҃ы́и а҆́гг҃ле , и҆ дш҃ꙋ мою̀ ѡ҆каѧ́ннꙋю и҆зима́еши и҆з̾ тѣ́ла , а҆ тѣ́ло растлѣва́еши и҆ гро́бꙋ пре дае́ши . молю́тисѧ ст҃ы́и а҆́гг҃ле , и҆змѝ дш҃ꙋ мою̀ ѿ сѣ́тей ловѧ́щихъ , тѧ̀ вели ча́юща .

=сла́ва . Ѿ= ́бг҃а посла́нномꙋ , всѣ́хъ а҆́гг҃лъ престра́шнее є҆сѝ ст҃ы́и а҆́гг҃ле . не ᲂу҆стра шѝ дш҃ꙋ мою̀ ᲂу҆бо́гꙋю напо́лненꙋ ѕло смра́дїѧ , ѡ҆чи́сти ю҆́ , и҆ пред̾ста́ви ю҆́ прⷭ҇то́лꙋ бж҃їю непоро́чнꙋ , тѧ̀ велича́ем̾ .

=и҆ ны́нѣ , боⷢ҇ . ѽ= бг҃омт҃и пречⷭ҇таѧ , всѧ̀ спаса́еши и҆ ми́лꙋеши , та́кѡ же поми́ лꙋй и҆ менѣ̀ , ѕлосмра́днагѡ , в̾ ча́съ раз лꙋче́нїѧ , и҆ в̾ мꙋ́кꙋ по́сланнагѡ . тогда́ ми помозѝ , бцⷣе , ѡ҆каѧ́нномꙋ , ѿ ѻ҆гнѧ̀ и҆схитѝ и҆ ѿ мꙋ́ки вѣ́чныѧ и҆зба́ви тѧ велича́ющагѡ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , ст҃а́гѡ а҆́гг҃ла твоегѡ̀ гро́знагѡ воево́ды , и҆ всѣ́хъ ст҃ы́хъ поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

