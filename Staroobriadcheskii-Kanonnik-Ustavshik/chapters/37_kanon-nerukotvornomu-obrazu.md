Т=ропа́рь , нерꙋкотворе́нномꙋ ѻ҆́бразꙋ .=

~Пречⷭ҇томꙋ ти ѻ҆́бразꙋ поклонѧ́емсѧ бл҃гі́и =[покло́н̾],= просѧ́ще проще́нїѧ согрѣше́нїемъ на́шимъ хрⷭ҇тѐ бж҃е . во́лею бо бл҃гои҆зво́лилъ є҆сѝ взы́ти на́ крⷭ҇тъ , да и҆зба́виши ꙗ҆́же созда̀ ѿ рабо́ты вра́жїѧ . тѣ́мъ бл҃годарѧ́ще вопїе́мъ ти , ра́дости всѧ̀ и҆спо́лнивыи сп҃се на́шъ , прише́дыи спастѝ ми́ръ =[два́жды].=

=сла́ва , и҆ ны́нѣ , то́йже .=

К=ано́нъ нерꙋкотворе́нномꙋ ѻ҆́бразꙋ гдⷭ҇а на́шегѡ і҆с҃а хрⷭ҇та̀ . гла́съ , д҃ . пѣ́снь , а҃ . і҆рмоⷭ҇ . Ѿ=ве́рзꙋ ᲂу҆ста̀ моѧ̀ , и҆ напо́лнѧт сѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тлѡ торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́въ : М=лⷭ҇тиве гдⷭ҇и , ᲂу҆слы́ши мл҃твꙋ ра́бъ свои́х̾ , молѧ́щихсѧ тебѐ =[покло́н̾].=

~Ѿве́рземъ ᲂу҆ста̀ человѣ́цы , и҆ ꙗ҆зы́къ ᲂу҆ѧсни́мъ , в̾ наро́читыи дн҃ь пра́здника на́шегѡ , ꙗ҆вле́нїе бжⷭ҇твенагѡ ѻ҆́браза , хрⷭ҇та̀ бг҃а на́шегѡ , свѣ́тлѡ сла́вѧще .

~Свѣ́тъ превѣ́чныи , ѻ҆́ч҃а и҆сполнѧ́ѧ сло веса̀ , ѻ҆бразноподо́бїемъ пло́ти , пре́жде ви́дѣнъ бы́сть чл҃кѡмъ , ны́нѣ же ꙗ҆ви́сѧ ѻ҆́бразомъ нерꙋкотворе́ннымъ , бжⷭ҇твенагѡ воплоще́нїѧ свѣ́тъ ѡ҆бли ста́ѧ на́мъ .

=сла́ва . С=каза́ти хотѧ̀ свою̀ бл҃года́ть вы́шнїи , прїѧ́тъ ра́бїи ѻ҆́бразъ на́съ ра́ ди . и҆ на ᲂу҆вѣ́ренїе є҆стества̀ чл҃ческаго , зра́ка подо́бїе вѣ́рнымъ дне́сь дарова̀ .

=и҆ ны́нѣ , боⷢ҇ . С=каза́нїе дне́сь вои́стинꙋ , бг҃очл҃ческагѡ твоегѡ̀ ржⷭ҇тва̀ позна́хом̾ тѧ̀ чтꙋ́ще всечⷭ҇таѧ , сподо́блени бы́вше ви́дѣти зра́ка ѻ҆́бразъ нерꙋкотворе́н ныи , ро́ждьшагосѧ и҆з̾ тебѐ .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ въ бжⷭ҇твеннѣй ти сла́вѣ , вѣнце́мъ сла́вы сподо́би .

~Влⷣка сы́и по сꙋществꙋ̀ , ᲂу҆еди́ньсѧ ра бо́мъ пло́тїю , и҆ на́ше дѣ́тельствꙋѧ раз ли́чнѡ спасе́нїе хрⷭ҇тѐ , є҆́же и҆ ны́нѣ про мышлѧ́ѧ , свои́мъ ѻ҆́бразомъ ви́дѣнъ бы́сть на́мъ .

~Е҆де́съ честнѣ́йшїи гра́дъ , честны́и бжⷭ҇твеныи ѻ҆́бразъ тво́й , и҆́же тве́рдыи зало́гъ вѣ́ры дѣ́лѧ прїѧ́тъ . црⷭ҇кїи же тво́й гра́дъ , да́ръ ꙗ҆́кѡ лꙋ́чшїи прїе́млет̾ ны́нѣ .

=сла́ва . Ж=иво́тъ соста́вныи нн҃ѣ , вкꙋсѝ сме́рти плотьскі́ѧ . є҆ю́же живо́тъ и҆сто чи́лъ є҆сѝ ме́ртвымъ , воста́нїемъ сѝ хрⷭ҇тѐ . ны́нѣ же ꙗ҆́кѡ живота̀ хода́таѧ , зра́ка ѻ҆́бразъ тво́й по́далъ є҆сѝ на́мъ .

=и҆ ны́нѣ , боⷢ҇ . И҆=з̾ тебѐ спасе́нїе и҆́же сꙋ́ть в̾ ми́рѣ , восїѧ̀ пре́жде пло́тїю , ны́нѣ же живо́тъ ꙗ҆ви́сѧ в̾ ми́рѣ , вѣ́рнымъ хода́ тайствомъ тѝ , свѣтоно́сное прише́ст вїе , пре́же ѻ҆бра́знагѡ подо́бїѧ хрⷭ҇то́ва .

=сѣда́ленъ . гла́съ , д҃ . С=ше́дыи съ нб҃сѐ за млрⷭ҇дїе млⷭ҇ти , бл҃гоꙋтро́бне сп҃се , пло́ти твоеѧ̀ прест҃ы́ѧ дне́сь пречⷭ҇тыи зра́къ , гра́дꙋ чтꙋ́щемꙋ тѧ̀ , и҆ лю́демъ хрⷭ҇тои҆ме ни́тымъ , сокро́вище по́далъ є҆сѝ , ꙗ҆́кѡ тве́рдо всеѡрꙋ́жїе . ѿ него́ же почерпа́ юще ѡ҆сщ҃е́нїе , сегѡ̀ вѣ́рою те́плѣ прїи́мемъ .

=пѣ́снь , д҃ . і҆рмо́съ . Н=еи҆зслѣ́дномꙋ бж҃їю совѣ́ тꙋ , є҆́же ѿ дв҃ы воплоще́нїе тебѐ вы́шнѧгѡ , проро́къ а҆вва́кꙋмъ дивѧ́сѧ вопїѧ́ше , сла́ва си́лѣ твое́й гдⷭ҇и .

~Плотоподо́бныи бжⷭ҇твеныи ѻ҆́бразъ , и҆́же пло́тїю прибли́жшагосѧ чл҃кѡмъ прїи́де к̾ новои҆збра́нномꙋ і҆и҃лю , ꙗ҆́кѡ и҆з̾ є҆гѵ́пта дне́сь , и҆ просвѣща́ет̾ концы̀ .

~Бг҃овидѣ́нїѧ сла́вы дре́вле , те́мнѡ твои́хъ за́днихъ сподо́бисѧ мѡѷсе́й проси́въ . а҆ но́выи і҆и҃ль , лице́мъ ны́нѣ въ лице́ тѧ и҆зба́вителѧ ви́дитъ ꙗ҆́снѡ .

=сла́ва . В=и́дите чю́днаѧ всѝ лю́дїє , и҆ дх҃о́внѡ ны́нѣ возвесели́тесѧ , хрⷭ҇та̀ пою́ще дарова́вшагѡ на́мъ , ꙗ҆́кѡ многоцѣ́нное бога́тство , своегѡ̀ зра́ка воѡбраже́нїе .

=и҆ ны́нѣ , боⷢ҇ . Ꙗ҆́=кѡ на ѻ҆́блацѣ ны́нѣ ᲂу҆́бѡ дре́вле хрⷭ҇то́съ ꙗ҆ви́сѧ , на землѝ сꙋ́ щымъ , сѣдѧ̀ на твое́ю рꙋ́кꙋ , ны́нѣ же на послѣ́докъ , лю́демъ чтꙋ́щымъ тѧ̀ всечⷭ҇таѧ , бжⷭ҇твеным̾ ѻ҆́бразомъ ꙗ҆ви́сѧ .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твенѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ ро дила̀ є҆сѝ без̾лѣ́тнагѡ сн҃а , всѣ́мъ вос пѣва́ющымъ тѧ̀ ми́ръ подава́юща .

~Воспле́щемъ дне́сь рꙋка́ми , и҆ воскли́ кнемъ гла́сомъ хвале́нїѧ гдⷭ҇ви . се́бо вои́стинꙋ прїи́де и҆ ꙗ҆ви́сѧ , всѧ̀ ѡ҆зарѧ́ѧ вѣ́рныѧ , бжⷭ҇твенымъ подо́бїемъ , чⷭ҇тыѧ пло́ти є҆гѡ̀ .

~Просвѣти́сѧ дне́сь правосла́вныхъ со́н мище . є҆рети́ческїи же по́лкъ да посра ми́тсѧ , поклонѧ́емъ ви́дѧ нерꙋкотво ре́нныи ѻ҆́бразъ , пло́тїю на́мъ и҆зба́ви телѧ пред̾ло́жшїисѧ .

=сла́ва . Т=а́йна вели́ка прише́дше торже ство̀ . свѣ́тъ бо лица̀ гдⷭ҇нѧ ми́рови про воз̾сїѧ̀ , бг҃оꙋстрое́нымъ ѻ҆́бразомъ , и҆ бг҃очерта́нными самогѡ̀ рꙋкѝ бжⷭ҇твены ми писа́нїи , и҆́миже ᲂу҆крѣпи́сѧ пре́же а҆́вгарь .

=и҆ ны́нѣ , боⷢ҇ . Д=а ка́плютъ ны́нѣ свы́ше ѻ҆́блацы , землены́мъ сла́дость хода́тай ствомъ тѝ дв҃о . ми́ра бо ᲂу҆ще́дри тво́й сн҃ъ и҆ бг҃ъ , ро́гъ вѣ́рнымъ спасе́нїѧ дне́сь дарова̀ , сво́й бжⷭ҇твеныи ѻ҆́бразъ .

=пѣ́снь , ѕ҃ . і҆рмо́съ . Б=жⷭ҇твеное сѐ и҆ все чⷭ҇тно́е соверша́юще пра́зднество , бг҃омꙋ́ дрїи бж҃їѧ мт҃ре , прїиди́те рꙋка́ми во спле́щемъ , ѿ неѧ̀ ро́ждьшагосѧ вѣ́рою сла́вѧще .

~Ме́ртвымъ живо́тъ восїѧ̀ , слѣпы́мъ свѣ́тъ ᲂу҆́же прише́ствова . немощны́мъ лю́тѣ врачевство̀ ѿве́рзесѧ , и҆ всѣ́мъ спасе́нїе дне́сь прибли́жисѧ .

~Стра́нствꙋетъ всѧ́къ ра́зꙋмъ , невеще́ ствена зра́ка ви́дѧ , бжⷭ҇твеныи ѻ҆́бразъ хрⷭ҇то́въ , воѡбраже́нъ ны́нѣ ꙗ҆́снѡ , и҆ просвѣще́нїе и҆сточа́ѧ , поклонѧ́ющымсѧ є҆мꙋ̀ .

=сла́ва . П=ꙋ́ть хрⷭ҇то́въ ᲂу҆гото́вимъ , и҆ ны́нѣ ѻ҆са́нна хрⷭ҇то́ви зовꙋ́ще , бл҃госло ве́но бж҃їѧ сла́вы и҆́мѧ , є҆́же на ѻ҆́бразѣ бжⷭ҇твенѣ ꙗ҆́вльшеесѧ , сꙋ́щымъ на землѝ .

=и҆ ны́нѣ , боⷢ҇ . З=на́емо ꙗ҆ви́сѧ страна́мъ , бг҃омт҃и чи́стаѧ спасе́нїе , воѡбраже́нїе сп҃са на́шегѡ ро́ждьшагосѧ и҆з̾ тебѐ , ви́дѣти твои́мъ хода́тайствомъ , нн҃ѣ сподо́бихомсѧ .

=конда́къ . гла́съ , в҃ . Н=еи҆зрече́ннагѡ и҆ бжⷭ҇твенагѡ тѝ к̾ чл҃кѡмъ смотре́нїѧ , неѡ҆пи́санное ѻ҆́ч҃ее сло́во , ѻ҆́бразъ непи́ санныи и҆ бг҃опи́санныи повѣ́дителенъ , ви́дѧще нело́жнагѡ тѝ воплоще́нїѧ , почита́емъ тогѡ̀ лобыза́юще .

=и҆́коⷭ҇ . О=у҆вѣрѧ́ѧ чл҃кѡмъ гдⷭ҇ь , вочл҃ченїѧ своегѡ̀ та́йнꙋ ᲂу҆жа́снꙋю , самописꙋ́етъ бг҃омꙋ́жныи сво́й ѻ҆́бразъ на ᲂу҆брꙋ́сѣ , и҆ первоѡбра́зное ᲂу҆́бѡ возне́съ ѿ горы̀ є҆леѡ́нскїѧ , на престо́лѣ спосажа́етъ ѻ҆́ч҃и , поклонѧ́тисѧ ѿ без̾тѣле́сныхъ а҆́гг҃лъ , подо́бїе же первоѡбра́знагѡ на́мъ дарова̀ поклонѧ́тисѧ . є҆го́же ѡ҆бъ є́млюще дш҃е́ю же и҆ срⷣцемъ , почита́емъ тогѡ̀ лобыза́юще .

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Всѧ́къ гра́дъ ра́дꙋетсѧ пра́зднꙋѧ вѣ́р нѡ , с̾ но́вымъ сїѡ́номъ . цр҃ь бо є҆гѡ̀ кро́ткѡ прише́лъ є҆́сть , не на жребѧ́ти ꙗ҆́коже пре́жде , на ѻ҆́бразѣ же , спаса́ѧ вѣ́рою пою́щыѧ . бж҃е бл҃гослове́нъ є҆сѝ .

~Рѣ́чь бжⷭ҇твенаѧ беспло́тныхъ и҆спо́лни сѧ . и҆́же гла́са гдⷭ҇нѧ ᲂу҆слы́шавше пре́жде , ны́нѣ ви́дѣхомъ ѡ҆бли́чїе є҆гѡ̀ , ꙗ҆́снѡ просвѣща́еми , свѣтода́тельными сїѧ́нїи тогѡ̀ ꙗ҆вле́нїѧ .

=сла́ва . В=еселѧ́тсѧ с̾ земны́ми нбⷭ҇наѧ , и҆ сра́дꙋютсѧ всѣ́хъ ст҃ы́хъ мно́жество . цр҃їе и҆ кнѧ́зи , бога́тїи и҆ ᲂу҆бо́зїи пра́зд нꙋютъ , ꙗ҆́вльшꙋсѧ дне́сь бжⷭ҇твеномꙋ ѻ҆́бразꙋ .

=и҆ ны́нѣ , боⷢ҇ . С=щ҃е́нницы в̾ пра́вдꙋ ѡ҆бле цы́тесѧ , и҆ всѝ прпⷣбнїи возра́дꙋйтесѧ свѣ́тлѡ сѐ ᲂу҆́бо ᲂу҆гото́ва свѣти́льникъ на́мъ хрⷭ҇то́съ , є҆́же ѻ҆́браза своегѡ̀ бг҃о дѣ́льное подо́бїе , є҆́же прїѧ́тъ ѿ дв҃ы .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бо ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

~Соверше́нъ сы́и по сꙋществꙋ̀ , бг҃ъ и҆ чл҃къ ви́дѣнъ бы́сть . соверше́нѡ спаса́ѧ по ѡ҆боемꙋ̀ , своѧ̀ вои́стинꙋ сво́йства . ꙗ҆́кѡ бг҃ъ бо чл҃ческїи ѻ҆́бразъ ᲂу҆вѣрѧ́ѧ , беспло́тнѣ воѡ҆бразѝ . є҆го́же на́мъ ꙗ҆́кѡ стѣ́нꙋ и҆ покро́въ дарова́лъ є҆́сть .

~Вознесѝ ро́гъ бж҃їи сло́ве , и҆сповѣ́даю щихъ тѧ̀ бг҃а и҆ чл҃ка , и҆ бг҃оначерта́н номꙋ ѻ҆́бразꙋ поклонѧ́ющихсѧ , и҆́мже живо́тъ вѣ́чныи , всѣ́мъ дарова́сѧ вѣ́р ным̾ . и҆ ᲂу҆празднѝ пога́нскаѧ шата́нїѧ , твоеѧ̀ невѣ́дꙋщихъ бжⷭ҇твеныѧ си́лы .

=сла́ва . С=вѣ́титсѧ но́ваѧ цр҃кви , сла́вы бо свѣ́тъ восїѧ́лъ є҆́сть , плотоподобо зра́чное ѡ҆бли́чїе бг҃а на́шегѡ . беспло́т ное же ᲂу҆красѝ , є҆ди́нъ ꙗ҆́коже вѣ́сть са́мъ . лицѐ своѐ просвѣти́въ , на спасе́ нїе люде́й хрⷭ҇тои҆мени́тыхъ .

=и҆ ны́нѣ , боⷢ҇ . В=сю̀ ѡ҆ст҃и́лъ є҆́сть тва́рь , пре́жде ѿ ст҃а́гѡ тѝ восїѧ̀ чре́ва дв҃о . но превосїѧ́лъ є҆́сть тогѡ̀ па́че дне́сь , ꙗ҆́кѡ ѿ незаходи́мыхъ ꙗ҆́вльшꙋсѧ , тогѡ̀ бжⷭ҇твеномꙋ ѻ҆́бразꙋ . ѿ землѝ пога́н скїѧ пресла́внѡ , да́въ на спасе́нїе вѣ́р нымъ лю́демъ и҆ гра́дꙋ .

=пѣ́снь , ѳ҃ . і҆рмо́съ . В=сѧ́къ зе́менъ , да взыгра́етсѧ дх҃омъ просвѣща́емъ . да ликовствꙋ́етъ же , беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре . и҆ да пое́тъ , ра́дꙋйсѧ пребла же́ннаѧ , бцⷣе чи́стаѧ прⷭ҇нѡ дв҃о .

~Ра́дꙋисѧ та́йнѡ , бж҃їи хрⷭ҇толюби́выи ны́нѣ вели́кїи гра́де , к̾ тебѣ́ бо прїи́де црⷭ҇твꙋѧи все́ю тва́рїю , бжⷭ҇твенагѡ ра́ди ѡ҆бли́чїѧ , первоѡбра́знагѡ подо́бїѧ , и҆ тебѐ и҆зво́лилъ є҆́сть и҆збра́ти себѣ̀ въ жили́ще .

~Пое́мъ бг҃ꙋ пѣ́снь бл҃года́рнꙋю , и҆зво́ли вшемꙋ бога́тство превели́ко , на́мъ по да́ти стѣ́нꙋ неѡ҆бори́мꙋ , и҆ небла́знено ᲂу҆тверже́нїе , бг҃овоѡбраже́нныи зра́къ бжⷭ҇твеныѧ пло́ти є҆гѡ̀ . є҆го́же чтꙋ́ще вѣ́рнїи велича́емъ .

=сла́ва . ѽ= па́че ᲂу҆ма̀ чюде́съ твои́хъ гдⷭ҇и , и҆́хже сотворѝ на́мъ на тѧ̀ надѣ́ющи мсѧ . ꙗ҆́коже бо и҆мѣ̀ неи҆зрече́нно ржⷭ҇тво̀ , та́кѡ и҆ стра́нно всѣ́мъ показа̀ воѡбраже́нїе , зра́ка твоегѡ̀ недоразꙋ́м ное . є҆го́же чтꙋ́щыѧ ны̀ , и҆зба́ви ѿ всѧ́кагѡ гнѣ́ва .

=и҆ ны́нѣ , боⷢ҇ . В=ысота̀ вои́стинꙋ , и҆ глꙋ бина̀ неи҆зрече́нна , твоеѧ̀ та́йны чⷭ҇таѧ . ꙗ҆́коже бо и҆зы́де несказа́ннѡ и҆з̾ тебѐ вы́шнїи , та́кѡ и҆ ви́дѣнъ бы́сть дне́сь , прише́дъ к̾ на́мъ беспло́тнымъ свѣ́том̾ зра́ка є҆гѡ̀ , пло́тїю смѣ́шьсѧ ве́щи съ земны́ми .

=ѿпꙋ́стъ : И҆́=же неи҆зрече́ннымъ про́мы сломъ , пре́жде своеѧ̀ во́льныѧ стрⷭ҇ти , бл҃гои҆зво́ливыи воѡбрази́ти прест҃ы́и нерꙋкотворе́нныи ѻ҆́бразъ , пречⷭ҇тагѡ и҆ бг҃овочеловѣ́чнагѡ лица̀ своегѡ̀ на плащани́цѣ , є҆́же є҆́сть ст҃ы́и ᲂу҆брꙋ́съ . гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ ти мт҃ре , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

