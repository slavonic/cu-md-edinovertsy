<document xmlns="http://www.ponomar.net/culiturgical">
<p>Т<red>ропа́рь, ст҃лю нико́ле. гла́съ, д҃.</red></p>

<p><red>П</red>ра́вило вѣ́рѣ, и҆ ѻ҆́бразъ кро́тости, воз̾держа́нїю ᲂу҆чи́телѧ ꙗ҆ви́тѧ гдⷭ҇ь ста́ дꙋ своемꙋ̀, ꙗ҆́же веще́мъ и҆́стина. сегѡ̀ ра́ди стѧжа́въ смире́нїемъ высѡ́каѧ, нището́ю бога́таѧ, ѻ҆́ч҃е на́шъ ст҃лю нико́лае, молѝ хрⷭ҇та̀ бг҃а спасти́сѧ дш҃а́мъ  на́шимъ  <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти дш҃ѧ на́шѧ.</p>

<p>К<red>ано́нъ. гла́съ, в҃. пѣ́снь, а҃. і҆рмо́съ. В</red>о глꙋбинѣ̀ потопѝ дре́вле, фараѡни́т скаѧ всѧ̀ во́инства, преѡрꙋже́нꙋ си́лꙋ. вопло́щшеесѧ сло́во, преспѣ́ющыѧ грѣ хѝ потреби́ло є҆́сть, пресла́вныи гдⷭ҇ь, ꙗ҆́кѡ  просла́висѧ.</p>

<p><red>запѣ́въ: С</red>т҃лю хрⷭ҇то́въ нико́лае, молѝ бг҃а  ѡ҆  на́съ  <red>[покло́н̾].</red></p>

<p><red>В</red>ѣнцено́сецъ прⷭ҇то́лꙋ хрⷭ҇то́вꙋ, премꙋ́дре нико́лае, пред̾стоѧ̀ со а҆́гг҃льскими чи́н ми, просвѣще́нїе ми да́рꙋй, ѡ҆зарѧ́ющее дꙋшѝ моеѧ̀ ѡ҆мраче́нїе, ꙗ҆́кѡ да восхва лю̀ ра́дꙋѧсѧ твою̀ пребл҃же́нне па́мѧть <red>[два́жды].</red></p>

<p><red>сла́ва. П</red>рославлѧ́ѧи всѧ̀ гдⷭ҇ь, и҆́же того̀ сла́вѧщыѧ, тѧ̀ вѣ́рнымъ прибѣ́жище да́лъ є҆́сть, напа́стей и҆ бѣ́дъ и҆збавлѧ́ юща, притека́ющыѧ к̾ твоемꙋ̀ кро́вꙋ нико́лае, и҆ призыва́ющыѧ тѧ, вѣ́рою и҆ любо́вїю  пресла́вне.</p>

<p><red>и҆ ны́нѣ, боⷢ҇. И҆</red>зравни́тисѧ жела́нїеми вло́жь, ѕмі́и вселꙋка́выи содѣ́телю, ꙗ҆́кѡ плѣ́нника восхи́ти. тобо́ю же пречⷭ҇таѧ призва́нъ бы́хъ, ѡ҆божи́всѧ и҆́стиннѡ, ты́ бо ѽ бг҃омт҃и, и҆́же менѐ  ѡ҆божи́вшаго  родила̀  є҆сѝ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃лю хрⷭ҇то́въ нико́лае, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, к̾ ско́ромꙋ помо́щ никꙋ и҆ тѣ́пломꙋ застꙋ́пникꙋ, и҆ молѣ́ бникꙋ ко сп҃сꙋ ѡ҆ дш҃а́хъ на́шихъ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. П</red>роцвѣла̀ є҆́сть пꙋсты́ нѧ ꙗ҆́кѡ кри́нъ гдⷭ҇и, ꙗ҆зы́чнаѧ непло дѧ́щаѧ цр҃кви прише́ствїемъ ти, ѡ҆ не́й же  ᲂу҆тверди́сѧ  моѐ  срⷣце.</p>

<p><red>Н</red>ико́лае бл҃же́нне, влⷣцѣ при́сныи ᲂу҆че ни́къ ты̀ бы́въ, спаса́еши к̾ тебѣ̀ прите ка́ющыѧ ѿ лю́тыхъ бѣ́дъ и҆ сме́рти го́ркїѧ  <red>[два́жды].</red></p>

<p><red>сла́ва. Ѡ҆</red>чи́сти рабы̀ своѧ̀, и҆ грѣхо́въ ѡ҆ставле́нїе ꙗ҆́кѡ бл҃гъ да́рꙋй, нико́лы твоегѡ̀ ᲂу҆го́дника, и҆́же к̾ тебѣ̀ хода́ тайствы  многомлⷭ҇тиве.</p>

<p><red>и҆ ны́нѣ, боⷢ҇. О</red>у҆ста́ви смꙋще́нїе дꙋшѝ моеѧ̀ пречⷭ҇таѧ, и҆ жи́знь ѡ҆кормѝ пре ст҃а́ѧ бг҃а ро́ждьши, ѡ҆ не́мъ же ᲂу҆тверди́сѧ  срⷣце  моѐ.</p>

<p><red>сѣда́ленъ. гла́съ, и҃. В</red>озше́дъ на высо тꙋ̀ добродѣ́телей, бжⷭ҇твеными ѿ тꙋ́дꙋ ѻ҆́ч҃е ѡ҆зари́сѧ сїѧ́нїи чюде́съ, пресвѣ́телъ вои́стинꙋ ꙗ҆ви́сѧ ми́рови па́стырь, и҆ в̾ напа́стѣхъ сы́и пред̾ста́тель непобѣ ди́мъ. тѣ́мже пресла́внѡ врага̀ побѣ́ ждь, лжꙋ̀ ѿгна́лъ є҆сѝ, и҆ чл҃ки спа́слъ є҆сѝ ѿ сме́рти нико́лае, молѝ хрⷭ҇та̀ бг҃а, грѣхо́въ ѡ҆ставле́нїе дарова́ти, чтꙋ́щым̾ любо́вїю  ст҃ꙋ́ю  па́мѧть  твою̀.</p>

<p><red>сла́ва, и҆ ны́нѣ, боⷢ҇. Ꙗ҆́</red>кѡ дв҃ꙋ є҆ди́нꙋ в̾ жена́хъ, тѧ̀ без̾ сѣ́мене ро́ждьшꙋю бг҃а пло́тїю, всѝ ᲂу҆бл҃жа́емъ ро́ди чл҃честїи, ѻ҆́гнь бо всели́сѧ в̾ тѧ̀ бжⷭ҇твеныи, и҆ ꙗ҆́кѡ младе́нца дои́ши зижди́телѧ и҆ гдⷭ҇а. тѣ́мже а҆́гг҃льскїй собо́ръ, и҆ чл҃че скїи ро́дъ, досто́йнѡ сла́вимъ прест҃о́е ржⷭ҇тво̀ твоѐ, и҆ согла́снѡ вопїе́мъ ти, молѝ хрⷭ҇та̀ бг҃а, согрѣше́нїемъ ѡ҆ставле́ нїе дарова́ти, воспѣва́ющымъ досто́й нѡ  сла́вꙋ  твою̀.</p>

<p><red>пѣ́снь, д҃. і҆рмоⷭ҇. П</red>рише́ствовавъ ѿ дв҃ы, ни хода́тай ни а҆́гг҃лъ, но ты̀ са́мъ гдⷭ҇и вопло́щьсѧ, и҆ спасѐ всего́ мѧ чл҃ка, тѣ́мъ вопїю́ ти, сла́ва си́лѣ твое́й.</p>

<p><red>П</red>рибли́жисѧ чи́стѣ зарѧ́мъ дх҃о́вным̾, свѣтоно́сецъ бы́лъ є҆сѝ, ми́рꙋ просвѣ ща́ѧ концы̀, всѣ́мъ пред̾стоѧ̀, и҆ всѧ̀ спаса́ѧ, вѣ́рою к̾ тебѣ̀ притека́ющыѧ.</p>

<p><red>И҆</red>збавлѧ́ѧ ѿ сме́рти, ꙗ҆́коже ꙗ҆ви́сѧ нико́лае ю҆́ношы прпⷣбне, та́кѡ и҆ ны́нѣ мѧ спасѝ ѿ всѧ́кагѡ ѡ҆бстоѧ́нїѧ, и҆ напа́стей  и҆  бѣ́дъ  всебл҃же́нне.</p>

<p><red>сла́ва. Ѡ҆</red>блиста́лъ є҆сѝ добродѣ́телей сїѧ́нїемъ всебога́те, подража́тель преи҆з рѧ́денъ своемꙋ̀ влⷣцѣ бы́въ, спаса́еши же призыва́емь, и҆́же бл҃гоговѣ́нїемъ и҆ лю бо́вїю  тѧ  сла́вѧщыѧ.</p>

<p><red>и҆ ны́нѣ, боⷢ҇. Н</red>а́йде на тѧ̀ влⷣка тва́ри воплоща́емъ, и҆ спаса́ѧ ꙗ҆́кѡ милосе́рдъ всего́ мѧ чл҃ка, тѣ́мже вѣ́рнїи бцⷣꙋ тѧ сла́вимъ.</p>

<p><red>пѣ́снь, є҃. і҆рмо́съ. П</red>росвѣще́нїе во тмѣ̀ лежа́щымъ, и҆ спасе́нїе ненача́емымъ хрⷭ҇тѐ сп҃се мо́й, къ тебѣ̀ ᲂу҆́треннюю цр҃ю ми́рныи, просвѣти́ мѧ сїѧ́нїемъ си, и҆но́го бо ра́звѣ тебѐ бг҃а незна́ємъ.</p>

<p><red>Б</red>г҃оподо́бнымъ житїе́мъ требл҃же́нне просвѣща́емь, ѡ҆сꙋжде́ныѧ непра́вед нымъ мече́мъ ᲂу҆́мрети, пред̾ста́въ и҆зба́ вилъ є҆сѝ, влⷣцѣ хрⷭ҇тꙋ̀ зовꙋ́щыѧ, и҆но́гѡ ра́звѣ тебѐ бг҃а незна́емъ <red>[два́жды].</red></p>

<p><red>сла́ва. Н</red>а́ нб҃сѣхъ присносꙋ́щнꙋю сла́вꙋ ны́нѣ зрѧ̀, неи҆згл҃анныѧ бжⷭ҇твеныѧ зарѝ, пресвѣ́тлыми наслажда́ѧсѧ сїѧ́ нїи. покры́й мѧ пред̾ста́нїемъ си прпⷣбне, ᲂу҆го́дниче хрⷭ҇то́въ всече́стне.</p>

<p><red>и҆ ны́нѣ, боⷢ҇. Д</red>а сво́й взы́щеши ѻ҆́браз̾ погребе́нныи страстьмѝ сп҃се, нбⷭ҇ныхъ ᲂу҆таи́всѧ сꙋ́ществъ, вопло́щьсѧ ѿ дв҃ы, ꙗ҆ви́лсѧ є҆сѝ тебѐ зовꙋ́щымъ, и҆но́гѡ ра́звѣ  тебѐ  бг҃а  незна́емъ.</p>

<p><red>пѣ́снь, ѕ҃. і҆рмо́съ. В</red>ъ бе́зднѣ грѣхо́в нѣй ѡ҆держи́мъ, неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ, ѿ тлѝ бж҃е мѧ воз̾ведѝ.</p>

<p><red>И҆́</red>же побѣ́ды нико́лае вѣне́цъ, на твое́мъ версѣ̀ досто́йнѡ положи́сѧ, ꙗ҆́кѡ побѣди́тель ᲂу҆́бѡ и҆зрѧ́денъ, тѧ̀ призыва́ющыѧ  спасѝ  <red>[два́жды].</red></p>

<p><red>сла́ва. О</red>у҆мерщве́на мѧ бл҃же́нне согрѣ ше́нїи, и҆ страстны́ми треволне́нїи пог рꙋжа́ема, ꙗ҆́вльсѧ спасѝ, направлѧ́ѧ к̾ приста́нищꙋ  бжⷭ҇твеныѧ  во́ли.</p>

<p><red>и҆ ны́нѣ, боⷢ҇. Н</red>а тѧ̀ ᲂу҆пова́нїе возло жи́хъ, мт҃и прⷭ҇нѡ дв҃о, спасе́нїѧ моегѡ̀, и҆ тѧ̀ пред̾ста́тельницꙋ положи́хъ жи вотꙋ̀  тве́рдꙋ  и҆  непоколѣби́мꙋ.</p>

<p><red>конда́къ. гла́съ, д҃. В</red>ъ ми́рѣхъ ст҃е нико́лае ст҃ль бы́въ, хрⷭ҇то́во бо прпⷣбне є҆ѵⷢ҇а́лїе и҆спо́лни, положи́лъ є҆сѝ дш҃ꙋ свою̀ за́ люди своѧ̀, и҆ спа́слъ є҆сѝ непо ви́нныѧ ѿсме́рти. сего̀ ра́ди ѡ҆ст҃и́сѧ, и҆ ꙗ҆ви́сѧ ве́лїи таи́нникъ бж҃їѧ бл҃года́ти.</p>

<p><red>и҆́косъ. В</red>оспое́мъ ны́нѣ ст҃лѧ пѣ́сньми, ми́рскимъ лю́демъ па́стырѧ и҆ ᲂу҆чи́телѧ, да мл҃твами є҆гѡ̀ просвѣти́мсѧ. се́й бо ꙗ҆ви́сѧ чи́стъ ве́сь, нетлѣ́ненъ дх҃омъ, хрⷭ҇то́ви приносѧ̀ же́ртвꙋ непоро́чнꙋ, чи́стꙋ и҆ бл҃гопрїѧ́тнꙋ, ꙗ҆́кѡ ст҃ль ѡ҆чи ще́нъ дш҃е́ю и҆ тѣ́ломъ, и҆ и҆́стиненъ цр҃кви пред̾ста́тель и҆ побо́рникъ, и҆ ве́ лїи  таи́нникъ  бж҃їѧ  бл҃года́ти.</p>

<p><red>пѣ́снь, з҃. і҆рмо́съ. Ѡ҆</red> тѣ́лѣ зла́тѣ на́ поли деи́рѣ слꙋжи́мѣмъ, трїѐ ѻ҆́троцы неради́ша ѡ҆ без̾бо́жнѣмъ велѣ́нїи, но посредѣ̀ пла́мени в̾ве́ржени, прохлажда́ еми поѧ́хꙋ, блгⷭ҇ве́нъ бг҃ъ ѻ҆ц҃ъ на́шихъ.</p>

<p><red>Ѻ҆́</red>стрымъ и҆скꙋше́нїемъ пресѣка́емь є҆́смь, и҆ лю́тѣ пострѣка́емь, и҆ ко вра то́мъ а҆́да прибли́жихсѧ, неча́ѧнїемъ поража́емь, спаси́ мѧ моли́твами си бл҃же́нне, и҆ воздви́гни пѣ́ти, бл҃госло ве́нъ бг҃ъ ѻ҆ц҃ъ на́шихъ <red>[два́жды].</red></p>

<p><red>сла́ва. Н</red>езаходи́магѡ свѣ́та, невеще́ ствеными лꙋча́ми ѡ҆блиста́емь, сꙋ́щыѧ во тмѣ̀ скорбе́й и҆ ѡ҆ѕлобле́нїи и҆схитѝ, и҆ къ посѣще́нїю весе́лїѧ наста́ви пою́ щыѧ, бл҃гослове́нъ бг҃ъ ѻ҆ц҃ъ на́шихъ.</p>

<p><red>и҆ нн҃ѣ, боⷢ҇. М</red>олѝ своегѡ̀ сн҃а и҆ гдⷭ҇а дв҃о чⷭ҇таѧ, про́данныѧ лю́тыми согрѣше́нь ми и҆ лестьмѝ ѕмїи́ными, кро́вїю є҆гѡ̀ честно́ю и҆зба́вити, пою́щыѧ, бл҃госло ве́нъ  бг҃ъ  ѻ҆ц҃ъ  на́шихъ.</p>

<p><red>пѣ́снь, и҃. і҆рмо́съ. В</red>ъ пе́щь ѻ҆́гненнꙋю, къ дѣ́темъ є҆вре́йскимъ соше́дшагѡ, и҆ пла́мень на хла́дъ прело́жшагѡ бг҃а, по́йте всѧ̀ дѣ́ла гдⷭ҇а, и҆ превозноси́те є҆гѡ̀  во́  вѣки.</p>

<p><red>Ꙗ҆́</red>кѡ бл҃гъ и҆ млрⷭ҇дъ, и҆́же во глꙋбинѣ̀ напа́стей лю́тѣ содержи́ми вопїе́мъ, свободѝ бл҃же́нне нико́лае, разрѣше́нїе подаѧ̀ мл҃твами си, и҆́же ко сп҃сꙋ хрⷭ҇тꙋ̀ сщ҃еннотаи́нниче <red>[два́жды].</red></p>

<p><red>сла́ва. Т</red>аи́нник̾ и҆́же па́че ᲂу҆ма̀ ст҃ы́мъ, и҆ слꙋжи́тель нбⷭ҇нымъ сы́и бг҃омꙋ́дре, а҆рхїере́й же вѣ́ренъ, согрѣше́нїи ѡ҆ста вле́нїѧ просѝ ѿ сп҃са на́шегѡ, сщ҃енно ꙗ҆вле́нне.</p>

<p><red>и҆ ны́нѣ, боⷢ҇. И҆</red>знемога́етъ ми ны́нѣ ᲂу҆́мъ, во глꙋбинꙋ̀ впа́дшꙋ нече́стїѧ, ꙗ҆́кѡ ѿ всю́дꙋ разли́чными ѡ҆бьѧ́тъ є҆́смь ѕлы́ми. но ты̀ дв҃о и҆сцѣлѝ, без̾ стра́стїѧ  свѣ́томъ  ѡ҆дѣва́ющи.</p>

<p><red>пѣ́снь, ѳ҃. і҆рмо́съ. Б</red>ез̾нача́льна роди́те лѧ сн҃ъ бг҃ъ и҆ гдⷭ҇ь, вопло́щьсѧ ѿ дв҃цы на́мъ ꙗ҆ви́сѧ, ѡ҆мраче́нныѧ просвѣти́ ти, и҆ собра́ти расточе́нныѧ. тѣ́мъ все хва́льнꙋю  бцⷣꙋ  велича́емъ.</p>

<p><red>С</red>вѣще́ю бл҃года́ти бг҃омꙋ́дре просвѣща́ емь, и҆ свѣти́льникъ бл҃гоче́стїѧ ꙗ҆́вѣ бы́въ, сꙋ́щыѧ в̾ напа́стѣхъ спаса́еши, и҆ и҆́же во глꙋбинѣ̀ морстѣ́й и҆збавлѧ́е ши, и҆ пита́еши а҆́лчющыѧ пресла́внѡ все бл҃же́нне <red>[два́жды].</red></p>

<p><red>сла́ва. И҆́</red>же в̾ раѝ пи́щи ны́нѣ водво рѧ́ѧсѧ, неи҆зрече́ннꙋю сла́вꙋ ꙗ҆́снѡ зрѧ̀, ѿ нбⷭ҇ныхъ крꙋ́гъ пѣвцы̀ своѧ̀ нази ра́еши, ѿ страсте́й и҆збавлѧ́ѧ, бг҃оно́се пресла́вне.</p>

<p><red>и҆ ны́нѣ, боⷢ҇. П</red>ремꙋ́дрость и҆ си́ла и҆ сло́во соста́вное ѻ҆ц҃ꙋ̀, дв҃о чⷭ҇таѧ. є҆го́же зачала̀ є҆сѝ, ѿ свои́хъ пречⷭ҇тыхъ крове́й бг҃омт҃и живы́и хра́мъ прїе́мъ, и҆ се́й по совокꙋпле́нїю себѣ̀ соедини́въ нераздѣ́ льнѡ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ и҆́же во ст҃ы́хъ ѻ҆ц҃а на́шегѡ нико́лы а҆рхїепи́ скопа ми́рлики́йскихъ чюдотво́рца и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>