Т=ропа́рь , а҆́ннѣ ка́шинской . гла́съ , г҃ .=

~Дне́сь восхвалѧ́емъ тѧ̀ , прпⷣбнаѧ бл҃го вѣ́рнаѧ вели́каѧ кнѧги́нѧ и҆́нокинѧ а҆́нно . ꙗ҆́кѡ лоза̀ плодови́та процвѣла̀ є҆сѝ посредѣ̀ те́рнїѧ . во всѣ́хъ бл҃гоче сти́выхъ вели́кихъ кнѧги́нѧхъ . во и҆но ки́нѧхъ же , а҆́ки кри́нъ процветѐ в̾ ви ногра́дѣ , во́ градѣ ка́шинѣ . добродѣ́те льми свои́ми . и҆ всѣ́хъ ᲂу҆диви́ла є҆сѝ чю́днымъ свои́мъ житїе́мъ . тѣ́мъ ᲂу҆го ди́ла є҆сѝ хрⷭ҇тꙋ̀ бг҃ꙋ . к̾ немꙋ́ же взы́де ра́дꙋющесѧ и҆ веселѧ́щисѧ . и҆ ны́нѣ пре быва́еши с̾ ли́ки прпⷣбныхъ же́нъ . наслажда́ющисѧ ра́йскїѧ красоты̀ и҆ весе́лїѧ . мо́лимъ тѧ̀ , молѝ ѡ҆ на́съ чл҃колю́бца хрⷭ҇та̀ бг҃а на́шегѡ . дарова́ти на́мъ ми́ръ и҆ ве́лїю млⷭ҇ть =[два́жды].=

=сла́ва , и҆ ны́нѣ , боⷢ҇ . Т=ебѐ хода́таицꙋ спасе́нїѧ ро́да на́шегѡ , воспѣва́емъ бцⷣе дв҃о . пло́тїю бо є҆ю́же и҆з̾ тебѐ проше́дъ сн҃ъ тво́й и҆ бг҃ъ на́шъ , крⷭ҇тнꙋю прїе́мъ стра́сть . и҆зба́вилъ є҆́сть на́съ и҆з̾ и҆стлѣ́ нїѧ , ꙗ҆́кѡ чл҃колю́бецъ .

К=ано́нъ . гла́с̾ , г҃ . пѣ́снь , а҃ . і҆рмо́съ . И҆́=же во́ды дре́вле ма́нїемъ бжⷭ҇твенымъ , во є҆ди́но со́нмище совокꙋпѝ , и҆ раздѣли́ выи мо́ре і҆и҃льтескимъ лю́демъ . сѐ бг҃ъ на́шъ препросла́вленъ сы́и , тогѡ̀ є҆ди́на гѡ воспое́мъ , ꙗ҆́кѡ просла́висѧ .

=запѣ́въ : П=рⷣпбнаѧ мт҃и ,бл҃говѣ́рнаѧ кнѧги́нѧ а҆́нно , молѝ бг҃а ѡ҆ на́съ =[покло́н̾].=

~Да́ждь мѝ гдⷭ҇и разꙋмѣ́нїе , да достолѣ́ пнѣ воспою̀ , и҆ воспросла́влю бл҃гоꙋго́ж дьшꙋю тѝ , пред̾бы́вшꙋю сїю̀ вели́кꙋю кнѧги́ню и҆́нокиню а҆́ннꙋ . и҆ возопїю̀ тебѣ̀ хрⷭ҇тꙋ̀ моемꙋ̀ , ꙗ҆́кѡ просла́висѧ .

=Ѻ҆= тебѣ̀ бл҃же́ннаѧ мт҃и а҆́нно , хощꙋ̀ ны́нѣ ѧ҆зы́къ подви́гнꙋти , и҆ сло́во про сте́рти . с̾поспѣши́ ми недосто́йномꙋ моли́твами твои́ми ꙗ҆́же к̾ бг҃ꙋ . да достолѣ́пнѣ воспою̀ тѧ̀ . и҆ воспою̀ гдⷭ҇ви моемꙋ̀ ꙗ҆́кѡ просла́висѧ .

=сла́ва . С=о млады́хъ ного́тъ свои́хъ , стра́хъ бж҃їи и҆мѣ́ла є҆сѝ , в̾ срⷣце свое́мъ бл҃же́ннаѧ . є҆го́же до конца̀ содержа́щи , ᲂу҆крѣплѧ́ема бжⷭ҇твеною бл҃года́тїю . тѣ́мъ и҆ дш҃ꙋ свою̀ спасла̀ є҆сѝ . вы́нꙋ пою́щи хрⷭ҇тꙋ̀ , ꙗ҆́кѡ просла́висѧ .

=и҆ ны́нѣ , боⷢ҇ . Т=ы̀ ѿ всѣ́хъ родѡ́въ про и҆збра́ннаѧ дв҃це пречⷭ҇таѧ влⷣчце . тобо́ю ве́сь ми́ръ ѡ҆бнови́сѧ . и҆ ве́сь ро́дъ чл҃чь ѿ льстѝ дїѧ́волѧ свободи́сѧ . и҆ возопѝ ко хрⷭ҇тꙋ̀ , ꙗ҆́кѡ просла́висѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбнаѧ мт҃и ,бл҃говѣ́рнаѧ кнѧги́нѧ а҆́нно , ꙗ҆́кѡ всѝ по́ бз҃ѣ къ тебѣ̀ прибѣ га́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=епло́днаѧ дш҃е и҆ без̾ ча́днаѧ , стѧжѝ пло́дъ ѡ҆́ бз҃ѣ , и҆ веселѧ́ щисѧ возопі́й ᲂу҆тверди́хсѧ тобо́ю бж҃е , нѣ́сть ст҃а , и҆ нѣ́сть пра́ведна , па́че тебѐ гдⷭ҇и .

~Ѻ҆́ко дш҃е́вное чи́сто и҆ здра́во и҆мѣ́ла є҆сѝ ѿ ю҆́ности своеѧ̀ бл҃же́ннаѧ . и҆́мже всегда̀ зрѣ́ла є҆сѝ къ го́рнемꙋ селе́нїю . є҆го́же и҆ дости́гла є҆сѝ . и҆ воспѣ̀ хрⷭ҇тꙋ̀ , ꙗ҆́кѡ нѣ́сть ст҃а , и҆ нѣ́сть пра́ведна , па́че тебѐ гдⷭ҇и .

~И҆з̾ бл҃гочести́ва ко́рени прои҆зшла̀ є҆сѝ бл҃же́ннаѧ . и҆ во всѧ̀ днѝ живота̀ свое гѡ̀ , с̾ сꙋпрꙋ́гомъ свои́мъ чи́стѡ и҆ непо ро́чнѡ пребыва́ющи . и҆ хрⷭ҇тꙋ̀ вопїю́щи , ꙗ҆́кѡ нѣ́сть ст҃а , и҆ нѣ́сть пра́ведна , па́че тебѐ гдⷭ҇и .

=сла́ва . Н=ичто́же ᲂу҆́бг҃а вѧ́щши добро́ты дш҃е́вныѧ . ты́ же прпⷣбнаѧ мт҃и соблюла̀ є҆сѝ ю҆̀ непреткнове́ннѡ . вопїю́щи ко хрⷭ҇тꙋ̀ , ꙗ҆́кѡ нѣ́сть ст҃а , и҆ нѣ́сть пра́ве дна , па́че тебѐ гдⷭ҇и .

=и҆ ны́нѣ , боⷢ҇ . Ѻ҆=трокови́це чи́стаѧ дв҃це мт҃и гдⷭ҇а на́шегѡ . помози́ ми недосто́й номꙋ рабꙋ̀ своемꙋ̀ , воспѣ́ти ᲂу҆го́дницꙋ сн҃а твоегѡ̀ , и҆ бг҃а моегѡ̀ . прпⷣбнꙋю мт҃рь а҆́ннꙋ . и҆ рещѝ ко хрⷭ҇тꙋ̀ , ꙗ҆́кѡ нѣ́сть ст҃а , и҆ нѣ́сть пра́ведна , па́че тебѐ гдⷭ҇и .

=сѣда́ленъ . гла́съ , г҃ . В=оспита́нна была̀ є҆сѝ бл҃же́ннаѧ , ѿ ро́ждьшихъ свои́хъ в̾ за́повѣдехъ гдⷭ҇нихъ . ꙗ҆́кѡ лоза̀ въ красноцвѣтꙋ́щихъ виногра́дѣхъ . тѣ́мъ тѧ̀ и҆ ᲂу҆блажа́емъ , и҆ ст҃ꙋ́ю па́мѧть твою̀ вѣ́рнѡ почита́емъ . молѝ хрⷭ҇та̀ бг҃а , да спасе́тъ дш҃ѧ на́шѧ .

=сла́ва , и҆ ны́нѣ , боⷢ҇ . С=вѣ́та превѣ́чнагѡ , и҆́же ѿ ѻ҆ц҃а пре́жде вѣ́къ рожде́ное сло́ во бж҃їе , породила̀ є҆сѝ на́мъ пречⷭ҇та́ѧ влⷣчце хрⷭ҇та̀ бг҃а на́шегѡ . є҆мꙋ́же вселе́н наѧ поклони́сѧ . и҆ ѿ тмы̀ сме́ртныѧ свободи́сѧ . тѣ́мъ тѧ̀ съ ни́мъ непре ста́ннѡ пое́мъ и҆ велича́емъ .

=пѣ́снь , д҃ . і҆рмо́съ . П=окры́ла є҆́сть нб҃са̀ добродѣ́тель твоѧ̀ хрⷭ҇тѐ , и҆з̾ кїѡ́та бо проше́дъ , ст҃ы́ѧ твоеѧ̀ нетлѣ́нныѧ мт҃ре , в̾ цр҃кви сла́вы ти ꙗ҆ви́сѧ , ꙗ҆́кѡ младе́нецъ на рꙋкꙋ̀ носи́мъ . и҆ и҆спо́лни шасѧ всѧ̀ твоегѡ̀ хвале́нїѧ .

~Преꙋкраше́нна была̀ є҆сѝ прпⷣбнаѧ мт҃и , добродѣ́тельми свои́ми , ꙗ҆́кѡ цвѣ́ты бл҃гоꙋха́нными , и҆ ꙗ҆́кѡ ка́мыцы драго цѣ́нными . тѣ́мъ и҆ ᲂу҆годи́ла є҆сѝ нетлѣ́ нномꙋ цр҃ю и҆ влⷣцѣ всѣ́хъ . є҆мꙋ́же и҆ воспѣ́ла є҆сѝ , гдⷭ҇и и҆спо́лнишасѧ всѧ̀ твоегѡ̀ хвале́нїѧ .

=Ѽ= тве́рдое ѻ҆снова́нїе вѣ́ры , ѽ крѣ́п кое любле́нїе к̾ бг҃ꙋ . в̾ же́нстѣмъ ᲂу҆́бѡ є҆стествѣ̀ мꙋ́жески побѣди́ла є҆сѝ неви́ димагѡ врага̀ сꙋпоста́та . и҆ та́кѡ ᲂу҆го ди́ла є҆сѝ хрⷭ҇тꙋ̀ , и҆ возопѝ к̾ немꙋ̀ . гдⷭ҇и и҆спо́лнишасѧ всѧ̀ твоегѡ̀ хвале́нїѧ .

=сла́ва . Х=рⷭ҇то́въ хра́мъ была̀ є҆сѝ прпⷣбнаѧ мт҃и . свое́ю чистото́ю и҆ цѣломꙋ́дрїемъ , и҆ про́чими добродѣ́тельми . тѣ́мъ и҆ в̾мѣсти́ла в̾ себѐ ст҃а́гѡ дх҃а . к̾ немꙋ́ же и҆ возопи́ла є҆сѝ , гдⷭ҇и и҆спо́лнишасѧ всѧ̀ твоегѡ̀ хвале́нїѧ .

=и҆ ны́нѣ , боⷢ҇ . В=ои́стинꙋ всѣ́хъ тваре́й вы́шши ꙗ҆ви́ласѧ є҆сѝ влⷣчце . и҆ кто̀ дово́ленъ по достоѧ́нїю и҆зрещѝ вели́чїе твоѐ . ши́рши бо нб҃съ ꙗ҆ви́сѧ чре́во твоѐ , въ не́мъ бо носи́ла є҆сѝ всѣ́ми невмѣсти́магѡ бг҃а . к̾ немꙋ́ же и҆ рекла̀ є҆сѝ , гдⷭ҇и и҆спо́лнишасѧ всѧ̀ твоегѡ̀ хва ле́нїѧ .

=пѣ́снь , є҃ . і҆рмо́съ . Ꙗ҆́=кѡ ви́дѣ и҆са́їѧ ѻ҆бра́знѡ на прⷭ҇то́лѣ превысо́цѣ бг҃а , ѿ а҆́гг҃лъ сла́вы да́ры прїе́млюща , ѽ ѻ҆каѧ́нныи вопїѧ́ше а҆́зъ , прови́дѣхъ воплоща́ема бг҃а , свѣ́та невече́рнѧ , и҆ ми́ромъ ѡ҆блада́юща .

~А҆́ще и҆ во бл҃годе́ньствїи пребыла̀ є҆сѝ блаже́ннаѧ мт҃и . и҆ всѧ́кое и҆зоби́лїе бли́зъ себѐ и҆мꙋ́щи . и҆ ника́коже вда ла́сѧ є҆сѝ на пи́щныи поко́й и҆ весе́лїе . но зе́лнымъ трꙋдо́мъ и҆ воздержа́нїем̾ , тѣ́ло своѐ ᲂу҆дрꙋча́ющи . и҆ воспѣва́ющи жениха̀ своегѡ̀ хрⷭ҇та̀ , свѣ́та невече́рнѧ , и҆ ми́рѡмъ ѻ҆блада́юща .

~Любо́вїю хрⷭ҇то́вою ᲂу҆ѧзви́вшисѧ , бл҃же́н наѧ мт҃и вели́каѧ кнѧги́нѧ и҆́нокинѧ а҆́нно . ꙗ҆́кѡ добропло́днаѧ лоза̀ в̾ вино гра́дѣ , во́ градѣ ка́шинѣ благи́ми свои́ми дѣѧ́нїи . и҆ побѣди́ла є҆сѝ бѣсо́в̾ скїѧ полкѝ . воспѣва́ющи хрⷭ҇та̀ , свѣ́та невече́рнѧ , и҆ ми́рѡмъ ѻ҆блада́юща .

=сла́ва . И҆́=стиннымъ свѣ́томъ хрⷭ҇то́вымъ ѻ҆сїѧ́нна была̀ є҆сѝ мт҃и ст҃а́ѧ , вели́каѧ кнѧги́нѧ и҆́нокинѧ а҆́нно . насыща́ющи сѧ ѿ негѡ̀ ве́лїѧ бл҃года́ти . воспѣва́ ющи є҆гѡ̀ , свѣ́та невече́рнѧ , и҆ ми́рѡмъ ѻ҆блада́юща .

=и҆ ны́нѣ , боⷢ҇ . Т=ы̀ ᲂу҆́бѡ чи́стаѧ мт҃и гдⷭ҇нѧ , чистото́ю и҆ дв҃ьствомъ всѣ́хъ превозшла̀ є҆сѝ . тѣ́мъ и҆збра́нна є҆сѝ въ бж҃їе в̾мѣсти́лище . и҆ породила̀ є҆сѝ на́м̾ хрⷭ҇та̀ бг҃а на́шегѡ , свѣ́та невече́рнѧ , и҆ ми́рѡмъ ѻ҆блада́юща .

=пѣ́снь , ѕ҃ . і҆рмо́съ . Б=е́здна послѣ́днѧѧ грѣхо́въ ѡ҆бы́де мѧ , и҆ и҆счеза́етъ дх҃ъ мо́й . но просте́ръ влⷣко высо́кꙋю свою̀ мы́шцꙋ , ꙗ҆́кѡ петра́ мѧ , ᲂу҆пра́вителю спасѝ .

~И҆з̾ бл҃гочести́вагѡ ко́рене прои҆зошла̀ є҆сѝ , прпⷣбнаѧ мт҃и вели́каѧ кнѧги́нѧ и҆́нокинѧ а҆́нно . бл҃гоче́стїемъ же и҆ вѣ́ рою , а҆́ки цвѣ́тъ процвѣла̀ є҆сѝ , во свое́мъ ѻ҆те́чествїи во́ градѣ ка́шинѣ . и҆ прешла̀ є҆сѝ къ го́рнемꙋ жи́тельствꙋ . и҆ вопїю́щи ко хрⷭ҇тꙋ̀ , ꙗ҆́кѡ петра́ мѧ , ᲂу҆пра́вителю спасѝ .

~Вои́стинꙋ досто́йна є҆сѝ ве́лїѧ похва лы̀ , прпⷣбнаѧ мт҃и вели́каѧ кнѧги́нѧ и҆́нокинѧ а҆́нно . ꙗ҆́кѡ в̾ же́нстѣмъ є҆сте ствѣ̀ , мꙋ́жескꙋю крѣ́пость и҆мѣ́ла є҆сѝ . и҆ побѣди́ла є҆сѝ сꙋпротивоборца̀ дїѧ́ волѧ . и҆ воспѣ́ла є҆сѝ ко влⷣцѣ хрⷭ҇тꙋ̀ , ꙗ҆́кѡ петра́ мѧ , ᲂу҆пра́вителю спасѝ .

=сла́ва . Е҆́=й ᲂу҆́бѡ вели́къ и҆ тве́рдъ ᲂу҆́мъ и҆мѣ́ла є҆сѝ прпⷣбнаѧ . всѧ́ бо кра́снаѧ ми́ра сегѡ̀ , ꙗ҆́кѡ ᲂу҆ме́ты в̾мѣни́ла є҆сѝ бл҃же́ннаѧ . ничто́же возмо́же поколе ба́ти бл҃горо́днꙋю твою̀ дш҃ꙋ . и҆ воспѣ́ла є҆сѝ хрⷭ҇тꙋ̀ , ꙗ҆́кѡ петра́ мѧ , ᲂу҆пра́вителю спасѝ .

=и҆ ны́нѣ , боⷢ҇ . Л=е́стнымъ ᲂу҆́бѡ ѕмїи́ным̾ престꙋпле́нїемъ низ̾падо́хомъ . но съ сн҃омъ твои́мъ і҆с҃ъ хрⷭ҇то́мъ , бг҃омъ на́ шимъ совоста́хомъ мт҃и гдⷭ҇нѧ . є҆го́же родила̀ є҆сѝ на́мъ , свѣ́тъ и҆ живо́тъ и҆ воскрⷭ҇нїе .

=конда́къ . гла́съ , д҃ . Ꙗ҆́=кѡ пресвѣ́тлаѧ ѕвѣзда̀ ꙗ҆ви́ласѧ є҆сѝ в̾ рꙋ́сстѣй землѝ во́ градѣ ка́шинѣ , прпⷣбнаѧ мт҃и а҆́нно . во всѣ́хъ благочести́выхъ вѣ́рныхъ жена́хъ , чи́стымъ свои́мъ и҆ непоро́ч нымъ житїе́мъ . во и҆ноки́нѧхъ же а҆́ки кри́нъ процвѣла̀ є҆сѝ , соверше́нными свои́ми трꙋды̀ и҆ по́двиги . и҆ взы́де к̾ вы́шнемꙋ гра́дꙋ ра́дꙋющесѧ и҆ веселѧ́ щисѧ . ꙗ҆́кѡ до́бре совершѝ своѐ тече́нїе . и҆ ны́нѣ честны́ѧ твоѧ̀ мо́щи , а҆́ки би́серїе драго́е ꙗ҆ви́шасѧ на и҆сцѣле́нїе всѣ́мъ приходѧ́щимъ тѝ с̾вѣ́рою . тѣ́мъ вопїе́мъ тѝ , ра́дꙋисѧ всекра́снаѧ дш҃е́ю . и҆ молѝ хрⷭ҇та̀ бг҃а ѡ҆ спасе́нїи дꙋ́шъ на́шихъ .

=и҆́косъ . Г=дⷭ҇и цр҃ю и҆ влⷣко всѣ́хъ , ѿве́рзи мѝ ᲂу҆стнѣ̀ недосто́йномꙋ рабꙋ̀ своемꙋ̀ , и҆ пода́ждь мѝ сло́во ра́зꙋма . да досто лѣ́пнѣ воспою̀ и҆ восхвалю̀ сїю̀ прпⷣбнꙋю вели́кꙋю кнѧги́ню и҆́нокиню а҆́ннꙋ . и҆ рѣкꙋ̀ к̾ не́й си́це . ра́дꙋисѧ мт҃и ст҃а́ѧ и҆ великои҆мени́таѧ кнѧги́нѧ и҆́нокинѧ а҆́нно , ꙗ҆́кѡ ѿ ю҆́ности своеѧ̀ возлюби́ла є҆сѝ хрⷭ҇та̀ , и҆ по за́повѣдемъ є҆гѡ̀ ше́ст вовала є҆сѝ . ра́дꙋисѧ ꙗ҆́кѡ зе́лнымъ свои́мъ трꙋдо́мъ и҆ воздержа́нїем̾ тѣ́ло своѐ ᲂу҆дрꙋчи́вши . ра́дꙋисѧ ꙗ҆́кѡ сподо́ биласѧ є҆сѝ ѿ́ бг҃а чюдотво́рнагѡ да́ра . ра́дꙋисѧ ꙗ҆́кѡ ѻ҆зарѝ бг҃ъ се́рдце твоѐ , є҆́же восхотѣ́ла є҆сѝ ѻ҆блещи́сѧ во и҆́но ческое ѻ҆дѣѧ́нїе и҆ послѣ́довати хрⷭ҇тꙋ̀ . ра́дꙋисѧ ни́щим̾ пита́телнице , и҆ си́рым̾ застꙋ́пнице . ра́дꙋисѧ всѣ́мъ рꙋ́сскимъ жена́мъ похвала̀ и҆ ᲂу҆добре́нїе . ра́дꙋисѧ все́й россі́йстѣй держа́вѣ тве́рдое ѻ҆гра жде́нїе . ра́дꙋисѧ вмѣ́стѡ земна́гѡ црⷭ҇тва нбⷭ҇ное полꙋчи́ла є҆сѝ . ра́дꙋисѧ ꙗ҆́кѡ по сме́рти твое́й ꙗ҆ви́шасѧ мо́щи твоѧ̀ мно́го лѣ́тъ нетлѣ́нны . ра́дꙋисѧ ꙗ҆́кѡ пред̾стои́ши съ ли́ки ст҃ы́хъ и҆ прпⷣбныхъ же́нъ невече́рнемꙋ свѣ́тꙋ . и҆ мо́лишисѧ ѡ҆ спасе́нїи дꙋ́шъ на́шихъ .

=пѣ́снь , з҃ . і҆рмо́съ . Ꙗ҆́=коже дре́вле , бл҃го чести́выѧ трѝ ѻ҆́троки прохла́ди , во пла́мени халдѣ́йстѣмъ , свѣ́тлымъ бжⷭ҇тва̀ ѻ҆гне́мъ . и҆ на́съ ѡ҆зарѝ бл҃госло ве́нъ є҆сѝ взыва́юща , бж҃е ѻ҆ц҃ъ на́ших̾ .

~И҆́бо ве́лїе чю́до ꙗ҆ви́сѧ во́ градѣ ка́ши нѣ . ꙗ҆́кѡ чⷭ҇тны́ѧ мо́щи твоѧ̀ мно́го лѣ́тъ земле́ю покрове́нны бы́ша . ны́нѣ же бж҃їею бл҃года́тїю , ꙗ҆ви́шасѧ верхꙋ̀ землѝ , на и҆сцѣле́нїе всѣ́мъ приходѧ́ щимъ тѝ с̾ вѣ́рою , и҆ вопїю́щимъ , бл҃го слове́нъ бг҃ъ ѻ҆ц҃ъ на́шихъ .

~Ка́кѡ ᲂу҆́бѡ ꙗ҆́кѡ свѣ́тлаѧ лꙋна̀ сїѧ́ю щаѧ посредѣ̀ звѣ́здъ . та́кѡ и҆ ты̀ бл҃же́ннаѧ пребыла̀ є҆сѝ , а҆́ки свѣща̀ свѣ тѧ́щисѧ посредѣ̀ россі́йскихъ же́нъ , чю́д нымъ свои́мъ житїе́мъ , вы́нꙋ воспѣва́ ющи хрⷭ҇тꙋ̀ , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=сла́ва . О=у҆тверже́нна была̀ є҆сѝ мт҃и прпⷣбнаѧ , а҆́ки а҆дама́нтъ крѣ́пкїи , добродѣ́телми свои́ми . ꙗ҆́кѡ невѣ́ста ᲂу҆кра́шенна была̀ є҆сѝ мани́сты златы́ ми . дѣ́лы свои́ми благи́ми . воспѣва́ ющи хрⷭ҇тꙋ̀ , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=и҆ ны́нѣ , боⷢ҇ . Ю҆́=ницꙋ тѧ̀ нескве́рнꙋю дв҃ꙋ и҆ бцⷣꙋ , и҆здале́ча пррⷪ҇цы ра́зными гл҃ы и҆зреко́ша . и҆́нъ бо тѧ̀ го́рꙋ мы́сленнꙋю наречѐ . дрꙋгі́и же роди́телницꙋ бж҃їю . ѻ҆́въ же рꙋно̀ , и҆́нъ же сщ҃е́нїѧ две́рь . тѣ́мже и҆ мы̀ всѝ досто́йнѡ тѧ̀ пое́мъ и҆ славосло́вимъ во́ вѣки .

=пѣ́снь , и҃ . і҆рмо́съ . С=лꙋжи́ти жи́вꙋ бг҃ꙋ , и҆́же в̾вавѷлѡ́нѣ дѣ́ти претерпѣ́вше , ѡ҆ мꙋсикѣ́и и҆ ѻ҆рга́нѣхъ неради́ша . и҆ во пла́мени посредѣ̀ стоѧ́ще , бг҃оꙋго́днꙋю пѣ́снь воспѣва́юще поѧ́хꙋ , бл҃гослови́те всѧ́каѧ дѣ́ла гдⷭ҇нѧ гдⷭ҇а .

~Ка́кѡ ᲂу҆́бѡ и҆зрекꙋ̀ вели́чїе бж҃їе на те бѣ̀ прпⷣбнаѧ мт҃и а҆́нно . ꙗ҆́кѡ в̾ толи́ цѣхъ лѣ́тех̾ ѡ҆брѣто́шасѧ мо́щи твоѧ̀ нетлѣ́нны . на ᲂу҆дивле́нїе всѣ́мъ чл҃кѡмъ , пою́щимъ , бл҃гослови́те всѧ́ каѧ дѣ́ла гдⷭ҇нѧ гдⷭ҇а .

~Ничто́же дража́йшее ᲂу҆́бг҃а добродѣ́тель ныѧ дꙋшѝ , є҆́йже ве́сь ми́ръ недосто́ин̾ . тѣ́мъ ты̀ прпⷣбнаѧ мт҃и па́че всегѡ̀ прилѣжа̀ ѡ҆ си́цѣвѣй без̾сме́ртнѣй ве́щи . пою́щи хрⷭ҇та̀ , бл҃гослови́те всѧ́ каѧ дѣ́ла гдⷭ҇нѧ гдⷭ҇а .

=сла́ва . Ꙗ҆́=кѡ свѣщꙋ̀ свѣ́тлꙋ ᲂу҆гото́вала є҆сѝ бл҃горо́днꙋю дꙋ́шꙋ свою̀ , прпⷣбнаѧ мт҃и а҆́нно . тѣ́мъ и҆ по сме́рти твое́й чюдодѣ́йствовасѧ ѿ́бг҃а . мно́га и҆сцѣле́ нїѧ недꙋ́жнымъ бы́ша ѿ честны́хъ моще́й твои́хъ . мы́ же пое́мъ , бл҃госло ви́те всѧ́каѧ дѣ́ла гдⷭ҇нѧ гдⷭ҇а .

=и҆ ны́нѣ , боⷢ҇ . Г=дⷭ҇а моегѡ̀ ро́ждьши мт҃и без̾невѣ́стнаѧ . споспѣ́шница моемꙋ̀ недоꙋ́мїю , и҆ грꙋ́бомꙋ недоразꙋ́мїю . мо лю́тисѧ пречи́стаѧ , сподо́би мѧ̀ пѣ́ти сн҃ꙋ твоемꙋ̀ , хрⷭ҇тꙋ̀ бг҃ꙋ на́шемꙋ , бл҃госло ви́те всѧ́каѧ дѣ́ла гдⷭ҇нѧ гдⷭ҇а .

=пѣ́снь , ѳ҃ . і҆рмоⷭ҇ . И҆́=же сла́дкою пречⷭ҇тагѡ тѝ ржⷭ҇тва̀ стрѣло́ю ᲂу҆нзе́ни чи́стаѧ , твое́й достожела́ннѣй добро́тѣ дивѧ́ щесѧ , пѣ́сньми а҆́гг҃льскими досто́йнѡ тѧ̀ , ꙗ҆́кѡ мт҃рь бж҃їю велича́емъ .

~И҆́же вѣ́сть гдⷭ҇ь ст҃ы́хъ свои́хъ просла влѧ́ти , и҆ и҆мена̀ и҆́хъ воспомина́ти . на пи́санны бо сꙋ́ть ᲂу҆негѡ̀ на́ нб҃сѣхъ въ кни́гахъ живо́тныхъ . та́коже и҆ тебѐ просла́ви свои́мъ млрⷭ҇дїемъ , прпⷣбнаѧ мт҃и а҆́нно . тѣ́мъ тѧ̀ досто́йнѡ пое́мъ и҆ велича́емъ .

~Нѣ́сть ᲂу҆́бѡ лѣ́по ѡ҆ ст҃ы́хъ и҆ пра́вед ныхъ молча́ти . ѡ҆ нечести́выхъ же и҆ невѣ́рныхъ воспомина́ти . тѣ́мъ не ᲂу҆мо лчю́же бж҃їѧгѡ дарова́нїѧ сбы́вшагосѧ на тебѣ̀ , прпⷣбнаѧ мт҃и а҆́нно . ꙗ҆́ко и҆ по сме́рти твое́й просла́ви тѧ̀ бг҃ъ чюдесы̀ свои́ми . тѣ́мъ тѧ̀ пое́мъ и҆ велича́емъ .

=сла́ва . Ю҆́=ностнымъ є҆щѐ во́зрастомъ была̀ є҆сѝ , прпⷣбнаѧ мт҃и а҆́нно . тѣ́сным̾ и҆ приско́рбнымъ пꙋте́мъ ше́ствовала є҆сѝ . всѧ́кїѧ бо сла́дости , ꙗ҆́кѡ го́рести ѿвраща́ющисѧ . и҆ дости́гла є҆сѝ неи҆зре че́нныѧ ра́дости . тѣ́мъ тѧ̀ пое́мъ и҆ велича́емъ .

=и҆ ны́нѣ , боⷢ҇ . А҆=арѡ́новъ же́злъ прозѧ́ бшїи влⷣчце , пре́жде ᲂу҆́бѡ без̾пло́денъ бы́въ . послѣ́жде цвѣ́тъ и҆ пло́дъ и҆спꙋ стѝ . та́коже и҆ ты̀ прест҃а́ѧ дв҃о без̾ сѣ́ мене , породѝ хрⷭ҇та̀ бг҃а на́шегѡ . тѣ́мъ тѧ̀ пое́мъ и҆ велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбныѧ мт҃ри на́шеѧ , бл҃говѣ́рныѧ кнѧги́ни а҆́нны ка́шинскїѧ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

