Т=ропа́рь , крⷭ҇тꙋ̀ . гла́съ , а҃ .=

~Спасѝ гдⷭ҇и лю́ди своѧ̀ , и҆ бл҃гословѝ до стоѧ́нїе своѐ , побѣ́ды держа́ве росси́й стѣй на сопроти́вныѧ да́рꙋй , и҆ своѧ̀ сохранѧ́ѧ крⷭ҇то́мъ лю́ди =[два́жды].=

=сла́ва , и҆ ны́нѣ , то́йже .=

К=ано́нъ , честно́мꙋ и҆ животворѧ́щемꙋ крⷭ҇тꙋ̀ . гла́съ , д҃ . пѣ́снь , а҃ . і҆рмоⷭ҇ . Ѿ=ве́рзꙋ ᲂу҆ста̀ моѧ̀ , и҆ напо́лнѧтсѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тлѡ торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́въ : С=ла́ва гдⷭ҇и крⷭ҇тꙋ̀ твоемꙋ̀ честно́мꙋ =[покло́н̾].=

~Крⷭ҇те всеси́льне , а҆пⷭ҇лѡмъ похвала̀ , прпⷣбнымъ ᲂу҆тверже́нїе , и҆ вѣ́рнымъ зна́менїе . і҆єра́рхѡмъ и҆ мч҃нкѡмъ сла́ ва , побѣ́да и҆ ᲂу҆тверже́нїе всѣ́мъ хва́лѧщымъ тѧ .

~Крⷭ҇те всечⷭ҇тны́и , четвероконе́чнаѧ си́ла , а҆пⷭ҇лѡмъ бл҃голѣ́пїе , и҆ мч҃нкѡмъ крѣ́ пость , немощны́мъ здра́вїе показа́сѧ , ме́ртвымъ воскрⷭ҇нїе , па́дающымъ воз дви́женїе .

=сла́ва . К=рⷭ҇те ты́ ми си́ла бꙋ́ди , крѣ́пость и҆ держа́ва , и҆зба́витель и҆ пред̾ра́тникъ , на борю́щыѧ мѧ̀ щи́тъ и҆ храни́тель , побѣ́да и҆ ᲂу҆тверже́нїе моѐ , прⷭ҇нѡ соблю да́ющи мѧ̀ и҆ покрыва́ющи .

=и҆ ны́нѣ , боⷢ҇ . Н=а крⷭ҇тѣ̀ , всенепоро́чнаѧ , своегѡ̀ сн҃а ꙗ҆́кѡ ᲂу҆зрѣ̀ , ѻ҆рꙋ́жїе ско́рб ное ᲂу҆тро́бꙋ твою̀ растерза̀ , и҆ воскли ца́ла є҆сѝ рыда́ющи в̾ болѣ́зни , но а҆́бїе просла́вила є҆сѝ крⷭ҇та̀ си́лꙋ .

=катава́сїѧ : С=охранѝ ѿ бѣ́дъ рабы̀ своѧ̀ , си́лою чⷭ҇тна́гѡ крⷭ҇та̀ твоегѡ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣга́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ в̾ бжⷭ҇твеннѣй ти сла́вѣ , вѣнце́мъ сла́вы сподо́би .

~Крⷭ҇те прпⷣбнымъ ѻ҆рꙋ́жїе , ѻ҆бою́дныи ме́чь хрⷭ҇то́въ , вѣ́рнымъ ᲂу҆добре́нїе , болѧ́щымъ и҆сцѣле́нїе и҆ застꙋпле́нїе , и҆ воздви́женїе ᲂу҆ме́ршымъ всече́стне .

~Крⷭ҇те ѻ҆снова́нїе бл҃гоче́стїѧ , бѣсо́мъ показа́сѧ гꙋби́тель , и҆ цр҃квамъ бл҃го лѣ́пїе , нечести́вымъ поги́бель , враго́мъ посрамле́нїе въ дн҃ь сꙋ́дныи .

=сла́ва . К=рⷭ҇те живоно́сныи , ты́ ми бꙋ́ди крѣ́пость , и҆ побѣ́да и҆ щи́тъ и҆ стѣна̀ нера́тꙋема , бѣсо́мъ ѿгна́нїе , и҆ помы сло́мъ погаше́нїе , и҆ ᲂу҆ма̀ моегѡ̀ сохране́нїе .

=и҆ ны́нѣ , боⷢ҇ . Р=аспѧ́тїе поно́сное дв҃о влⷣчце , тво́й сн҃ъ претерпѣ́лъ є҆́сть , и҆ сме́рть неподо́бнꙋю , но вознесе́сѧ , низ̾ ве́рже проти́вныѧ вра́жїѧ си́лы , ꙗ҆́кѡ без̾сме́ртенъ .

=сѣда́ленъ . гла́съ , и҃ . П=роначерта́ше та́й нѡ дре́вле времене́мъ , і҆сꙋ́съ на́ввинъ крⷭ҇та̀ ѻ҆́бразъ . ꙗ҆́коже рꙋ́цѣ прострѐ крⷭ҇то ѡ҆бра́знѡ сп҃се мо́й , и҆ ста̀ со́лнечное тече́нїе , до́ньдеже врагѝ погꙋбѝ проти́ вѧщыѧсѧ тебѣ̀ бг҃ꙋ . тѣ́мже за́йде на крⷭ҇тѣ́ тѧ зрѧ̀ , и҆ до́лѣ держа́вꙋ сме́рти разори́въ , и҆ а҆́да свѧза́лъ є҆сѝ .

=пѣ́снь , д҃ . і҆рмо́съ . С=ѣдѧ́и во сла́вѣ , на прⷭ҇то́лѣ бжⷭ҇твеннѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твеныи , ѿ пречⷭ҇тыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

~Четвероконе́чныи сы́и ми́ръ , и҆ ꙗ҆́кѡ трїѡбою́дный ме́чь , нача́ла тмѣ̀ сѣче́ ши , на́ми воѡбража́емъ , крⷭ҇те ѻ҆рꙋ́жїе вели́кое хрⷭ҇то́во , и҆ непобѣди́мое побѣ ди́тельство всеси́льное .

~Твоѧ̀ высота̀ живоно́сне крⷭ҇тѐ , воздꙋ́ шнагѡ кнѧ́зѧ бїе́тъ , и҆ глꙋбина̀ всеѧ̀ бе́здны закала́етъ ѕмі́ѧ , широтꙋ̀ па́ки воѡбража́етъ , низ̾лага́ѧ мирска́гѡ кнѧ́зѧ , крѣ́постїю твое́ю .

=сла́ва . В=ознесе́сѧ сопривле́клъ є҆сѝ па́д шыѧсѧ , воздви́глъ є҆сѝ є҆стество̀ зем но́е , престо́лꙋ бж҃їю спросла́вилсѧ є҆сѝ . крⷭ҇те высото̀ вели́каѧ , мїрскі́и мо́сте , дш҃ꙋ мою̀ ѿ страсте́й глꙋбины̀ вознесѝ вско́рѣ .

=и҆ ны́нѣ , боⷢ҇ . К=рⷭ҇тоѡбра́знѡ пречⷭ҇таѧ ѻ҆трокови́це бцⷣе , дла́ни своѝ распросте́ рши , ко и҆́же на крⷭ҇тѣ̀ воздви́женомꙋ , и҆ моли́твы дв҃о ны́нѣ принесѝ , за всѣ́хъ вѣ́рнѡ молѧ́щихсѧ тебѣ̀ .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твеннѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ родила̀ є҆сѝ без̾лѣ́тнагѡ сн҃а , всѣ́мъ воспѣва́ющымъ тѧ̀ ми́ръ подава́юща .

~Крⷭ҇те нбⷭ҇наѧ лѣ́ствице ст҃ы́ни . степе́ немъ наста́вниче , хрⷭ҇то́ва высота̀ и҆ сла́ ва є҆сѝ , бж҃їи ѻ҆́бразъ назнамена́теленъ ми́рꙋ , неви́димомꙋ же и҆ ви́димомꙋ є҆диноче́стнѣ .

~Крⷭ҇те ѻ҆́бразе неиспи́саныи си́лою , ѡ҆сщ҃е́нїе вода́мъ , ѡ҆чище́нїе воздꙋ́хꙋ . ѡ҆сщ҃е́нїе и҆ просвѣще́нїе всѧ́комꙋ , мꙋ́же ства зна́менїе , и҆ хрⷭ҇то́въ ски́петръ не прело́жныи , проти́вныѧ въ зе́млю попира́ѧ .

=сла́ва . К=рⷭ҇те всеси́льне , ѕлочести́выѧ низложѝ врагѝ , ненави́дѧщыѧ и҆ хꙋ́лѧ щыѧ тѧ безꙋ́мнѡ , ꙗ҆зы́ки попалѝ , и҆ ᲂу҆гасѝ шата́нїѧ и҆́хъ . ѽ крⷭ҇те всест҃ы́и и҆ хрⷭ҇тоно́сныи , сохранѝ на́съ держа́вою свое́ю .

=и҆ ны́нѣ , боⷢ҇ . В=сѣ́хъ цр҃це влⷣчце , ски́пе тромъ ржⷭ҇тва̀ твоегѡ̀ , разрꙋшѝ дв҃це воста́нїе , хꙋ́лѧщих̾ крⷭ҇тнꙋю си́лꙋ . да́ждь крѣ́пость и҆ ѡ҆чище́нїе , побѣ́дꙋ и҆ по́мощь странѣ̀ на́шей .

=пѣ́снь , ѕ҃ . і҆рмо́съ . Б=жⷭ҇твеное сѐ и҆ все чⷭ҇тно́е соверша́юще пра́зднество , бг҃омꙋ́ дрїи бж҃їѧ мт҃ре , прїиди́те рꙋка́ми во спле́щемъ , ѿ неѧ̀ ро́ждьшагосѧ вѣ́рою сла́вѧще .

~Крⷭ҇тъ всѣ́мъ воскрⷭ҇нїе . крⷭ҇тъ па́дшымъ и҆справле́нїе , страсте́мъ ᲂу҆мерщве́нїе , и҆ пло́ти пригвожде́нїе . крⷭ҇тъ дꙋша́мъ сла́ва и҆ свѣ́тъ вѣ́чныи .

~Крⷭ҇тъ враго́мъ гꙋби́тель , крⷭ҇тъ ѕлочести́ вымъ ꙗ҆́зва и҆ плѣне́нїе , и҆ вѣ́рнымъ держа́ва , бл҃гочести́вымъ храни́тель , и҆ бѣсо́мъ ѿгони́тель .

=сла́ва . К=рⷭ҇тъ страсте́мъ па́гꙋба . крⷭ҇тъ помысло́мъ ѿгна́нїе . крⷭ҇тъ сокрꙋше́нїе ꙗ҆зы́ческо и҆скꙋси́телно , и҆ дꙋховѡ́мъ показа́сѧ лови́тельство .

=и҆ ны́нѣ . К=рⷭ҇тъ воздви́жетсѧ , и҆ па́да ютъ дꙋхо́въ воздꙋ́шныхъ чи́нове . крⷭ҇тъ снизхо́дитъ , и҆ нечести́вїи всѝ ᲂу҆жаса́ю тсѧ , ꙗ҆́ко мо́лнїю ви́дѧще крⷭ҇тнꙋю си́лꙋ .

=конда́къ . гла́съ , д҃ . В=ознесы́исѧ на́ крⷭ҇тъ во́лею , тезоимени́томꙋ ны́нѣ гра́дꙋ твоемꙋ̀ , щедро́ты твоѧ̀ да́рꙋй хрⷭ҇тѐ бж҃е . воз̾веселѝ си́лою свое́ю , держа́вꙋ россі́йскꙋю , побѣ́ды даѧ̀ є҆́й на сопо ста́ты , посо́бїе и҆мꙋ́ще твоѐ ѻ҆рꙋ́жїе ми́рꙋ , непобѣди́мꙋю побѣ́дꙋ .

=и҆́косъ . И҆́=же до тре́тїѧгѡ небесѐ восхи ще́нъ бы́сть въ ра́й , и҆ глаго́лы ᲂу҆слы́ шавъ бжⷭ҇твеныѧ неи҆зрече́нныѧ , и҆́хже не лѣ́ть є҆́сть ꙗ҆зы́ки чл҃ческими гл҃ати . что̀ къ гала́томъ пи́шетъ , ꙗ҆́кѡ рачи́ телем̾ писа́нїю , прочто́сте и҆ разꙋмѣ́сте , мнѣ̀ речѐ не бꙋ́ди хвали́тисѧ то́кмѡ ѡ҆ крⷭ҇тѣ̀ гдⷭ҇ни , на не́мже страда́въ , ᲂу҆бѝ стра́сти . тогѡ̀ ᲂу҆́бѡ и҆ мы̀ и҆звѣ́стнѡ держи́мсѧ , крⷭ҇та̀ гдⷭ҇нѧ похвалы̀ всѣ́хъ . є҆́сть бо на́мъ спасе́нїе сїѐ дре́во , ѻ҆рꙋ́жїе ми́рꙋ непобѣди́маѧ побѣ́да .

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Нераздѣ́лнꙋю трⷪ҇цꙋ и҆ неслїѧ́ннꙋю , є҆сте ство̀ є҆ди́ньствомъ бг҃осло́вимъ , ѻ҆ц҃а нерожде́на , и҆ рожде́на сн҃а , и҆ ст҃а́гѡ и҆сходи́телнаго бжⷭ҇твенаго дх҃а пѣ́сньми пою́ще , бл҃гослове́нъ бг҃ъ ѻ҆ц҃ъ на́шихъ .

~Незаходи́телными мо́лнїѧми твои́ми трисоста́вне , на́ши ѡ҆зарѝ ᲂу҆́мныѧ ѻ҆́чи , добро́тꙋ твою̀ трисвѣ́тнѣ пресꙋ́ществе нꙋю зрѣ́ти . ꙗ҆́же чл҃кѡм̾ недовѣ́домаѧ , и҆ непристꙋ́пнаѧ а҆́гг҃лѡмъ .

=сла́ва . Л=ꙋча́ми свѣ́та твоегѡ̀ , па́дшꙋю мѝ дш҃ꙋ возведѝ ѿ глꙋбины̀ , бл҃гі́и бж҃е препѣ́тыи и҆ всеси́лныи , попо́лзшꙋюсѧ ѿ́ свѣта бл҃года́тнагѡ , и҆ во тмꙋ̀ воглꙋ́ бльшꙋюсѧ .

=и҆ ны́нѣ , боⷢ҇ . К=рⷭ҇тоѡбра́знѡ просте́рши рꙋ́цѣ чⷭ҇таѧ , къ распросте́ршемꙋ своѝ рꙋ́цѣ на́ древѣ крⷭ҇тнѣмъ , и҆ возне́сшꙋ є҆стество̀ на́ше , и҆ ᲂу҆мертви́вшемꙋ вра же́бныѧ полкѝ , молѧ́щи непреста́й .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бо ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

~Высота̀ хрⷭ҇то́выхъ страсте́й , и҆ лꙋ́къ и҆ ѻ҆рꙋ́жїе и҆ ме́чь . ѻ҆рꙋ́жїе непосты́дное , и҆ си́ла непобѣди́маѧ , хрⷭ҇то́во под̾но́жїе , и҆ побѣди́тельство на врагѝ , зна́менїе црⷭ҇твїѧ , ски́петро вѣ́рныхъ , показа́сѧ крⷭ҇те побѣдоно́сне .

~Воздви́глъ є҆сѝ на́ше па́дшее є҆стество̀ , хрⷭ҇то́мъ распе́ншимсѧ , и҆ совоста́вивъ , высота̀ бжⷭ҇твенаѧ , глꙋбина̀ неи҆з̾гл҃ан наѧ , хрⷭ҇то́во ты̀ є҆сѝ зна́менїе крⷭ҇те пребога́те , и҆ широта̀ без̾мѣ́рнаѧ , и҆ зна́менїе непости́жимыѧ трⷪ҇цы , жиз ноно́сче .

=сла́ва . О=у҆стна́ми , дш҃е́ю же и҆ срⷣцемъ крⷭ҇тъ гдⷭ҇нь цѣлꙋ́юще , прїидѣ́те ны́нѣ вознесе́мъ всѝ и҆ возвели́чим̾ . и҆ покло нѧ́ющесѧ рце́мъ в̾кꙋ́пѣ пѣ́снь пречⷭ҇тꙋю вопїю́ще , ра́дꙋисѧ вели́кое бога́тьство крⷭ҇те , цр҃ко́вное ᲂу҆краше́нїе .

=и҆ ны́нѣ . Д=ре́во жи́зни и҆ спасе́нїѧ . дре́ во без̾сме́ртїѧ , дре́во ра́зꙋма . дре́во три любе́зно , нетлѣ́нно и҆ неизнꙋрѧ́емо , крⷭ҇тъ трисоста́вныи , чⷭ҇тно́е дре́во . трⷪ҇цы бо но́ситъ трисоста́вныѧ ѻ҆́бразъ .

=пѣ́снь , ѳ҃ . і҆рмо́съ . В=сѧ́къ зе́менъ , да взыгра́етсѧ дх҃омъ просвѣща́емъ . да ликовствꙋ́етъ же , беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре . и҆ да пое́тъ , ра́дꙋисѧ пре бл҃же́ннаѧ , бцⷣе чⷭ҇таѧ прⷭ҇нѡ дв҃о .

~Кто̀ слы́шана сотвори́тъ , ꙗ҆́коже пи́шетъ дѣ́йствїѧ твоѧ̀ мїролюбе́зныи крⷭ҇те , си́лы и҆ чюдеса̀ , и҆ ᲂу҆ме́ршымъ воста́нїе . и҆ ми́ръ ве́сь совозне́слъ є҆сѝ , вознесы́исѧ къ бг҃ꙋ многожела́емыи .

~Оу҆тверже́нїе вѣ́рнымъ , крⷭ҇тъ требл҃же́н ныи , зна́менїе и҆ похвала̀ , дре́во всеси́ лное . крⷭ҇тъ хрⷭ҇то́въ вели́кїи и҆ соверше́ ныи , а҆пⷭ҇лѡмъ похвала̀ , прпⷣбнымъ ᲂу҆тверже́нїе , и҆ мч҃нкѡмъ крѣ́пость и҆ держа́ва , цр҃е́мъ побѣ́да и҆ похвала̀ .

=сла́ва . Р=а́дꙋисѧ крⷭ҇те , ѻ҆́бразе неѡпи́сан ныи , и҆ многоимени́тыи , дре́во требога́ тное , стра́шно же и҆ всебл҃же́нно . ра́дꙋи сѧ крⷭ҇те всест҃ы́и и҆ всеси́лныи . ра́дꙋисѧ храни́телю жи́зни на́шеѧ , гдⷭ҇нь крⷭ҇те многопѣ́тыи .

=и҆ ны́нѣ , боⷢ҇ . К=рⷭ҇те честны́и , храни́тель дш҃и и҆ тѣ́лꙋ бꙋ́ди ми , ѻ҆́бразом̾ свои́м̾ бѣ́сы низлага́ѧ , врагѝ ѿгонѧ́ѧ , стрⷭ҇ти ᲂу҆пражнѧ́ѧ , и҆ бл҃гослове́нїе да́рꙋѧ ми , и҆ жи́знь и҆ си́лꙋ , содѣ́йствїемъ ст҃а́гѡ дх҃а , и҆ честны́ми пречⷭ҇тыѧ молба́ми .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ тѝ мт҃ре , си́лою честна́го и҆ животворѧ́щагѡ крⷭ҇та̀ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

