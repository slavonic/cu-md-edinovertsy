Т=ропа́рь , тре́тїемꙋ ѡ҆брѣ́тенїю=

=главы̀ і҆ѡа́нна прⷣтчи . гла́съ , д҃ .=

~Ꙗ҆́кѡ бжⷭ҇твенѡ сокро́вище сокрове́ное въ землѝ , хрⷭ҇то́съ ѿкры́лъ є҆́сть главꙋ̀ твою̀ на́мъ прⷪ҇рче и҆ прⷣтче . всѝ ᲂу҆́бѡ соше́дшесѧ в̾ тоѧ̀ ѡ҆брѣ́тенїе , пѣ́сньми бг҃огла́сными сп҃са воспое́мъ , спаса́ю щагѡ на́шъ живо́тъ , моли́твами твои́ми =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , и҃ . пѣ́снь , а҃ . і҆рмо́съ . В=о ѡ҆рꙋже́на фараѡ́на погрꙋзѝ , чюдотво рѧ́й дре́вле , мѡѷсе́йскїи же́ѕлъ крⷭ҇то ѡ҆бра́знѡ проразѝ , и҆ раздѣлѝ мо́ре . і҆и҃лѧ же бѣжа́ща , пѣ́ша ходѧ́ща спасѐ , пѣ́снь бг҃ови воз̾сыла́юща .

=запѣ́въ : С=т҃ы́и вели́кїи проро́че і҆ѡа́нне прⷣтче гдⷭ҇нь , молѝ бг҃а ѡ҆ на́съ =[покло́н̾].=

~Гла́съ словесѝ бы́въ , разрѣшѝ без̾гла́сїе моѐ , ꙗ҆́коже ѻ҆ц҃ꙋ дре́вле , ра́достнымъ гла́сомъ восхвали́ти тѧ̀ , ны́нѣшнимъ ѡ҆брѣ́тенїемъ , главы̀ твоеѧ̀ бл҃же́нне прⷣтче , нбⷭ҇ныи чл҃че . ~На главꙋ̀ рꙋ́кꙋ поло́жь прⷣтче , цр҃кви хрⷭ҇та̀ свою̀ чⷭ҇тнꙋ́ю главꙋ̀ , позна́вшꙋю трⷪ҇цы ꙗ҆вле́нїе , ꙗ҆в ле́ннꙋ твори́ши сїю̀ трети́цею , свѣ́тлѡ ѡ҆сщ҃а́ющꙋю , правосла́вныхъ соста́вы .

~Нетерпѧ̀ на мно́зѣ кры́тисѧ , гдⷭ҇нь прⷣтче , ᲂу҆страѧ́еши па́ки ꙗ҆ви́тисѧ дне́сь , не въ рꙋ́чцѣ затворѧ́емь , сре́бренѣ же сосꙋ́дѣ , во сщ҃е́ннѣмъ мѣ́стѣ лежа̀ , и҆ сщ҃еннодѣ́йственикѡмъ воз̾вѣща́ѧ .

=сла́ва . Ц=рⷭ҇твꙋющїи ꙗ҆́вѣ гра́дъ , ны́нѣ прїе́млетъ сщ҃е́нныи да́ръ , и҆́же пре́же ᲂу҆лиши́сѧ , главы̀ твоеѧ̀ прⷣтче . и҆ сеѧ̀ вхо́домъ красѧ́сѧ ра́дꙋетсѧ , и҆ до́лжнѡ ᲂу҆блажа́етъ тѧ̀ .

=и҆ ны́нѣ , боⷢ҇ . Ѿ= непло́дныѧ ᲂу҆тро́бы прозѧ́блъ є҆сѝ , гото́ваѧ творцꙋ̀ сло́вꙋ пꙋтѝ всеси́льне , ѿ дв҃ы восїѧ́вшемꙋ прест҃ы́ѧ несказа́нно . ю҆́же бцⷣꙋ вѣ́дꙋще , всѝ ро́ди ᲂу҆блажа́емъ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и вели́кїи проро́че , і҆ѡа́нне прⷣтче гдⷭ҇нь , ꙗ҆́кѡ всѝ по́ бз҃ѣ къ тебѣ̀ прибѣ га́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=бⷭ҇номꙋ крꙋ́гꙋ верхо тво́рче гдⷭ҇и , и҆ цр҃кви зижди́телю , ты̀ менѐ ᲂу҆твердѝ в̾ любвѝ свое́й , жела́нїем̾ сы́и кра́й , и҆ вѣ́рнымъ ᲂу҆тверже́нїе , є҆ди́не чл҃колю́бче .

~Блꙋ́днымъ плѧса́нїемъ , сщ҃е́ннаѧ глава̀ твоѧ̀ скве́рнѣ женѣ̀ дана̀ бы́вши , рꙋка́ма ноша́шесѧ . ны́нѣ же цѣло мꙋ́дренѡ , сщ҃е́нника дла́ньма , сщ҃е́нно вно́ситсѧ в̾ цр҃ковь ст҃ꙋ́ю .

~Бл҃гоче́стнѡ срѣта́етъ тѧ , вѣ́рныхъ совокꙋпле́нїе , со сщ҃е́нники же цр҃їе , сла́ вныи прⷣтче , пою́ще ра́достнѡ . и҆ пред̾ варѧ́ютъ тѧ̀ любо́вїю , ѡ҆сщ҃а́ющесѧ при ше́ствїемъ тѝ .

=сла́ва . Ѿ= незаходи́мыхъ сщ҃е́нныхъ , ꙗ҆́кѡ свѣтоза́рное сл҃нце , прекра́снаѧ глава̀ твоѧ̀ восїѧ́вши , всю̀ просвѣтѝ вселе́ннꙋю , проро́че хрⷭ҇то́въ и҆ прⷣтче , бжⷭ҇твеными свѣтлостьмѝ .

=и҆ ны́нѣ , боⷢ҇ . Ѿ= непло́дныхъ чре́слъ , свѣтоѧвле́нна восїѧ́лъ є҆сѝ ѕвѣзда̀ , сл҃нца сла́вы пред̾и҆ды́и , восїѧ́вшаго ѿ дв҃ьствена ѻ҆́блака крⷭ҇тлю , и҆ разрѣ́шь шаго но́щь многобо́жнꙋю .

=сѣда́ленъ . гла́съ , д҃ . И҆=зда́вшисѧ ꙗ҆́кѡ ѕла́то ѿ преложе́нїѧ , сщ҃е́ннаѧ твоѧ̀ глава̀ пресла́внѡ , ѿ незаходи́мыхъ нѣ́дръ землены́хъ , и҆ ѡ҆богатѝ вѣ́р ныхъ всѧ́кꙋ мы́сль , позна́нїѧ бжⷭ҇твена гѡ , ны́нѣ пока́йтесѧ вопїю́щи ѻ҆бы́ чнѡ . є҆́йже покланѧ́ющесѧ прⷣтче , хрⷭ҇та̀ велегла́снѡ вѣ́рою сла́вимъ .

=сла́ва , и҆ ны́нѣ , боⷢ҇ . Г=рѣхолюби́въ сы́и молю́ тѧ , ꙗ҆́же без̾грѣ́шнаго бг҃а ро́ждь шаѧ , грѣхѝ взе́млющаго ми́рꙋ чи́стаѧ , многогрѣ́шнꙋю ᲂу҆ще́дрити дш҃ꙋ мою̀ , и҆ грѣхѝ моѧ̀ мно́гїѧ ѡ҆чи́сти ти . грѣ́ш никѡмъ бо є҆сѝ ѡ҆чи́стилище , и҆ спасе́ нїе вѣ́рнымъ и҆ застꙋпле́нїе .

=пѣ́снь , д҃ . і҆рмо́съ . О=у҆слы́шахъ гдⷭ҇и смо тре́нїѧ твоегѡ̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

~Проро́къ ꙗ҆́кѡ превы́шшїи , прорече́наго ви́дѣти сподо́бисѧ , и҆лїино́ю пред̾и҆ды́и си́лою , пред̾ си́мъ бл҃же́нне прⷣтче . ~Пресла́ внꙋю главꙋ̀ свою̀ , мѵ́рѡ и҆сцѣле́нїемъ и҆сточа́ющꙋ , тре́тїе ᲂу҆́же ꙗ҆ви́лъ є҆сѝ , смра́дныѧ стра́сти ѿгонѧ́ющꙋю .

~Соше́дшесѧ почерпи́те всѝ , и҆сцѣле́нїѧ не и҆стощи́ма , ѿ и҆сто́чника и҆здае́ма , честны́ѧ главы̀ прⷣтча хрⷭ҇то́ва .

=сла́ва . Н=е в̾ рꙋ́чьце ꙗ҆́коже пе́рвїе , в̾ со сꙋ́дѣ же сре́бренѣ погребена̀ , ꙗ҆влѧ́етсѧ глава̀ твоѧ̀ , в̾ сщ҃е́нномъ мѣ́стѣ досто чю́дне .

=и҆ ны́нѣ , боⷢ҇ . С=мири́вшагосѧ спаси́ мѧ , высокомꙋ́дрено пожи́вшаго , ро́ждьшаѧ возне́сшаго , смири́вшеесѧ є҆стество̀ пречи́стаѧ .

=пѣ́снь , є҃ . і҆рмо́съ . В=скꙋ́ю мѧ ѿри́нꙋ , ѿ лица̀ твоегѡ̀ свѣ́те незаходѧ́и , покры́ ла мѧ є҆́сть чюжа́ѧ тма̀ ѻ҆каѧ́ннаго . но ѡ҆брати́ мѧ , и҆ к̾ свѣ́тꙋ за́повѣдей тѝ , пꙋтѝ моѧ̀ напра́ви молю́тисѧ .

~Ꙗ҆́кѡ хода́тай ве́тхомꙋ и҆ но́вомꙋ бы́въ сщ҃е́нне , хода́тайствы бжⷭ҇твеными , на́ше ѻ҆бетша́нїе ѡ҆бновѝ . ѡ҆бновле́нїе соверша́ющихъ но́вымъ ꙗ҆вле́нїемъ , главы̀ твоеѧ̀ бл҃же́нне прⷣтче .

=Ѿ= кома́нъ прине́сшꙋю , бл҃года́ть и҆сцѣ ле́нїемъ , главꙋ̀ твою̀ прⷣтче , къ црⷭ҇комꙋ гра́дꙋ , созыва́еши гра́ды дне́сь . в̾ тоѧ̀ прише́ствїе , собира́етъ вѣ́рныхъ мно́же ства , просвѣще́нїѧ соверше́нагѡ и҆спо́ лнена .

=сла́ва . Ц=р҃ь ᲂу҆́бѡ мно́жае вхо́дꙋ главы̀ твоеѧ̀ , не́же багрѧни́цѣ ра́дꙋетсѧ . сщ҃е́нникъ же бжⷭ҇твеныи , бг҃оно́сцꙋ тезои҆мени́тыи прⷣтче , дла́ньма сїю̀ ѡ҆держа́ѧ бл҃гословлѧ́етъ , бл҃гословѧ̀ вѣ́рныхъ соверше́ннѡ .

=и҆ ны́нѣ , боⷢ҇ . В=лⷣкꙋ ро́ждьши , ꙗ҆ви́ласѧ є҆сѝ , превы́шши го́рнихъ си́лъ , и҆ зем ны́хъ є҆стество̀ бг҃осодѣ́лавъ , дв҃о бг҃оне вѣ́сто . тѣ́мже бцⷣꙋ вои́стинꙋ дш҃е́ю и҆ ꙗ҆зы́кѡмъ , вѣ́рнїи тѧ̀ чⷭ҇таѧ сла́вимъ .

=пѣ́снь , ѕ҃ . і҆рмо́с̾ . Ѡ҆=чи́сти мѧ сп҃се , мно́ га бо без̾зако́нїѧ моѧ̀ , и҆ и҆з̾ глꙋбины̀ ѕѡ́лъ воз̾веди́ мѧ молю́сѧ , к̾ тебѣ́ бо воз̾ва́хъ и҆ ᲂу҆слы́ша мѧ , бж҃е спасе́нїѧ моегѡ̀ .

~И҆́стина ѿ землѝ , глава̀ восїѧ́вши крⷭ҇тлѧ твоегѡ̀ хрⷭ҇тѐ . лжꙋ̀ ѿгна̀ , є҆ресе́м̾ разорѝ го́рькꙋю зи́мꙋ , и҆ ми́ра просвѣ ти́ла є҆́сть .

~Почерпи́те просвѣще́нїе , и҆ бл҃года́ть бж҃їю и҆ млⷭ҇ть , и҆ главы̀ и҆ дш҃ѧ вѣ́рнѡ ѡ҆ст҃и́те , главѣ̀ прикоснꙋ́вшесѧ , и҆́же бжⷭ҇твенѣй главѣ̀ прикоснꙋ́вшагосѧ въ вода́хъ .

=сла́ва . Г=лавы̀ враго́мъ , по́днозѣ сокрꙋ ши́ти странѣ̀ на́шей , моли́сѧ прⷣтче . любо́вїю чⷭ҇тнꙋ́ю тѝ главꙋ̀ почита́ющꙋ , и҆́рода ѡ҆бличи́вшꙋю .

=и҆ ны́нѣ , боⷢ҇ . С=ꙋ́щымъ и҆́же во а҆́дѣ , свѣ́тъ проповѣ́далъ є҆сѝ приходѧ́щїи , ѿ крове́й дв҃ческихъ пло́тїю ѡ҆бложе́на , бы́вша чл҃ка , на бл҃годѣѧ́нїе чл҃кѡмъ , бл҃же́нне прⷣтче .

=конда́къ . гла́съ , в҃ . П=роро́че бж҃їи , прⷣтче бл҃года́ти , главꙋ̀ твою̀ ꙗ҆́кѡ да́ръ ѡ҆сщ҃е́нъ на землѝ ѡ҆брѣ́тшїи , и҆сцѣле́ нїѧ всегда̀ прїе́млемъ . и҆́бо па́ки ꙗ҆́ко же пе́рвѣе , в̾ ми́рѣ проповѣ́дꙋетъ покаѧ́нїе .

=и҆́косъ . Г=дⷭ҇нѧ свидѣ́тельства , прїе́мыи і҆ѡа́нне , па́че всѣ́хъ чл҃къ превы́шши бы́лъ є҆сѝ . тѣ́мже похвалы̀ соꙋкраше́ нїемъ , принестѝ тебѣ̀ ᲂу҆боѧ́хсѧ , но жела́нїемъ понꙋ́дивсѧ , пѣ́снь нача́ти дерзнꙋ́хъ . тѣ́мже непре́зри , помо́щ никъ мѝ бы́ти прехва́льне , да воз могꙋ̀ вѣнча́ти тво́й ве́рхъ ст҃ы́и , и҆́бо се́й в̾ ми́рѣ проповѣ́дꙋетъ покаѧ́нїе .

=пѣ́снь , з҃ . і҆рмо́съ . И҆́=же ѿ і҆юде́и доше́ дше ѻ҆́троцы в̾вавѷлѡ́нъ дре́вле , вѣ́рою ᲂу҆тверже́нїи , пла́мень пе́щныи попра́в ше глаго́люще , ѻ҆ц҃ъ на́шихъ бж҃е , бл҃го слове́нъ є҆сѝ .

~Сл҃нца сла́вы пресвѣ́тлыи свѣ́щникъ , бы́лъ є҆сѝ прⷣтче . тмꙋ̀ ѿгонѧ́ѧ льстѝ и҆ просвѣща́ѧ вѣ́рою зовꙋ́щыѧ , ѻ҆ц҃ъ на́шихъ бж҃е бл҃гослове́нъ є҆сѝ .

~Пра́здникъ моле́бенъ честна́ѧ цр҃кви , и҆ сі́и прⷣтче свѣ́тлѡ соверша́етъ , главꙋ̀ твою̀ почита́ющи , и҆ ѻ҆бы́чнѡ зовꙋ́щи , ѻ҆ц҃ъ на́шихъ бж҃е бл҃гослове́нъ є҆сѝ .

=сла́ва . П=ровозвѣсти́лъ є҆сѝ сло́ва стра́ шное прише́ствїе , бжⷭ҇твеными и҆гра́нь ми , возвѣща́етъ твоеѧ̀ главы̀ ѡ҆брѣ́ тенїе проро́че , нело́жными ᲂу҆сты̀ , и҆́же тѧ̀ жела́ющꙋ те́плѣ , сщ҃еннодѣ́йстве номꙋ па́стырю .

=и҆ ны́нѣ , боⷢ҇ . Д=в҃ьство и҆ ржⷭ҇тво̀ , па́че є҆стества̀ и҆ сло́ва , в̾ тебѣ̀ стеко́шасѧ . бг҃а бо воплоще́нна родила̀ є҆сѝ неска за́ннѡ бцⷣе . є҆мꙋ́же пое́мъ , ѻ҆ц҃ъ на́шихъ бж҃е бл҃гослове́нъ є҆сѝ .

=пѣ́снь , и҃ . і҆рмоⷭ҇ . С=е́дмь седми́цею пе́щь , халдѣ́йскїи мꙋчи́тель , бг҃очести́вымъ лю́тѣ разжжѐ . си́лою же лꙋ́чшею спасе́ ныхъ ви́дѣвъ , творцꙋ̀ и҆ и҆зба́вителю вопїѧ́ше , дѣ́ти бл҃гослови́те , сщ҃е́ннїи воспо́йте , лю́дїє и҆ превозноси́те є҆гѡ̀ во́ вѣки .

~Крⷭ҇тль и҆ прⷣтча , землены́и а҆́гг҃лъ , без̾ зако́нїѧ и҆з̾вѣ́стныи ᲂу҆кори́зникъ , трⷪ҇цы ꙗ҆вле́нїе , во і҆ѡрда́нѣ пе́рвѣе ви́дѣвъ , тре́тїе ꙗ҆влѧ́етъ главꙋ̀ свою̀ , всѣ́мъ любо́вїю пою́щымъ . сщ҃е́ннїи бл҃гослови́те , лю́дїе превозноси́те , хрⷭ҇та̀ во́ вѣки .

~Срѣта́етъ ᲂу҆се́рднѡ тебѐ цр҃ь прекро́т кїи , вкꙋ́пѣ со хрⷭ҇толю́бными людьмѝ прехва́льне . па́стыремъ же лꙋ́чшїи , про стира́етъ рꙋ́цѣ к̾ тебѣ̀ , и҆ своѝ прило́жь пе́рси , и҆гра́етъ с̾ весе́лїемъ , и҆ вопїе́тъ бл҃года́рнѡ , лю́дїе превозноси́те , хрⷭ҇та̀ во́ вѣки .

=сла́ва . П=а́че зла́та глава̀ твоѧ̀ , просїѧ́ вши прⷣтче , сокрове́на в̾ сре́бреныхъ со сꙋ́дѣхъ . ꙗ҆́кѡ бога́тство многоцѣ́нно , црⷭ҇комꙋ гра́дꙋ даде́сѧ . сею̀ дарова́нїи бо гатѧ́щїи бжⷭ҇твеными , ᲂу҆се́рднѡ поѧ́ше , сщ҃е́ннїи бл҃гослови́те , лю́дїе превозно си́те , хрⷭ҇та̀ во́ вѣки .

=и҆ ны́нѣ , боⷢ҇ . В=о́ чревѣ носи́момꙋ , всѧ́ческаѧ носѧ́щемꙋ , бл҃же́нне і҆ѡа́нне поклонѧ́шесѧ раболѣ́пнѡ , во́ чревѣ кры́емъ непло́днѣм̾ прехва́льне . є҆го́же ро́ждьшаѧсѧ ѿ ст҃ы́ѧ дв҃ы , а҆́гньца бж҃їѧ проповѣ́даѧ , бл҃гоче́стнѡ вопїѧ́ ше , лю́дїе превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . О=у҆страши́сѧ всѧ́къ слꙋ́хъ , неи҆зрече́ннаго бж҃їѧ схожде́нїѧ , ꙗ҆́кѡ вы́шнїи во́лею сни́де да́же и҆ до́ плоти , ѿ дв҃ческаго бо чре́ва бы́въ ᲂу҆́бо чл҃къ . тѣ́мже тѧ̀ пречⷭ҇тꙋю бцⷣꙋ , вѣ́рнїи велича́емъ .

~Непло́дныѧ прпⷣбныи пло́дъ , в̾ рожде́ ныхъ жена́ми превы́шшїи , цр҃ѧ хрⷭ҇та̀ во́инъ , вели́кїи прⷣтча , проповѣ́давыи а҆́гньца , ми́рꙋ согреше́нїѧ взе́млющаго , да восхва́литсѧ сщ҃е́нными пѣ́сньми . ~Ча́шꙋ напо́лнь бога́тнѡ , созыва́еши с̾ высо́кимъ проповѣ́данїемъ , цр҃ковь хрⷭ҇то́вꙋ , ѡ҆брѣ́тенїемъ главы̀ прⷣтчи . прїидѣ́те насы́титесѧ вопїѧ̀ , кра́сныхъ и҆́хъ же ᲂу҆гото́вахъ , и҆ воз̾вели́чите и҆́же бы́ти чл҃кѡмъ даю́щагѡ .

~Цр҃ь тѧ а҆́гг҃ле бж҃їи , а҆́гг҃лѡмъ и҆мени́ тыи , во своѐ црⷭ҇тво ра́дꙋѧсѧ прїе́млетъ . слꙋжа́щꙋ с̾ си́мъ до́брѣ , пастыренача́ льникꙋ бл҃гочⷭ҇тнѡ , и҆́же зва́нїемъ и҆ бл҃года́тїю , ᲂу҆краша́емꙋ ꙗ҆́вѣ , бг҃оно́сна гѡ сщ҃е́нника и҆ бг҃омꙋ́драгѡ .

=сла́ва . Ѻ҆=блиста́лъ є҆сѝ бжⷭ҇твено просвѣ ще́нїе , главы̀ своеѧ̀ вхо́домъ сла́вне . и҆ ᲂу҆ѧсни́лъ є҆сѝ вѣ́рныхъ срⷣца̀ вопїю́щихъ тѝ , сл҃нца незаходи́мыи свѣти́льниче , всест҃ы́и прⷣтче , страсте́й мглы̀ на́съ , гра́дъ се́й и҆ лю́ди и҆зба́ви .

=и҆ ны́нѣ , боⷢ҇ . П=ощади́ мѧ сп҃се рожде́и сѧ , и҆ сохра́нь ро́ждьшꙋю тѧ̀ , нетлѣ́ннꙋ по ржⷭ҇твѣ̀ , є҆гда̀ сѧ́деши сꙋди́ти дѣ́лѡмъ мои́мъ , и҆ без̾зако́нїѧ пре́зри и҆ грѣхѝ моѧ̀ , ꙗ҆́кѡ без̾грѣ́шенъ , ꙗ҆́кѡ бг҃ъ млⷭ҇тивъ и҆ чл҃колю́бецъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́гѡ и҆ сла́внагѡ проро́ка и҆ прⷣтчи крⷭ҇тлѧ і҆ѡа́н на , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

