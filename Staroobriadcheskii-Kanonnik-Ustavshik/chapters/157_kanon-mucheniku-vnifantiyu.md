Т=ропа́рь , мч҃нкꙋ внифа́нтїю . гла́съ , д҃ .=

~Мч҃нкъ тво́й гдⷭ҇и внифа́нтїй , во стра да́нїи свое́мъ вѣне́цъ прїѧ́тъ нетлѣ́н ныи ѿ тебѐ бг҃а на́шегѡ . и҆мѣ́ѧ бо крѣ́ пость твою̀ непобѣди́мꙋю , мꙋча́щихъ ᲂу҆празднѝ , и҆ сокрꙋшѝ бѣсо́мъ немо щна́ѧ шата́нїѧ . тогѡ̀ мл҃твами хрⷭ҇тѐ бж҃е спасѝ дш҃ѧ на́шѧ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , д҃ . пѣ́снь , а҃ . і҆рмо́съ . Т=ристоѧ́ща крѣ́пкїи , рожде́исѧ ѿ дв҃ы , без̾стра́стїе во глꙋбинѣ̀ , дш҃и трича́с тное потопѝ молю́сѧ . да тѝ ꙗ҆́кѡ въ тимпа́нѣ , во ᲂу҆мерщве́ннѣмъ тѣлесѝ , побѣ́дное пою̀ воспѣва́нїе .

=запѣ́в̾ : С=т҃ы́и мч҃нче внифа́нтїе , молѝ бг҃а ѡ҆ на́съ =[покло́н̾].=

~Оу҆се́рднымъ по́мысломъ , по́двигомъ ревнова́въ до́блимъ страда́льцемъ , пост рада́лъ є҆сѝ крѣ́пко . и҆ ѕмі́ѧ ᲂу҆мертви́ла є҆сѝ страда́нїи свои́ми живоно́сными , страда́льче внифа́нтїе , ст҃ы́мъ а҆́гг҃ломъ собесѣ́дниче .

~Ви́дѣвъ на землѝ вра́жїю ле́сть и҆злїѧ́ ннꙋ лю́тѣ , до́блїи страда́льче , дш҃ꙋ распали́въ жела́нїемъ бжⷭ҇твенымъ , в̾ше́лъ є҆сѝ в̾ сꙋди́лище небоѧ́зненымъ требл҃же́нне мꙋдрова́нїемъ .

=сла́ва . М=ꙋ́дростїю бжⷭ҇твеною просвѣ ща́емь бл҃же́нне , немꙋ́дрыѧ врагѝ ѡ҆бъ юро́дилъ є҆сѝ . хрⷭ҇та̀ воз̾вѣща́ѧ , дебель ство́мъ пло́ти ᲂу҆подо́бльшасѧ , и҆́мже ꙗ҆ви́тисѧ восхотѣ̀ , внифа́нтїе мч҃нче многострада́льне .

=и҆ ны́нѣ , боⷢ҇ . Г=о́рꙋ бж҃їю ю҆́же прови́дѣ данїи́лъ , сѣ́нь мы́сленꙋю , мр҃і́ю чи́стꙋю , сла́вы сщ҃е́нїе , трапе́зꙋ , бжⷭ҇твеныи хлѣ́бъ в̾мѣ́щшꙋю , всѝ вѣ́рнїи є҆дино мꙋ́дренѡ воспое́мъ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и мч҃нче внифа́нтїе , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́ли ши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Ꙗ҆́=кѡ непло́ды родѝ , ѿ ꙗ҆зы́къ цр҃кви . и҆ мно́гѡ ѡ҆ ча́дѣхъ и҆знемо́же со́нмище . чю́дномꙋ бг҃ꙋ на́ шемꙋ возопїе́мъ , ст҃ъ є҆сѝ гдⷭ҇и .

~Ꙗ҆́коже воз̾желѣ̀ сла́вне , свобо́дꙋ вы́ш нюю ѿ госпожѝ рабо́ты и҆збавлѧ́ешисѧ . стрⷭ҇те́мъ честны́мъ поревнова́въ сла́вне , и҆́же за милосе́рдїе раба̀ бы́вшагѡ .

~Плотьски́хъ вы́шши ꙗ҆́вльсѧ мꙋдрова́ нїи , и҆змѣне́нїемъ бжⷭ҇твенымъ внеза́ пꙋ , всѧ́кихъ прило́гъ лю́тыхъ претер пѣ́лъ є҆сѝ ра́дꙋѧсѧ , мч҃нче внифа́нтїе .

=сла́ва . С=ебѐ ѿве́рглсѧ є҆сѝ , и҆ к̾ подви го́мъ и҆ боре́нїемъ врага̀ и҆з̾ше́лъ є҆сѝ , крⷭ҇та̀ ѻ҆рꙋ́жїемъ ᲂу҆крѣ́пльсѧ . и҆ побѣ́д никъ бы́въ просла́висѧ , мч҃нче внифа́н тїе .

=и҆ ны́нѣ , боⷢ҇ . С=ебѐ и҆злїѧ̀ ѻ҆те́ческихъ не и҆стощи́въ во ᲂу҆тро́бѣ твое́й нѣ́дръ пресꙋ́щныи бг҃ъ , и҆ тво́й сн҃ъ бы́сть все непоро́чнаѧ , спаса́етъ чл҃чество .

=сѣда́лен̾ . гла́съ , д҃ . К=ъ сосло́вїю по́сланъ бы́въ мꙋ́ченическомꙋ , мч҃нкъ бы́въ и҆́стиненъ . пострада́въ по хрⷭ҇тѣ̀ крѣ́пкѡ прехва́льне . бре́мѧ же бл҃же́нне ѿ́данъ бы́сть вѣ́рою посла́вшей тѧ̀ , внифа́н тїе бл҃же́нне . но прилѣ́жнѡ молѝ , прїѧ́ти всѣ́мъ согрѣше́нїемъ соверше́н ное ѡ҆ставле́нїе .

=сла́ва , и҆ ны́нѣ , боⷢ҇ . Г=рѣхолюби́въ сы́и молю́ тѧ , без̾грѣ́шнагѡ бг҃а ро́ждь шаѧ , и҆́же грѣхѝ взе́млющагѡ ми́рꙋ чи́стаѧ . многогрѣ́шнꙋю ᲂу҆ще́дрити дш҃ꙋ мою̀ , и҆ грѣхѝ моѧ̀ мно́гїѧ ѡ҆чи́стити . грѣ́шникѡмъ бо сама̀ є҆сѝ ѡ҆чище́нїе , и҆ спасе́нїе вѣ́рнымъ и҆ застꙋпле́нїе .

=пѣ́снь , д҃ . і҆рмо́съ . Л=юбвѐ ра́ди ще́дре своегѡ̀ си ѻ҆́браза , на крⷭ҇тѣ̀ свое́мъ стоѧ̀ и҆ раз̾стоѧ́щасѧ ꙗ҆зы́цы . ты́ бо є҆сѝ бг҃ъ на́шъ , крѣ́пость моѧ̀ и҆ похвала̀ .

~Оу҆блажа́ѧ стра́ждꙋщихъ терпѣ́нїе , по до́бїю мч҃нче честны́хъ страда́нїи . си́мъ ᲂу҆подо́билсѧ є҆сѝ бг҃омꙋ́дре пребога́те .

~И҆ды́и вѣ́рою к̾ мч҃нкъ бжⷭ҇твеномꙋ сос ло́вїю бл҃же́нне , себѐ самого̀ жела́ющей бре́мѧ досточю́дне бг҃омꙋ́дре ѿ́далъ є҆сѝ .

=сла́ва . Ѡ҆=чище́нъ ꙗ҆́кѡ ѕла́то мч҃нче , ꙗ҆́звенымъ горни́ломъ чистѣ́йши ꙗ҆ви́ сѧ носѧ̀ зижди́телѧ , страсте́мъ и҆зо браже́нїе .

=и҆ ны́нѣ , боⷢ҇ . Д=в҃ствомъ по ржⷭ҇твѣ̀ за печатлѣ́ннꙋ смотрѧ́юще ѻ҆трокови́це , несказа́ннѡ роже́ннагѡ сло́ва и҆́з̾бокꙋ твое́ю , вѣ́рнѡ велича́емъ .

=пѣ́снь , є҃ . і҆рмоⷭ҇ . П=росвѣще́нїе твоѐ гдⷭ҇и низ̾послѝ на́мъ , ѿ мглы̀ прегрѣше́нїѧ разрѣшѝ бл҃же , и҆ твоегѡ̀ ми́ра с̾ нб҃сѐ подава́ѧ .

~Ꙗ҆́кѡ свѣтоза́рнаѧ восїѧ́лъ є҆сѝ ѕвѣ зда̀ ѿ за́падъ , и҆ заше́лъ є҆сѝ мч҃нче страда́нїѧ терпѣ́нїемъ , а҆́бїе к̾ за́падом̾ восїѧ́еши ѡ҆зарѧ́ѧ концы̀ .

~Мч҃нчески под̾виза́сѧ , ногте́мъ и҆стер за́нїе . ѻ҆́стрыми мч҃нче тростьмѝ сбода́емь , и҆ лꙋка́вагѡ жа́ла притꙋпи́лъ є҆сѝ бл҃года́тїю .

=сла́ва . В=ра́жїѧ и҆знемого́ша бг҃омꙋ́дре ѡ҆ тебѣ̀ кова́рьствїѧ , и҆́бо є҆́же к̾ бг҃ꙋ воз̾ зрѣ́нїемъ неꙋкло́ннымъ , плотьскі́ѧ ра́ны ꙗ҆́коже беспло́тенъ терпѧ́ше .

=и҆ нн҃ѣ , боⷢ҇ . С=кве́рны всѧ́кїѧ ѿмы́й дв҃о дꙋшѝ моеѧ̀ , вопїю́ ти . и҆ спаси́ мѧ чи́стаѧ , ꙗ҆́же и҆́стиннагѡ бг҃а сп҃са на землѝ вопло́щшаѧ .

=пѣ́снь , ѕ҃ . і҆рмо́съ . В=озопи́лъ проѡ҆бра зꙋ́ѧ погребе́нїе тридне́вное , пррⷪ҇къ і҆ѡ́на в̾ ки́тѣ бг҃ꙋ молѧ́сѧ , ѿ тлѝ спаси́ мѧ , і҆с҃е цр҃ю сы́и си́ламъ .

~Бїе́мь ра́нами плотьски́ми , ᲂу҆ѧзви́лъ є҆сѝ без̾бо́жныѧ , не и҆сцѣ́льнѡ болѧ́ щыѧ невѣ́денїемъ . и҆ болѧ́щым̾ ꙗ҆ви́сѧ вра́чь , страда́льче внифа́нтїе .

~Воз̾выша́емь к̾ бг҃ꙋ бл҃же́нне пожда́ нїемъ по́двигъ , врагѝ неви́димыѧ раз̾ рази́лъ є҆сѝ . и҆ низ̾ве́рженымъ помо́щ никъ стрⷭ҇тоте́рпче бы́лъ є҆сѝ .

=сла́ва . В=лачи́мь по землѝ ꙗ҆́коже ка́ мень многоцѣ́ненъ страда́льче , пре́ле сти низ̾ложи́лъ є҆сѝ ᲂу҆тверже́нїе . вѣ́р ныхъ же срⷣца̀ ᲂу҆множа́ѧ , вѣ́рою ᲂу҆твер ди́лъ є҆сѝ .

=и҆ ны́нѣ , боⷢ҇ . К=ꙋпина́ тѧ проѡ҆бража́ше , всенепоро́чнаѧ пе́рвїе , горѧ́щи и҆ ника́ коже ѡ҆палѧ́ема , пречⷭ҇таѧ . и҆́бо ꙗ҆́коже ѻ҆на̀ не ѡ҆пали́сѧ , бг҃а вопло́щши .

=конда́къ . гла́съ , д҃ . И҆=зы́де къ страсто те́рпческихъ прїѧ́тїю моще́й , и҆ стра́жꙋ щихъ зако́ннѣ вѣ́ры ра́ди зрѧ̀ , показа́лъ є҆сѝ мꙋ́жески крѣ́пость свою̀ . ᲂу҆стреми́всѧ на́ страсти и҆сповѣ́данїемъ во хрⷭ҇та̀ . и҆ прїе́мъ по́честь побѣ́ды твоегѡ̀ страда́нїѧ внифа́нтїе , при́снѡ молѝ за ны̀ .

=пѣ́снь , з҃ . і҆рмо́съ . В=пещѝ а҆враа́мскїѧ си дѣ́ти перси́дстѣй , любо́вїю бл҃говѣ́рїѧ па́че не́жели пла́менемъ ѡ҆палѧ́еми взыва́хꙋ , бл҃гослове́нъ є҆сѝ въ цр҃кви сла́вы твоеѧ̀ гдⷭ҇и .

~Колѣ́на не преклони́въ и҆стꙋка́ннымъ , во и҆скꙋше́нїѧ в̾ве́рженъ бы́сть , въ вели́кꙋ по и҆́стинѣ мч҃нче пе́щь . в̾ не́й же ѡ҆роша́емь бл҃годарѧ̀ хрⷭ҇та̀ во́ вѣки .

~Разори́ти крѣ́пость твоегѡ̀ и҆сповѣ́да нїѧ тща́сѧ сꙋемꙋ́дреныи , вовнꙋ́тренѧѧ твоѧ̀ клоко́чꙋщее ѻ҆́лово неми́лостив нѡ влива́етъ . но ꙗ҆́вѣ посрами́сѧ .

=сла́ва . П=осѣ́ченъ бы́въ ᲂу҆се́рднѡ въ честнꙋ́ю свою̀ главꙋ̀ , врага̀ льсти́вагѡ многоко́зненꙋю главꙋ̀ ѿсѣ́клъ є҆сѝ , своегѡ̀ мꙋ́жества мече́мъ , мч҃нче хрⷭ҇то́въ бг҃омꙋ́дре .

=и҆ нн҃ѣ , боⷢ҇ . Д=а гла́сы прпⷣбными пѣсно сло́влю тѧ ѻ҆трокови́це , страсте́й мѧ и҆зба́ви мольба́ми свои́ми , бѣ́дъ же и҆ скорбе́й , и҆ лꙋка́выхъ чл҃къ , ѡ҆ѕло́бити мѧ и҆́щꙋщихъ .

=пѣ́снь , и҃ . і҆рмо́съ . И҆=зба́вителю всѣ́хъ всеси́льне , посредѣ̀ пла́мене бл҃гоче́ство вавшїѧ сше́дъ ѡ҆роси́лъ є҆сѝ , и҆ наꙋчѝ пѣ́ти , всѧ́каѧ дѣ́ла блгⷭ҇ви́те гдⷭ҇нѧ гдⷭ҇а .

~Поле́зное твоѐ содѣ́ловаѧ спасе́нїе хрⷭ҇то́съ , внифа́нтїе , взыска́юща моще́й добропобѣ́дныхъ мч҃нкъ , тѧ̀ ᲂу҆крѣплѧ́ етъ , є҆́же вѣ́рнѡ и҆ска́ше бы́ти .

~Бл҃же́ннѣй госпожѝ , бл҃же́нно сокро́ви ще подаде́сѧ бл҃же́нне . и҆́мже ѡ҆богати́ вшисѧ поѧ́ше ве́селымъ срⷣцемъ , гдⷭ҇а по́йте всѧ̀ дѣ́ла , и҆ превозноси́те є҆гѡ̀ во́ вѣки .

~Со тща́нїемъ сла́внаѧ жена̀ воз̾дви́ гши хра́мъ сщ҃е́ненъ , тѧ̀ в̾ не́мъ пола га́етъ . сꙋ́щїи бжⷭ҇твенѣй трⷪ҇цѣ хра́мъ , страстоте́рпче хрⷭ҇то́въ внифа́нтїе .

=сла́ва . О=у҆мертви́всѧ за любо́вь зижди́ телѧ , ᲂу҆мерщвѧ́ющагѡ стра́сти тлетво́ рныѧ . животворѧ́й моли́твою твое́ю , ꙗ҆́снѡ вопїю́щыѧ , всѧ̀ дѣ́ла бл҃госло ви́те по́йте гдⷭ҇а .

=и҆ ны́нѣ , боⷢ҇ . Н=а тѧ̀ чи́стꙋю пребжⷭ҇тве ныи соше́дъ , ꙗ҆́коже вѣ́сть воплоти́сѧ . и҆ землены́ѧ ѡ҆божѝ , пою́щыѧ дв҃о , бл҃гослови́те всѧ̀ дѣ́ла гдⷭ҇нѧ гдⷭ҇а .

=пѣ́снь , ѳ҃ . і҆рмо́съ . Е҆́=вва ᲂу҆́бѡ недꙋ́гомъ ѡ҆слꙋша́нїѧ , клѧ́твꙋ всели́ла є҆́сть . ты́ же дв҃о бцⷣе прозѧбе́нїемъ прижи́тїѧ твоегѡ̀ , ми́рови благослове́нїе процвѣ ла̀ є҆сѝ . тѣ́мъ тѧ̀ всѝ велича́емъ .

~Ви́дѣвши тѧ̀ бре́мѧ сщ҃е́ннѡ , ра́дова шесѧ . вопїю́щи прⷭ҇нѡ по́мнимаѧ , раба̀ посла́хъ тѧ̀ бл҃же́нне , господи́на и҆́сти нна подъє́млю , рабо́ты мѧ ѕо́лъ и҆зба влѧ́юща , твои́ми бл҃гопрїѧ́тными мо льба́ми .

~Ꙗ҆́кѡ кри́нъ во ᲂу҆до́лїѧхъ мы́сленыхъ , процвѣ́лъ є҆сѝ мч҃нчески внифа́нтїе . ꙗ҆́кѡ фи́никъ воз̾вы́сисѧ , ꙗ҆́кѡ ке́дръ позна́сѧ мѷроꙋха́ненъ . ꙗ҆ви́сѧ ꙗ҆́коже и҆збра́ненъ кипари́съ , бл҃гоꙋха́ѧ дш҃ѧ на́шѧ .

~Дне́сь па́мѧть твоѧ̀ на́мъ восїѧ̀ стрⷭ҇то те́рпче , ꙗ҆́коже сл҃нце сїѧ́нїемъ бжⷭ҇тве ныхъ дарова́нїи , просвѣща́ющи дш҃ѧ пою́щихъ тѧ̀ . страсте́й же мглꙋ̀ ѿго нѧ́ющи , мч҃нче бг҃омꙋ́дре пребл҃же́нне .

=сла́ва . Ꙗ҆́=кѡ сл҃нце ѿ за́падъ восїѧ́лъ є҆сѝ , и҆ восто́чнаго гра́да дости́глъ є҆сѝ , и҆дѣ́же пострада́въ . и҆ сме́ртїю заше́дъ , к̾ жи́зни восїѧ́лъ є҆сѝ . и҆ ри́ма свѣ́тлагѡ пости́глъ є҆сѝ , сегѡ̀ ѡ҆гражда́ѧ моль ба́ми свои́ми .

=и҆ ны́нѣ , боⷢ҇ . С=вѣ́томъ мѧ̀ ѡ҆зарѝ твои́мъ всенепоро́чнаѧ , и҆́же во тмѣ̀ содержи́магѡ грѣхо́внѣй бцⷣе , и҆ пода́ ждь во́дне ходи́ти бжⷭ҇твеныхъ повелѣ́ нїи , бг҃оневѣ́сто . ꙗ҆́кѡ да пою́ тѧ всепѣ́тꙋю .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ мч҃нка внифа́нтїѧ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

