<document xmlns="http://www.ponomar.net/culiturgical">
<p>Т<red>ропа́рь, бцⷣѣ неѡ҆пали́мыѧ кꙋпины̀.</red></p>

<p><red>И҆́</red>же во ѻ҆гнѣ̀ показа́выи мѡѷсе́ови, є҆́же во́плоти на́ землю прихо́дъ тво́й, и҆ и҆́же зако́ннагѡ сщ҃е́нства а҆арѡ́нꙋ проѡбрази́выи ѻ҆́бразомъ жезла̀ бл҃го да́телю тѧ̀ ро́ждьшꙋю. є҆ѧ́же мл҃твами хрⷭ҇тѐ бж҃е на́шъ, ᲂу҆мирѝ живо́тъ на́шъ ꙗ҆́кѡ чл҃колю́бецъ <red>[два́жды].</red></p>

<p><red>сла́ва, и҆ ны́нѣ, то́йже.</red></p>

<p>К<red>ано́нъ, ꙗ҆вле́нїю и҆ко́ны прест҃ы́ѧ бцⷣы неѡ҆пали́мыѧ кꙋпины̀. гла́съ, ѕ҃. пѣ́снь, а҃. і҆рмо́съ. В</red>олно́ю морско́ю скры́вшагѡ дре́вле, гони́телѧ мꙋчи́телѧ, под̾ зем ле́ю скры́ша, спасе́ныхъ дѣ́ти. но мы̀ ꙗ҆́кѡ ѻ҆трокови́ца гдⷭ҇ви пое́мъ, сла́вно бо просла́висѧ.</p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>П</red>омраче́нꙋю дш҃ꙋ мою̀ дв҃о, ю҆́же ѡ҆мра чи́хъ страстны́ми дѣѧ́нїи, свѣтлѣ́е сл҃нца ꙗ҆́же сла́вѣ мт҃и просвѣтѝ, и҆ к̾ свѣ́тꙋ наста́ви, хва́лѧщихъ тѧ всехва́ льнꙋю.</p>

<p><red>П</red>ра́ѻ҆ц҃ъ дв҃о вкꙋше́нїемъ дре́ва, ѡ҆бье́м̾ те́рнїе, ты́ же ѻ҆гне́мъ бжⷭ҇твенымъ попалѧ́еши, и҆́же в̾ кꙋпинѣ́ тѧ влⷣчце ѻ҆гненеѡ҆па́льнѡ показа́емꙋ.</p>

<p><red>сла́ва. О</red>у҆страша́етсѧ пррⷪ҇къ мѡѷсе́й въ кꙋпинѣ̀ видѣ́нїи ѻ҆гнѧ̀ и҆ ᲂу҆дивлѧ́етсѧ ᲂу҆мо́мъ пренепоро́чнаѧ, и҆́бо многора зꙋ́мїемъ ѻ҆гнѧ̀ бжⷭ҇твенагѡ дх҃а, про ви́дѣ тѣ́мъ неи҆зрече́ннꙋю твою̀ сла́вꙋ, дв҃о мт҃и бж҃їѧ.</p>

<p><red>и҆ ны́нѣ. К</red>о́рень ѿ те́рнїѧ преле́стныи, ко́рень затвори́выи созда́нныѧ всѧ̀, и҆зсыха́етъ ве́сь ѻ҆гне́мъ бжⷭ҇твенымъ, и҆́же кꙋпинꙋ́ тѧ пречⷭ҇таѧ.</p>

<p><red>катава́сїѧ: С</red>пасѝ ѿ бѣ́дъ рабы̀ своѧ̀, бцⷣе дв҃о, ꙗ҆́кѡ всѝ по́ бз҃ѣ къ тебѣ̀ при бѣга́емъ, ꙗ҆́кѡ къ нерꙋши́мѣй стѣнѣ̀ и҆ застꙋпле́нїю <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Т</red>ебѣ̀ на вода́хъ по вѣ́сившагѡ всю̀ зе́млю не ѡ҆держи́мѡ, тва́рь ви́дѣвши на ло́бнѣмъ ви́сѧща, ᲂу҆́жасомъ ѡ҆держи́ма бѣ, нѣ́сть ст҃а ра́звѣ тебѐ гдⷭ҇и взыва́юща.</p>

<p><red>Ꙗ҆́</red>кѡ те́рнїем̾ всехва́льнаѧ попалѧ́еши є҆́реси, ржⷭ҇тво́мъ ти дв҃о. кꙋпина́ бо ѻ҆гне́мъ неѡ҆па́льнѡ показа̀, тебѐ про ѡ҆бразꙋ́ющи пречⷭ҇таѧ, ѻ҆́гнь непостоѧ́н ныи роди́ти хотѧ́щꙋ пренепоро́чнаѧ.</p>

<p><red>П</red>окланѧ́ютсѧ полцы̀ а҆́гг҃льстїи, ви́дѧ ще ѻ҆́гнена нача́ла ѡ҆бстоѧ́ща, па́че є҆стества́ тѧ ѻ҆́гненыи пред̾ᲂу҆гото́ванъ прⷭ҇то́лъ, влⷣчце пречⷭ҇таѧ.</p>

<p><red>сла́ва. М</red>ѣ́сто на не́мже ты̀ стои́ши є҆́сть ст҃о, и҆ неꙋдо́бь прикаса́йсѧ здѣ̀, гла́съ бж҃їи возва̀ и҆з̾ кꙋпины̀, ꙗ҆́коже слы́ша мѡѷсе́й. воста̀ ᲂу҆́бѡ ᲂу҆зрѣ̀ сїю̀ влⷣчце неѡ҆па́льнꙋ.</p>

<p><red>и҆ ны́нѣ. Г</red>ора̀ сѷна́йскаѧ бжⷭ҇твенаѧ, бл҃гослови́сѧ па́че всѣ́хъ го́ръ, на ню́же сше́дъ, и҆́же ѻ҆́гнь положи́выи на зем лѝ послѣдѝ, кꙋпинꙋ̀ палѧ̀ неѡ҆па́льнѣ. є҆го́же воспѣва́емъ, сло́ва воплоще́нїе.</p>

<p><red>сѣда́ленъ. гла́съ, и҃. Д</red>х҃о́вными лꙋча́ми пред̾ѡ҆чи́стивсѧ мѡѷсе́й бг҃ови́децъ. про ро́чески тѧ кꙋпинꙋ̀, ѻ҆гне́мъ неѡ҆па́ль нꙋ в̾ сѷна́и прови́дѣ. и҆ ста́мнꙋ и҆ трапе́ зꙋ, ѻ҆бра́знѡ прописа̀ ржⷭ҇тво́ ти влⷣчце. тѣ́мже и҆схоже́нїѧ є҆гѡ̀ видѣ́нїѧ, и҆ мы̀ ны́нѣ зрѧ́ще, бг҃омꙋ́дренѡ взыва́емъ ти бцⷣе. моли́сѧ дарова́ти на́мъ, вѣ́рно покланѧ́ющымсѧ ржⷭ҇твꙋ̀ твоемꙋ̀, грѣ хо́в̾ ѡ҆ставле́нїе, и҆ ве́лїю млⷭ҇ть<red>[покло́н̾].</red></p>

<p><red>пѣ́снь, д҃. і҆рмо́съ. Е҆́</red>же на крⷭ҇тѣ̀ твоѐ бжⷭ҇твенное смире́нїе, прови́дѧ а҆вва́ кꙋмъ, ᲂу҆жа́снѡ вопїѧ́ше, ты̀ си́льныхъ с̾сѣчѐ держа́вꙋ бл҃гі́и, прїѡбщи́всѧ сꙋ́щымъ во а҆́дѣ, ꙗ҆́кѡ всеси́ленъ.</p>

<p><red>Н</red>овотворе́ное  всѧ́ческое  ѻ҆́гненое  пре́ же ꙗ҆вле́ное ѡ҆чище́нїе, кꙋпинѣ̀ неѡ҆па́ льныи ѻ҆́гнь и҆спꙋ́щьши. и҆ бжⷭ҇твенѣмъ ны́нѣ содержа́щи є҆стествѣ̀, и҆ сегѡ̀ воспосла́вшїи.</p>

<p><red>О</red>у҆снꙋ́въ па́ки тѧ̀ прови́дѣ і҆а́кѡвъ, ѿ землѝ лѣ́ствицꙋ возноси́мꙋ. мѡѷсе́й же кꙋпинꙋ̀ тѧ̀ ви́дѣ ѻ҆чеви́днꙋю, ѻ҆гнепа́льнꙋ, но не ѡ҆пали́вшꙋ влⷣчце.</p>

<p><red>сла́ва. О</red>у҆вѧда́ютъ пла́мы є҆стество́мъ воды̀, и҆ желѣ́зꙋ ѻ҆́гнь, и҆ ка́меню є҆стество̀ ѡ҆палѧ́етъ, кꙋпины́ же не ѡ҆палѝ. тебѐ бл҃га́ѧ прїе́млетъ разрѣше́ нїе ѻ҆гню̀ непостоѧ́нномꙋ.</p>

<p><red>и҆ ны́нѣ. З</red>ако́нъ сме́ртныи и҆з̾внꙋ́трь прободѐ, и҆́же кꙋпинѣ̀ чи́стаѧ те́рнъ, и҆ гно́й и҆злїѧ́въ, и҆́же в̾ кꙋпинѣ̀ бжⷭ҇тве нымъ ѻ҆гне́мъ ѡ҆чи́стисѧ, ꙗ҆́вльшимсѧ мѡѷсе́ю всенепоро́чнаѧ.</p>

<p><red>пѣ́снь, є҃. і҆рмо́съ. К</red>ъ тебѣ̀ ᲂу҆́треннюю, млрⷭ҇дїѧ ра́ди самогѡ̀ па́дшагѡ, прело́ж шасѧ непрело́жнѡ, и҆ до́ страсти без̾ стра́стїемъ прекло́ньшасѧ сло́ве бж҃їи, ми́ръ пода́ждь ми чл҃колю́бче.</p>

<p><red>К</red>расе́нъ дв҃о тѧ̀ пло́дъ, кꙋпина̀ па́че є҆стества̀ проѧвлѧ́етъ, ѻ҆гне́мъ ѡ҆палѧ́ ема, и҆ всѧ̀ ѻ҆́генаѧ съ сл҃нцемъ ꙗ҆́снѡ просвѣща́ющи, ѿ тебе́ бо ѻ҆́гнь ѡ҆бли ста́вши непостоѧ́нныи.</p>

<p><red>С</red>то́лпъ дв҃о ѻ҆́гненыи і҆и҃лѧ наставлѧ́ѧ к̾землѝ ѡ҆бѣтова́ннѣй, мы́же ѻ҆гне́мъ кꙋпи́ннымъ, к̾ землѝ востица́емъ то бо́ю, є҆́же ѡ҆́ бз҃ѣ воспрїѧ́тїѧ.</p>

<p><red>сла́ва. С</red>л҃нца лꙋчѝ, ѻ҆́гнь кꙋпины̀ ѡ҆мрачѝ дв҃о, сл҃нце бо сла́вы чⷭ҇таѧ, в̾ тебѣ̀ посредѣ̀ кꙋпины̀ восїѧ̀ разꙋ́мнѡ, просвѣща́ѧ созда́нїе всѐ.</p>

<p><red>и҆ ны́нѣ. С</red>ѷна́йскїѧ горы̀ бг҃ови́дцꙋ, па́ки видѣ́нїе стра́нно зри́тсѧ па́че є҆стества̀. кꙋпина́ бо ꙗ҆́же горѧ́щи неѡ҆па́льнѡ прозѧбе́ тѧ цвѣ́тъ дв҃о неꙋвѧда́емыи.</p>

<p><red>пѣ́снь, ѕ҃. і҆рмо́съ. Ꙗ҆́</red>тъ бы́сть но неꙋде́ржанъ в̾ пе́рсѣхъ ки́товѣхъ і҆ѡ́на, тво́й бо ѻ҆́бразъ носѧ̀, пострада́вша и҆ погребе́нїю дана̀, ꙗ҆́кѡ ѿ черто́га ѿ ѕвѣ́рѧ и҆зше́дъ. приглаша́ше же кꙋсто ді́и, хранѧ́щїи всꙋ́е лжꙋ̀, млⷭ҇ти ва́шеѧ ѡ҆ста́вили є҆стѐ.</p>

<p><red>И҆</red>з̾ѡ҆щрѧ́етсѧ ѻ҆гне́мъ кꙋпи́ннымъ, ны́нѣ сѣки́ра страсте́мъ и҆ клѧ́твамъ. па́ки же ны́нѣ кꙋе́тсѧ и҆скꙋша́емымъ ѻ҆рꙋ́жїе бжⷭ҇твеное, и҆ссѣка́етъ ве́сь, и҆́же терно́вныи вѣне́цъ всѧ́когѡ во́зраста престꙋпле́нїе тобо́ю влⷣчце.</p>

<p><red>Ѿ</red> ́бг҃а погꙋблѧ́ема за́висть, ѻ҆́гнь съ нб҃сѐ и҆лїѝ и҆спꙋсти́сѧ, и҆ попалѝ тꙋ́къ зако́ннагѡ сꙋщества̀. но кꙋпина̀ не ѡ҆палѝ тебѐ влⷣчце, ѻ҆гнѧ̀ сказа̀ бжⷭ҇тве нагѡ в̾ воспрїѧ́тїе. вы́ше ᲂу҆́бѡ ᲂу҆ма̀ и҆ па́че є҆стества̀ не ѡ҆пали́сѧ.</p>

<p><red>сла́ва. М</red>ечта́етсѧ ꙗ҆́коже в̾ клеща́хъ и҆са́їѧ бл҃га́ѧ ᲂу҆́гль бжⷭ҇твеныи воспрїи́ мовавъ бг҃ороди́тельнице не ѡ҆пали́всѧ непоро́чнаѧ, и҆́же прописа́ тѧ пречⷭ҇таѧ, кꙋпинꙋ̀ бжⷭ҇твенꙋю влⷣчце.</p>

<p><red>и҆ ны́нѣ. Т</red>ы̀ пла́мень ю҆́нымъ несодѣ́ла нныи пречⷭ҇таѧ, пре́же ѻ҆́гнь всѧ̀ поѧдѐ. ны́нѣ же прохла́ждь тѧ̀ содѣ́ланїемъ, и҆́же и҆ кꙋпинꙋ̀ показа́выи ѻ҆гненеѡ҆па́ льнꙋю, и҆ соблю́дъ тѧ по ржⷭ҇твѣ̀ всю̀ цѣ́ лꙋ влⷣчце, и҆ ѻ҆гне́мъ не ѡ҆пали́вшꙋсѧ бжⷭ҇твенымъ.</p>

<p><red>конда́къ. гла́съ, и҃. П</red>ред̾ѡ҆чи́стимсѧ и҆ мы̀ бжⷭ҇твенѡ въ дс҃ѣ, и҆ на́ горꙋ сѷна́й скꙋю вѣ́рою взы́демъ, да ви́димъ та́мо кꙋпинꙋ̀ ѻ҆гнено́снꙋю, дв҃ыѧ провозвѣ ща́ющꙋ ржⷭ҇тво̀. и҆ ви́дѣвше поклони́мсѧ всѝ <red>[покло́н̾],</red> со́ страхомъ вопїю́ще, ра́дꙋисѧ невѣ́сто неневѣ́стнаѧ.</p>

<p><red>и҆́косъ. П</red>рови́дѣ прⷪ҇ркъ мѡѷсе́й в̾ сѷна́и тѧ̀ дв҃о, пре́жде ѻ҆гне́мъ в̾ неѡ҆па́льнѣй кꙋпинѣ̀, и҆ видѣ́нїю чю́дномꙋ ᲂу҆диви́сѧ, и҆ ᲂу҆жасе́сѧ ви́дѧ влⷣчце, носѧ́щꙋ ѻ҆́гнь бжⷭ҇твеныѧ сла́вы. сегѡ̀ ра́ди зове́м̾ ти, ра́дꙋисѧ зако́нꙋ да́телѧ поро́ждьшаѧ. ра́дꙋисѧ свѣ́та ми́рꙋ роди́вшаѧ. ра́дꙋи сѧ кꙋпино̀ прохлажда́ющи ра́зꙋмы вѣ́р ныхъ. ра́дꙋисѧ ꙗ҆́кѡ просвѣща́еши сꙋ́щыѧ во тмѣ̀ жите́йстѣй. ра́дꙋисѧ ꙗ҆́кѡ помрача́еши попира́телѧ ми́рꙋ. ра́ дꙋисѧ свѣ́тꙋ незаходи́момꙋ роди́тель нице. ра́дꙋисѧ ѻ҆гнѧ̀ непостоѧ́ннагѡ прїе́мнице. ра́дꙋисѧ и҆́же тобо́ю младе́ ньствовавъ бг҃ъ сло́во. ра́дꙋисѧ ꙗ҆́кѡ тобо́ю проклина́етсѧ пре́лесть. ра́дꙋисѧ невѣ́сто неневѣ́стнаѧ.</p>

<p><red>пѣ́снь, з҃. і҆рмо́съ. Н</red>еи҆зрече́нное чю́до и҆́же в̾ пещѝ и҆зба́вивыи, прпⷣбныѧ ѻ҆́троки и҆з̾ пла́мени, во́ гробѣ но́вѣ бездꙋ́шенъ полага́етсѧ, на спасе́нїе на́мъ пою́щымъ, и҆зба́вителю бж҃е бл҃го слове́нъ є҆сѝ.</p>

<p><red>П</red>ла́менно ѡ҆крꙋ́жїе и҆́нъ пꙋ́ть показа̀ фезви́тѧнинꙋ и҆лїѝ, ꙗ҆́коже ѻ҆гнѧ̀ не ѡ҆палѧ́юща пречⷭ҇таѧ, в̾ кꙋпинѣ̀ ѻ҆гнедо хнове́нна ꙗ҆вле́на проѧвлѧ́ѧ. ꙗ҆́кѡ бо роди́ти сꙋгꙋ́ба є҆стество́мъ, а҆ не соста́ вомъ, и҆зба́вителѧ пою́щымъ, бж҃е бла гослове́нъ є҆сѝ.</p>

<p><red>С</red>вѣщено́сно вседꙋ́шно прїидѣ́те, нн҃ѣ разꙋ́мнѡ бжⷭ҇твеномꙋ, и҆́же кꙋпины̀ не ѡ҆палѝ неѕло́бьствомъ в̾ вѣ́рѣ свѣщѝ вже́гши, гл҃юще и҆ пою́ще, и҆зба́вителю бж҃е бл҃гослове́нъ є҆сѝ.</p>

<p><red>сла́ва. В</red>о ѻ҆́гнь вве́рже без̾зако́нныи, бл҃гочести́вагѡ ѻ҆гнѧ̀ слꙋжи́телѧ влⷣцѣ, но невреди́мы пребы́ша. бжⷭ҇твеныи же ѻ҆́гнь кꙋпинꙋ̀ ѡ҆палѧ́ѧ, но не ѡ҆палѝ, ꙗ҆́кѡ пѣ́ти ны̀ вѣ́дѧща, и҆зба́вителю бж҃е бл҃гослове́нъ є҆сѝ.</p>

<p><red>и҆ нн҃ѣ. Ѻ҆</red>рꙋ́жїе нн҃ѣ тебѐ ра́ди плещѝ дае́тъ ѻ҆́гненое пречⷭ҇таѧ влⷣчце, ꙗ҆́кѡ бжⷭ҇твеныи ѻ҆́гнь кꙋпинꙋ̀ не ѡ҆палѧ́ѧ. ѡ҆ тебѣ̀ ᲂу҆чи́тъ ны въ дс҃ѣ ст҃ѣ, попалѧ́е ши бо стра́сти терно́вныѧ пою́щихъ, бж҃е бл҃гослове́нъ є҆сѝ.</p>

<p><red>пѣ́снь, и҃. і҆рмо́съ. О</red>у҆жасни́сѧ боѧ́исѧ нб҃о, и҆ да подви́жатсѧ ѡ҆снова́нїѧ зем лѝ. сѐ ᲂу҆́бѡ в̾ мертвецѣ́хъ вмѣнѧ́етсѧ и҆́же въ вы́шнихъ живы́и, и҆ во́ гробѣ ма́лѣ ѡ҆битова́етъ. є҆го́же дѣ́ти бл҃го слови́те, сщ҃е́ннїи по́йте, и҆ превозно си́те є҆гѡ̀ во́ вѣки.</p>

<p><red>К</red>то̀ чюдеса̀ твоѧ̀ бл҃га́ѧ воспѣ́ти мо́ жетъ; пла́мы бо ꙗ҆́коже пи́шетъ свои́х̾ слꙋжи́тель, кꙋпинꙋ̀ ѡ҆палѧ́етъ пресла́ внѡ, и҆ неѡ҆пали́ма показꙋ́етсѧ во ѡ҆бража́ющи ржⷭ҇тво̀ твоѐ, схожде́нїемъ показꙋ́етъ.</p>

<p><red>Ѡ҆</red>бога́щьшисѧ всечⷭ҇таѧ, є҆го́же полцы̀ ѻ҆́гненыѧ слꙋжи́тели во́ страсѣ ѡ҆бхо́ дѧтъ, не воз̾мога́юще сегѡ̀ сла́вы зрѣ́ ти. всели́босѧ в̾ твоѧ̀ чресла̀, и҆ не ѡ҆па лѝ и҆́хъ, ꙗ҆́коже и҆ кꙋпинꙋ̀ ѻ҆́гнь не ѡ҆палѝ бжⷭ҇твеное сло́во чⷭ҇таѧ.</p>

<p><red>сла́ва. П</red>од̾ кро́въ тво́й чⷭ҇таѧ прибѣга́ю ще, ѿ всѣ́хъ и҆скꙋше́нїи, и҆ всѧ́кїѧ и҆збавлѧ́емсѧ ско́рби, и҆ вѣ́чнагѡ ѻ҆гнѧ̀, в̾ вѣ́рѣ ржⷭ҇тво́ ти хва́лѧще є҆́же неи҆з гл҃аннѡ восїѧ̀ бг҃ови́дцꙋ, кꙋпинꙋ̀ горѧ́ щꙋ всю̀ неѡ҆па́льнꙋ.</p>

<p><red>и҆ ны́нѣ. К</red>ꙋпинꙋ̀ ѻ҆гне́мъ неѡ҆пали́мꙋ пречⷭ҇таѧ тѧ̀ прозрѧ̀ проро́къ мѡѷсе́й. го́рꙋ же пресѣ́ннꙋ, ви́дѣвъ тѧ̀ бг҃ови́д нѡ а҆вва́кꙋмъ. мы́ же вѣ́рно взыва́ем̾, попалѝ те́рнїе страсте́й на́шихъ дв҃о, и҆ кро́вомъ крилꙋ̀ твое́ю покры́й ны̀.</p>

<p><red>пѣ́снь, ѳ҃. і҆рмо́съ. Н</red>ерыда́й менѐ мт҃и, взира́ющи во́ гробѣ, є҆го́же пло́тїю без̾ сѣ́мени зачала̀ є҆́си сн҃а. воста́нꙋ бо и҆ сла́венъ бꙋ́дꙋ, и҆ вознесꙋ̀ со сла́вою, немо́лчнѡ ꙗ҆́кѡ бг҃ъ, вѣ́рою и҆ любо́вїю тѧ велича́ющыѧ.</p>

<p><red>С</red>ъ си́лы нбⷭ҇ными, со а҆́гг҃лы и҆ прⷭ҇то́лы, съ херꙋви́мы и҆ серафи́мы, чю́до стра́ш ное ѻ҆гненеѡ҆па́лныѧ кꙋпины̀, воспое́м̾ пою́ще пѣ́снь трист҃ꙋ́ю.</p>

<p><red>П</red>ревы́шьшꙋ и҆ превознесе́ннꙋю пла́мен ныхъ слꙋжи́тель, и҆ ѻ҆́гненыхъ прⷭ҇то́лъ, стра́шнагѡ цр҃ѧ мт҃рь воспое́мъ, ꙗ҆́кѡ бг҃ороди́тельницꙋ.</p>

<p><red>сла́ва. В</red>е́сь распала́юсѧ благода́тїю твое́ю, и҆ любо́вїю ти приношꙋ̀ похва́ль нꙋю пѣ́снь, ꙗ҆́кѡ ᲂу҆́бѡ моѧ̀ стрⷭ҇ти попа лѝ дв҃о, ѻ҆́гнь бжⷭ҇твеныи поро́ждьши.</p>

<p><red>и҆ ны́нѣ. С</red>ꙋ́ща те́рнїѧ мои́хъ страсте́й попалѝ ро́ждьшаѧ, и҆́же вы́ше є҆стества̀ вѣнчава́емаѧ дв҃о, и҆ ѻ҆гнѧ̀ и҆зба́ви мѧ кꙋпино̀ ѻ҆́гненаѧ и҆ неѡ҆пали́маѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, честна́гѡ и҆ сла́внагѡ ꙗ҆вле́нїѧ чюдотво́рныѧ и҆ко́ны є҆ѧ̀ неѡ҆пали́мыѧ кꙋпины̀, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>