Т=ропа́рь , воздви́женїю крⷭ҇та̀ . гла́съ , а҃ .=

~Спасѝ гдⷭ҇и лю́ди своѧ̀ , и҆ бл҃гословѝ дос тоѧ́нїе своѐ , побѣ́ды держа́ве росси́йстей на сопроти́вныѧ да́рꙋй , и҆ своѧ̀ сохра нѧ́ѧ крⷭ҇то́мъ лю́ди =[два́жды].=

=сла́ва , и҆ ны́нѣ , то́йже .=

К=ано́нъ . гла́съ , и҃ . пѣ́снь , а҃ . і҆рмо́съ . К=рⷭ҇та̀ начерта́въ мѡѷсе́й , в̾ прѧ́мѡ жеѕ ло́мъ чермно́е пресѣчѐ , і҆и҃лю проходѧ́щꙋ . то́йже ѡ҆браще́нїемъ фараѡ́на с̾ колесни́ цами ᲂу҆да́ривъ совокꙋпѝ , вопрекѝ напи са́въ непобѣди́мое ѻ҆рꙋ́жїе . тѣ́мъ хрⷭ҇та̀ воспое́мъ бг҃а на́шего , ꙗ҆́ко просла́висѧ .

=запѣ́въ : С=ла́ва гдⷭ҇и крⷭ҇тꙋ̀ твоемꙋ̀ честно́мꙋ =[покло́н̾].=

~Ѻ҆́бразъ дре́вле мѡѷсе́й пречⷭ҇тыѧ стрⷭ҇ти на себѣ̀ проѡ҆бразѝ , сщ҃е́нныхъ средѣ̀ стоѧ̀ . крⷭ҇тъ же воѡбра́жь сѝ , просте́рта ма побѣ́дꙋ дла́ньма воздви́же , держа́ вꙋ погꙋби́въ , а҆мали́ка всегꙋби́телѧ . тѣ́мъ хрⷭ҇та̀ воспое́мъ бг҃а на́шегѡ , ꙗ҆́кѡ просла́висѧ .

~Воздви́же мѡѷсе́й , на столпѣ̀ и҆сцѣле́ нїе , тлетворе́нїѧ и҆збавле́нїе , и҆ ꙗ҆дови́ тагѡ ᲂу҆грызе́нїѧ . и҆ дре́во ѻ҆бра́знѡ крⷭ҇та̀ , к̾ землѝ пресмыка́ема ѕмі́ѧ при вѧза́въ въ прекѝ , лꙋка́вныи ѡ҆ се́мъ ѡ҆бличѝ вре́дъ . тѣ́мъ хрⷭ҇та̀ воспое́мъ бг҃а на́шегѡ , ꙗ҆́кѡ просла́висѧ .

~Показа̀ нб҃о крⷭ҇тнꙋю побѣ́дꙋ , бл҃гоче́с тїѧ держа́телю цр҃ю бг҃омꙋ́дрꙋ . враго́мъ в̾томъ вражде́бнымъ низ̾ложи́сѧ шата́ нїе , ле́сть преврати́сѧ , и҆ вѣ́ра простре́сѧ землены́мъ конце́мъ бжⷭ҇твенаѧ . тѣ́мъ хрⷭ҇та̀ воспое́мъ бг҃а на́шегѡ , ꙗ҆́кѡ просла́висѧ .

=катава́сїѧ : С=охранѝ ѿ бѣ́дъ рабы̀ своѧ̀ , си́лою чⷭ҇тна́гѡ крⷭ҇та̀ твоегѡ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣга́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Ж=е́ѕлъ во ѻ҆́бразъ та́йнѣ прїе́млетсѧ , прозѧбе́нїемъ бо раз̾сꙋдѝ і҆єре́ѧ . неплодѧ́щаѧ же пре́жде цр҃кви , ны́нѣ процвѣтѐ дре́во крⷭ҇та̀ , в̾ держа́вꙋ и҆ ᲂу҆тверже́нїе .

~Ꙗ҆́кѡ и҆спꙋстѝ ᲂу҆дарѧ́емь , во́дꙋ краесѣ ко́мыи , непокори́вымъ лю́демъ и҆ жесто се́рдымъ . бг҃озва́ннѣй цр҃кви проѧвлѧ́ ше та́инство , є҆́й же крⷭ҇тъ держа́ва и҆ ᲂу҆тверже́нїе .

~Ре́бромъ пречⷭ҇тымъ , копїе́мъ прободе́ номъ , вода̀ с̾ кро́вїю и҆стечѐ , ѡ҆бновлѧ́ю щи завѣ́тъ и҆ ѡ҆мыва́тельное грѣхо́въ . вѣ́рнымъ бо крⷭ҇тъ похвала̀ , и҆ цр҃е́мъ держа́ва и҆ ᲂу҆тверже́нїе .

=сѣда́ленъ . гла́съ , д҃ . Ѡ҆= тебѣ̀ требл҃же́нне , и҆ жизнода́вче крⷭ҇те , лю́дїє пита́емїи спра́зднꙋютъ . съ беспло́тными ли́ки , чи́нъ а҆рхїєре́йскїи бл҃гоговѣ́йнѡ пою́тъ . мно́жество же и҆́ночествꙋющихъ , и҆ по́стникъ покланѧ́ютсѧ . хрⷭ҇та́ же распе́н шагосѧ всѝ прославлѧ́емъ .

=пѣ́снь , д҃ . і҆рмо́съ . О=у҆слы́шахъ гдⷭ҇и смотре́нїѧ твоего̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

~Горькоча́дныѧ прело́жь дре́вомъ мѡѷ се́й , в̾ пꙋсты́ни дре́вле во́ды . крⷭ҇то́мъ к̾ бл҃гоче́стїю ꙗ҆зы́къ , проѧвлѧ́ѧ преложе́ нїе .

~Въ глꙋбинѣ̀ погрѧ́зшꙋ сѣкꙋ́щꙋю и҆з да́стъ , і҆ѡрда́нъ дре́во . крⷭ҇то́мъ и҆ креще́ нїемъ , пресѣче́нїе льстѝ назна́менꙋѧ .

~Сщ҃е́ннѡ воѡ҆полча́ютсѧ четвероча́стнїи лю́дїє пред̾ходѧ́ще ѻ҆́бразы , свидѣ́тель ствова ски́нїи . крⷭ҇тоѡ҆бра́зными чи́ньми проѧвлѧ́емь .

~Ди́внѡ простира́емь , сл҃нечныѧ лꙋчѝ и҆спꙋща́етъ крⷭ҇тъ , и҆ и҆сповѣ́даша нб҃са̀ сла́вꙋ бг҃а на́шегѡ .

=пѣ́снь , є҃ . і҆рмо́съ . ѽ= треблаже́нное дре́во , на не́мъ же распѧ́тсѧ хрⷭ҇то́съ цр҃ь и҆ гдⷭ҇ь . и҆́мже паде́сѧ и҆́же дре́вомъ пре льще́и , тобо́ю прельще́нъ бы́стъ , хрⷭ҇то́ ви пригво́ждьшемꙋсѧ пло́тїю , подаю́ще мꙋ мі́ръ дш҃а́мъ на́шимъ .

~Тебѐ присносꙋ́щеє дре́во , на не́мже ра спѧ́тсѧ хрⷭ҇то́съ . є҆де́ма хранѧ́щеє , ѡ҆бра ща́емо ѻ҆рꙋ́жїе ᲂу҆стыдѣ́сѧ . стра́шныи же херꙋви́мъ ᲂу҆стꙋпа́етъ распѧ́томꙋ хрⷭ҇тꙋ̀ , подаю́щемꙋ мі́ръ дш҃а́мъ на́шимъ .

~Преи҆спо́днїѧ си́лы проти́вныѧ крⷭ҇та̀ ᲂу҆страша́ютсѧ . начерта́ема зна́менїѧ на воздꙋ́сѣ . по немꙋ́ же хо́дѧтъ нбⷭ҇ныхъ и҆ земны́хъ ро́ди , колѣ́на прекланѧ́юще хрⷭ҇тꙋ̀ , подаю́щемꙋ мі́ръ дш҃а́мъ на́шимъ .

~Зарѧ́ми нетлѣ́ющыми ꙗ҆́вльсѧ бжⷭ҇тве ныи крⷭ҇тъ . ѡ҆мраче́ннымъ ꙗ҆зы́кѡмъ , заблꙋжде́нїемъ пре́лести , бжⷭ҇твеныи свѣ́тъ ѡ҆блиста́въ . присвоѧ́етъ на не́мъ распѧ́томꙋ хрⷭ҇тꙋ̀ , подаю́щемꙋ мі́ръ дш҃а́мъ на́шимъ .

=пѣ́снь , ѕ҃ . і҆рмо́съ . В=о́днагѡ ѕвѣ́рѧ во ᲂу҆тро́бѣ , дла́ни і҆ѡ́на крⷭ҇тоѡ҆бра́знѡ распросте́ръ , спасе́ннꙋю стра́сть проѡбра жа́ше ꙗ҆́снѣ . тѣ́мъ и҆ тридне́внѡ и҆з̾ ше́дъ , преми́рное воскрⷭ҇нїе прописа́ше , пло́тїю пригвожде́на хрⷭ҇та̀ бг҃а . и҆ три дне́внымъ воскрⷭ҇нїемъ , мі́ра просвѣ́щ шагѡ .

~Ста́ростїю прекло́ньсѧ и҆ недꙋ́гомъ ѡ҆тѧгче́нъ и҆спра́висѧ , і҆а́кѡвъ рꙋ́цѣ пре ло́жь , дѣ́йствїе ꙗ҆влѧ́ше жизнода́вца крⷭ҇та̀ . ѻ҆бѣтша́нїемъ бо зако́ннагѡ стѣ́ннагѡ писа́нїѧ , поновѝ писа́въ на не́мъ пригвозди́выисѧ пло́тїю бг҃ъ , и҆ дш҃етлѣ́нныи недꙋ́гъ льстѝ ѿгна́лъ є҆́сть .

~На ю҆́ныѧ возло́жь дла́ни бжⷭ҇твеныи і҆и҃ль , крⷭ҇тоѡ҆бра́знѡ главы̀ ꙗ҆влѧ́ше , ꙗ҆́кѡ старѣ́йшїи сло́ва , законослꙋже́б нїи лю́дїє , мнѣ́въ же тѣ́мъ спрель сти́тисѧ . неи҆змѣ́нныи живоно́сныи ѻ҆́бразъ . превзы́дꙋтъ бо лю́дїє хрⷭ҇та̀ бг҃а . но́во ᲂу҆тверже́нїи поѧ́хꙋ , крⷭ҇то́мъ ѡ҆гражда́еми .

=конда́къ . гла́съ , д҃ . В=ознесы́исѧ на́ крⷭ҇тъ во́лею , тезои҆мени́томꙋ , ны́нѣ гра́дꙋ твоемꙋ̀ , щедро́ты твоѧ̀ да́рꙋй хрⷭ҇тѐ бж҃е . воз̾веселѝ си́лою свое́ю , держа́вꙋ росси́й скꙋю , побѣ́ды даѧ̀ є҆́й на сꙋпоста́ты , посо́бїе и҆мꙋ́ще твоѐ ѻ҆рꙋ́жїе мі́рꙋ , непобѣди́мꙋю побѣ́дꙋ .

=и҆́косъ . И҆́=же до тре́тїѧгѡ нб҃сѐ восхи ще́нъ бы́сть въ ра́й , и҆ бесѣ́ды ᲂу҆слы́ шавъ бжⷭ҇твеныѧ и҆ неи҆зрече́нныѧ , и҆́хже неподоба́етъ ꙗ҆зы́ки чл҃ческими гл҃ати . что̀ гала́тѡмъ пи́шетъ ꙗ҆́кѡ рачи́телемъ писа́нїю , прочто́сте и҆ разꙋмѣ́сте . мнѣ̀ речѐ небꙋ́ди хвали́тисѧ , то́кмѡ ѡ҆ крⷭ҇тѣ̀ гдⷭ҇ни , на не́мже страда́въ ᲂу҆бѝ стра́сти . тогѡ̀ ᲂу҆́бѡ и҆ мы̀ и҆з̾вѣ́стнѡ держи́мсѧ , крⷭ҇та̀ гдⷭ҇нѧ похвалы̀ всѣ́хъ . є҆́сть бо на́мъ спасе́нїе сїѐ дре́во . ѻ҆рꙋ́жїе мі́рꙋ , непобѣди́маѧ побѣ́да .

=пѣ́снь , з҃ . і҆рмо́съ . Б=езꙋ́мна за́повѣдь мꙋчи́телѧ ѕлочести́ваго , людьмѝ поко леба̀ , ды́шꙋща преще́нїемъ и҆ ѕлохꙋле́ нїемъ бг҃остꙋ́днымъ . ѡ҆ба́че трїе́хъ ѻ҆́трокъ неи҆скꙋсѝ ꙗ҆́рость ѕвѣ́рьскаѧ , ни ѻ҆́гнь снѣда́ѧи . но ды́шꙋщꙋ хла́дномꙋ дх҃ꙋ , со ѻ҆гне́мъ сꙋ́ще поѧ́хꙋ , препѣ́тыи ѻ҆ц҃ъ на́шихъ бж҃е бл҃гослове́нъ є҆сѝ .

~Ѿд́рева вкꙋ́шь пе́рвыи въ чл҃цѣхъ , въ тлѣ́нїе всели́сѧ . ѿпаде́нїемъ бо живота̀ без̾че́стїемъ ѡ҆сꙋди́всѧ , всемꙋ̀ ро́дꙋ тѣло тлѣ́ненъ нѣ́кїи , ꙗ҆́кѡ вре́дъ недꙋ́га по́далъ є҆́сть . но ѡ҆брѣ́тше землені́и возва́нїе , крⷭ҇тное дре́во , зове́мъ , препѣ́ тыи ѻ҆ц҃ъ на́шихъ бж҃е блгⷭ҇ве́нъ є҆сѝ .

~Разрꙋшѝ повелѣ́нїе бж҃їе ѡ҆слꙋша́нїе , и҆ дре́во и҆знесѐ сме́рть землены́мъ . є҆́же не в̾ бл҃го вре́мѧ прича́стнѡ . во ᲂу҆твер жде́нїе ѕѣлѡ̀ честно́мꙋ , ѿ се́лѣ живо́т ное дре́во возбранѧ́етъ . є҆́же разбо́йни кꙋ лю́тѣ ᲂу҆ме́ршꙋ ѿве́рзе , бл҃горазꙋ́мно вопїю́щꙋ , препѣ́тыи ѻ҆ц҃ъ на́шихъ бж҃е бл҃гослове́нъ є҆сѝ .

~Жезла́сѧ каса́етъ кра́еви і҆ѡ́сифъ , быва́ ющихъ зрѧ̀ і҆и҃ль , црⷭ҇твїю держа́вное , ꙗ҆́кѡ преспѣ́етъ пресла́вныи крⷭ҇тъ проѧв лѧ́ѧ . се́й бо цр҃е́мъ побѣ́днаѧ похвала̀ , и҆ свѣ́тъ вѣ́рою зовꙋ́щымъ . препѣ́тыи ѻ҆ц҃ъ на́шихъ бж҃е бл҃гослове́нъ є҆сѝ .

=пѣ́снь , и҃ . і҆рмо́съ . Б=лгⷭ҇ви́те дѣ́ти , трⷪ҇цы равночи́сленнїи , содѣ́телѧ ѻ҆ц҃а бг҃а . по́йте соше́дшагѡ сло́ва , и҆ ѻ҆́гнь въ ро́сꙋ претво́ршагѡ . и҆ превозноси́те всѣ́мъ живо́тъ даю́щагѡ , дх҃а прест҃а́гѡ во́ вѣки всѧ̀ .

~Воз̾двиза́емо дре́во ѡ҆кропле́но кро́вїю , вопло́щшагосѧ сло́ва бг҃а , по́йте нбⷭ҇ныѧ си́лы , и҆ землены́м̾ воздви́женїе , пра́з днꙋюще лю́дїє , поклони́тесѧ крⷭ҇тꙋ̀ хрⷭ҇то́ вꙋ , и҆́мже мі́рꙋ воскрⷭ҇нїе во́ вѣки всѧ̀ .

~Землены́ѧ дла́ни смотри́тель бл҃года́ти крⷭ҇та̀ , на не́мже стоѧ̀ хрⷭ҇то́съ бг҃ъ . воз носи́те сщ҃еннолѣ́пно копїѐ , бж҃їѧ сло́ва тѣ́ло пробо́дшеє . да ви́дѧтъ ꙗ҆зы́цы всѝ спасе́нїе бж҃їе , сла́вѧще є҆гѡ̀ во́ вѣки всѧ̀ .

~Бжⷭ҇твеным̾ сꙋдо́м̾ и҆збра́ннїи весели́те сѧ хрⷭ҇тїѧ́нстїи вѣ́рнїи цр҃їє хвали́тесѧ , побѣдоно́сное ѻ҆рꙋ́жїе прїе́мше ѿ́ бг҃а , крⷭ҇тъ честны́и . ѡ҆ се́мъ бо колѣ́на бра́ни и҆ де́рзости и҆мꙋ́ще , разсыпа́ютсѧ во́ вѣки всѧ̀ .

=пѣ́снь , ѳ҃ . і҆рмо́съ . Т=а́инъ є҆сѝ бцⷣе ра́й , невоздѣ́ланнѡ воз̾расти́вши хрⷭ҇та̀ , и҆́мъ же крⷭ҇тное и҆ живоно́сное на землѝ насажде́но бы́сть дре́во . тѣ́мъ ны́нѣ воз̾носи́мꙋ , покланѧ́ющесѧ є҆мꙋ̀ тѧ̀ велича́емъ =[покло́н̾].=

~Да воз̾ра́дꙋютсѧ древа̀ дꙋбра́внаѧ всѧ̀ , ѡ҆сщ҃ьшꙋсѧ є҆стествꙋ̀ и҆́хъ . ѿ него́ же и҆спе́рва бы́ша насажде́на , хрⷭ҇тꙋ̀ распро сте́ршꙋсѧ на́ древѣ . тѣ́мъ ны́нѣ воз̾но си́мꙋ покланѧ́ющесѧ є҆мꙋ̀ тѧ̀ велича́емъ =[покло́н̾].=

~Сщ҃е́нныи воста̀ ро́гъ , и҆ глава̀ всѣ́мъ бг҃омꙋ́дрымъ крⷭ҇тъ . и҆́мже грѣ́шныхъ мы́сленѡ стира́ютсѧ ро́ди всѝ . тѣ́мъ ны́нѣ воз̾носи́мꙋ , покланѧ́ющесѧ є҆мꙋ̀ , тѧ̀ велича́емъ =[покло́н̾].=

=задосто́йникъ : В=елича́й дш҃е моѧ̀ , пречестны́й крⷭ҇тъ гдⷭ҇нь . ~Велича́й дш҃е моѧ̀ , животворѧ́щаго крⷭ҇та̀ гдⷭ҇нѧ , пре сла́вное воз̾дви́женїе .

~Снѣ́ди ра́ди древѧ́ныѧ ро́дꙋ прибы́вшаѧ сме́рть , крⷭ҇та̀ ра́ди ᲂу҆праздни́сѧ дне́сь , и҆́бо прама́терьнѧѧ всеро́днаѧ клѧ́тва разрꙋши́сѧ , прозѧбе́нїемъ чи́стыѧ бж҃їѧ мт҃ре , ю҆́же всѧ̀ си́лы нбⷭ҇ныѧ велича́ютъ =[покло́н̾ до землѝ].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречи́стыѧ тѝ мт҃ре , си́лою чест на́го и҆ животворѧ́щаго крⷭ҇та̀ , и҆ всѣ́хъ ра́ди ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

