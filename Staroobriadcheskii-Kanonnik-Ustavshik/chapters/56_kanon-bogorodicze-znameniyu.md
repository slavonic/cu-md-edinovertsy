Т=ропа́рь , бцⷣе зна́менїю . гла́съ , д҃ .=

~Ꙗ҆́кѡ неѡ҆бори́мꙋю стѣ́нꙋ и҆ и҆сто́чникъ чюде́съ , стѧжа́вше тѧ рабѝ твоѝ бцⷣе пречⷭ҇таѧ , сопроти́вных̾ ѡ҆полче́нїѧ низ лага́ем̾ . тѣ́мже мо́лимъ тѧ , ми́ръ гра́ дꙋ твоемꙋ̀ да́рꙋй , и҆ дш҃а́мъ на́шимъ ве́лїю млⷭ҇ть =[вⷤ]. сла́ва , и҆ ны́нѣ , то́йже .=

К=ано́нъ прест҃ѣ́й бцⷣе зна́менїю , и҆́же въ вели́ком̾ новѣ̀ гра́дѣ . гла́съ , ѕ҃ . пѣ́снь , а҃ . і҆рмо́съ . В=олно́ю морско́ю скры́вшагѡ дре́вле , гони́телѧ мꙋчи́телѧ , под̾ зем ле́ю скры́ша , спасе́ныхъ дѣ́ти . но мы̀ ꙗ҆́кѡ ѻ҆трокови́ца гдⷭ҇ви пое́мъ , сла́вно бо просла́висѧ .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Да ра́дꙋетсѧ ра́достїю , бжⷭ҇твеное мно́ жество новагра́да дне́сь , зрѧ́ще те́плꙋю застꙋ́пницꙋ , стра́ннꙋ побѣ́дꙋ да́рꙋющꙋ на сопроти́вныхъ , и҆ да пое́тъ бжⷭ҇тве ными пѣ́сньми .

~Ꙗ҆́коже лѣ́ствицꙋ превысо́кꙋ зри́мъ дне́сь , и҆ко́нꙋ твою̀ дв҃о всенепоро́чнаѧ , ю҆́же сопроти́внѣ зрѧ́щїи , коне́чней сле потѣ̀ преда́шасѧ . мы́ же к̾ не́й вѣ́рнѣ взира́юще , ѿ бѣ́дъ и҆збавлѧ́емсѧ .

~Въ ржⷭ҇твѣ̀ тлѝ не прїи́мши , тлѣ́нїѧ всѣ́хъ на́съ дв҃о и҆змѣнѝ . печа́ли ᲂу҆ста влѧ́ющи мт҃рьнимъ премѣне́нїемъ бг҃о ра́дованнаѧ .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ къ тебѣ̀ при бѣга́емъ , ꙗ҆́кѡ къ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Т=обо́ю хрⷭ҇тѐ нб҃са̀ ᲂу҆твержа́ема всѧ̀ , сло́во бж҃їе и҆ си́ла , и҆сповѣ́даютъ сла́вꙋ неи҆зрече́ннꙋ , и҆ вседѣ́тельныѧ рꙋкѝ твоеѧ̀ сотворе́нїе . нѣ́сть бо прест҃а ра́звѣ тебѐ гдⷭ҇и .

~Ꙗ҆́кѡ ѕвѣ́ри ᲂу҆стреми́вшесѧ на ста́до твоѐ пречⷭ҇таѧ . но ты̀ тѣ́хъ че́люсти сокрꙋшѝ , и҆ си́хъ не́мощны до конца̀ показа̀ .

~Ѻ҆́бщаго па́стырѧ , влⷣкꙋ хрⷭ҇та̀ поро́ж дьши дв҃о неи҆скꙋсобра́чнаѧ . томꙋ̀ моли́сѧ настоѧ́щагѡ гнѣ́ва и҆зба́вити на́съ , и҆ проти́вныхъ ѡ҆бстоѧ́нїѧ влⷣчце .

~Млⷭ҇тиваѧ млⷭ҇тивагѡ ро́ждьши сп҃са , ви́ждь ѡ҆ѕлобле́нїе и҆ воздыха́нїе люде́й твои́хъ , ᲂу҆скорѝ пречⷭ҇таѧ ᲂу҆ще́дрити ны .

=сѣда́ленъ . гла́съ , и҃ . Ꙗ҆́=же дре́вле пррⷪ҇ки проповѣ́дасѧ две́рь нбⷭ҇наѧ , неѡ҆пали́ маѧ кꙋпина̀ , свѣ́щникъ многосвѣ́т лыи , злата́ѧ кади́льница , рꙋ́чка и҆ же́злъ , пресла́внѡ дне́сь чю́дномꙋ ст҃лю ꙗ҆влѧ́етсѧ , наро́домъ дерза́ти повелѣ ва́етъ , и҆ ди́внꙋю побѣ́дꙋ показꙋ́етъ . тѣ́мже бл҃года́рнаѧ то́й возопїе́м̾ , дв҃о бг҃ороди́тельнице молѝ хрⷭ҇та̀ бг҃а , грѣ хо́въ ѡ҆ставле́нїе дарова́ти на́мъ , тебе́ бо и҆́мамы наде́ждꙋ рабѝ твоѝ .

=пѣ́снь , д҃ . і҆рмо́с̾ . О=у҆диви́сѧ тво́й ра́зꙋм̾ ѿ менѐ , ᲂу҆слы́шавшꙋ пресла́внаѧ велѣ́ нїѧ смотре́нїѧ твоегѡ̀ , ᲂу҆крѣпи́жесѧ возлюбле́нїемъ твоегѡ̀ схожде́нїѧ , ты́ бо моеѧ̀ нищеты̀ не ѿве́ржесѧ .

~Почита́ющїи тѧ гра́дъ пречⷭ҇таѧ , и҆ по́ долгꙋ сла́вѧщїи , ѡ҆гражда́й ѿ безбо́ж ныхъ чи́стаѧ и҆ноплеме́нникъ . ты́ бо томꙋ̀ пречⷭ҇таѧ бога́тство неѿе́млемо є҆сѝ , покро́въ же и҆ сла́ва .

~Мнѧ́щїисѧ ꙗ҆́коже дре́вле і҆єрихѡ́нъ разори́ти гра́дъ тво́й , пречⷭ҇таѧ мт҃и сло́ ва , са́ми коне́чнѣй поги́бели преда́ шасѧ , си́лою и҆з̾ тебѐ воплоще́ннагѡ влⷣчце .

~При́зри чⷭ҇таѧ , спасѝ пою́щыѧ тѧ , потре би́тисѧ хотѧ́ща ѿ сопроти́вныхъ . тѣ́мже наше́дшагѡ преще́нїѧ и҆зба́ви бг҃ороди́тельнице .

=пѣ́снь , є҃ . і҆рмо́съ . С=ою́зомъ любвѐ свѧ зꙋ́еми а҆пⷭ҇ли , владꙋ́щемꙋ всѣ́ми себѐ хрⷭ҇тꙋ̀ преда́вше . красны̀ но́ги ᲂу҆мыва́хꙋ , бл҃говѣствꙋ́юще всѣ́мъ ми́ръ .

~Те́плаѧ застꙋ́пнице к̾ тебѣ̀ прибѣга́ю щымъ . и҆ не надѣ́ющымсѧ наде́жда , ви́ждь ѡ҆ѕлобле́нїе люде́й свои́хъ , и҆ пода́ждь по́мощь пречⷭ҇таѧ .

~Ꙗ҆́же ѻ҆́гнь ро́ждьшаѧ бжⷭ҇твеныи дв҃о , проти́вныхъ пречⷭ҇таѧ моли́твою твое́ю ѻ҆гне́мъ попалѝ , ꙗ҆́кѡ мт҃и сꙋ́щи зиж ди́телѧ всепѣ́таѧ .

~Чтⷭ҇аѧ бг҃оневѣ́сто , недоꙋмѣ́нныѧ лю́ди ᲂу҆ще́дри , мт҃рьними мольба́ми , и҆ є҆́же на ны̀ сопроти́вныхъ ѡ҆бстоѧ́нїѧ , разо рѝ в̾ско́рѣ мл҃твами ти .

=пѣ́снь , ѕ҃ . і҆рмо́съ . Ꙗ҆́=тъ бы́сть но неꙋде́ ржанъ в̾ пе́рсѣхъ ки́товѣхъ і҆ѡ́на , тво́й бо ѻ҆́бразъ носѧ̀ , пострада́вша и҆ погре бе́нїю дана̀ , ꙗ҆́кѡ ѿ черто́га ѿ ѕвѣ́рѧ и҆зше́дъ . приглаша́ше же кꙋстоді́и , хранѧ́щїи всꙋ́е лжꙋ̀ , млⷭ҇ти ва́шеѧ ѡ҆ста́вили є҆стѐ .

~И҆зба́ви ꙗ҆зы́ческагѡ наше́ствїѧ гра́дъ тво́й пречⷭ҇таѧ . и҆ не преда́ждь до конца̀ поги́бнꙋти наслѣ́дїю твоемꙋ̀ всепѣ́ таѧ . но си́лою и҆́же и҆з̾ тебѐ рожде́нагѡ проти́вныхъ низложѝ .

~Многосогрѣ́шшїѧ ти не пре́зри , но прїимѝ мольбꙋ̀ мт҃ре твоеѧ̀ ѡ҆ на́съ ще́дре . да не похва́лѧтсѧ сопроти́внїи , гдѣ̀ є҆́сть бг҃ъ и҆́хъ гл҃юще . но да разꙋ мѣ́ютъ всѝ , ꙗ҆́кѡ ты̀ и҆зба́витель съ на́ми є҆сѝ .

~Ны́нѣ по́мощи прїи́де вре́мѧ . ны́нѣ премѣне́нїю потре́ба чⷭ҇таѧ , сн҃ꙋ твоемꙋ̀ и҆ бг҃ꙋ . ꙗ҆́кѡ да ᲂу҆ще́дритъ согрѣши́в шїѧ , и҆ належа́щагѡ гнѣ́ва и҆зба́витъ .

=конда́къ . гла́съ , д҃ . Ч=естна́гѡ ѻ҆́браза твоегѡ̀ зна́менїе , пра́зднꙋюще лю́дїе твоѝ бг҃ороди́тельнице . и҆́мже ди́внꙋю побѣ́дꙋ насопроти́вныхъ гра́дꙋ твоемꙋ̀ дарова́ла є҆сѝ , вѣ́рою взыва́емъ , ра́дꙋ исѧ дв҃о хрⷭ҇тїѧ́нѡмъ похвало̀ .

=и҆́косъ . Р=азрѣшѝ тмꙋ̀ мои́хъ согрѣше́ нїи , и҆́же во ᲂу҆мѣ̀ мое́мъ лежа́щꙋю . и҆ твои́мъ мѧ свѣ́томъ просвѣтѝ дв҃о , ꙗ҆́кѡ да возмогꙋ̀ тебѣ̀ похвалꙋ̀ прине стѝ , є҆ѧ́же ѻ҆ц҃ъ восхвалѝ , и҆ дх҃ъ ст҃ы́и ѡ҆сѣнѝ , сн҃ъ же и҆ сло́во бж҃їе всели́всѧ , и҆ нетлѣ́ннѡ ѿ пречⷭ҇тою ти бокꙋ̀ про ше́дъ , съ чл҃ки поживѐ . тѣ́мже мы̀ грѣ́шнїи и҆ недосто́йнїи рабѝ твоѝ , дне́сь соверша́юще сщ҃е́нное торжество̀ , зна́менїѧ бы́вшагѡ честно́ю и҆ко́ною твое́ю , є҆ю́же пресла́внꙋю побѣ́дꙋ на сопроти́вныхъ гра́дꙋ твоемꙋ̀ дарова́ла є҆сѝ . и҆ ѿ си́хъ чюде́съ и҆спо́лнившесѧ , вмѣ́сто бл҃гово́нныхъ а҆рама́тъ , є҆ли́ко возмо́жнѡ на́мъ землены́мъ , похва́ль наѧ прино́симъ тебѣ̀ гл҃юще , ра́дꙋисѧ бцⷣе , ра́дость а҆́гг҃лѡмъ и҆ чл҃кѡмъ . ра́дꙋисѧ тве́рдаѧ наде́жде и҆ покро́ве гра́дꙋ твоемꙋ̀ . ра́дꙋисѧ ꙗ҆́кѡ проти́в ныхъ си́лою твое́ю низлага́емъ . ра́дꙋ исѧ разꙋ́мнагѡ сл҃нца мт҃и , вѣ́рныхъ просвѣща́юща , невѣ́рныхъ же помрача́ юща . ра́дꙋисѧ дв҃о хрⷭ҇тїѧ́нѡмъ похвало̀ .

=пѣ́снь , з҃ . і҆рмо́съ . Н=еи҆зрече́нное чю́до и҆́же в̾ пещѝ и҆зба́вивыи , прпⷣбныѧ ѻ҆́т роки и҆з̾ пла́мени , во́ гробѣ но́вѣ без дꙋ́шенъ полага́етсѧ , на спасе́нїе на́мъ пою́щымъ , и҆зба́вителю бж҃е бл҃госло ве́нъ є҆сѝ .

~Вои́стинꙋ сокро́вище че́стно гра́дꙋ тво емꙋ̀ , и҆ко́на твоѧ̀ пречⷭ҇таѧ дарова́сѧ . є҆ѧ́же и҆ са́ми зрѧ́ще чюдесѝ ᲂу҆дивлѧ́е мсѧ , и҆ сн҃ꙋ твоемꙋ̀ вопїе́мъ , и҆зба́ви телю бж҃е бл҃гослове́нъ є҆сѝ .

~Ꙗ҆́коже и҆ногда̀ ниневи́тѧны , покаѧ́ нїѧ ра́ди пощади́въ сло́ве бж҃їи , про́по вѣдїю і҆ѡ́ны проро́ка . та́кожде и҆ здѣ̀ показа̀ ѻ҆́бразомъ пречⷭ҇тыѧ ти мт҃ре хрⷭ҇тѐ , вопїю́щымъ , и҆зба́вителю бж҃е бл҃гослове́нъ є҆сѝ .

~Хра́мъ тѧ бж҃їи влⷣчце вѣ́дꙋще , во ст҃ѣ́мъ хра́мѣ твое́мъ , рꙋ́цѣ нечи́стѣи дви́жемъ на мл҃твꙋ . ви́ждь ѡ҆ѕлобле́нїе на́ше , и҆ пода́ждь на́мъ по́мощь .

=пѣ́снь , и҃ . і҆рмо́съ . О=у҆жасни́сѧ боѧ́исѧ нб҃о , и҆ да подви́жатсѧ ѡ҆снова́нїѧ зем лѝ . сѐ ᲂу҆́бѡ в̾ мертвецѣ́хъ вмѣнѧ́етсѧ и҆́же в̾ вы́шнихъ живы́и , и҆ во́ гробѣ ма́лѣ ѡ҆битова́етъ . є҆го́же дѣ́ти бл҃го слови́те , сщ҃е́ннїи по́йте , и҆ превозно си́те є҆гѡ̀ во́ вѣки .

~Собезнача́льнаго сло́ва ѻ҆ц҃ꙋ , дв҃о пре чи́стаѧ нетлѣ́ннѡ породила̀ є҆сѝ , и҆ ѿ сосцꙋ̀ пита́ла є҆сѝ , тогѡ̀ молѝ бг҃ороди́ тельнице , ѿ сопроти́вныхъ ѡ҆бстоѧ́нїи спастѝ пою́щихъ тѧ , и҆ превозносѧ́ щихъ во́ вѣки .

~Е҆го́же прови́дѣ на прⷭ҇то́лѣ превысо́цѣ и҆са́їѧ , сегѡ̀ в̾ ложесне́хъ дв҃о вмѣсти́ла є҆сѝ и҆ нетлѣ́ннѡ породѝ . є҆го́же молѝ спасти́сѧ гра́дꙋ твоемꙋ̀ , пою́щꙋ , дѣ́ти бл҃гослови́те , сщ҃е́ннїи по́йте , и҆ превоз носи́те є҆гѡ̀ во́ вѣки .

~Е҆ди́на сꙋ́щи бл҃га́ѧ , пребл҃го́е сло́во мо лѝ прилѣ́жнѡ , настоѧ́щагѡ гнѣ́ва гра́дꙋ твоемꙋ̀ и҆зба́витисѧ , несꙋмѣ́н ною вѣ́рою сн҃ꙋ твоемꙋ̀ пою́щꙋ . дѣ́ти бл҃гослови́те , сщ҃е́ннїи по́йте , и҆ превоз носи́те є҆гѡ̀ во́ вѣки .

=пѣ́снь , ѳ҃ . і҆рмо́съ . С=тра́нствїѧ влⷣчнѧ , и҆ без̾сме́ртнѣй трапе́зѣ , на го́рнѣмъ мѣ́стѣ , высо́кими ᲂу҆мы̀ вѣ́рнїи прїи ди́те воспрїи́мемъ воз̾ше́дша сло́ва , ѿ́слова наꙋ́чшесѧ , є҆го́же велича́емъ .

~Млрⷭ҇дымъ ѻ҆́комъ свы́ше , при́зри на́ градъ и҆ лю́ди твоѧ̀ пречⷭ҇таѧ . и҆ны́ѧ бо по́мощи не и҆́мамы , то́кмѡ тебѐ всене поро́чнаѧ , да тѧ̀ всѝ мт҃рь бж҃їю непре ста́ннѡ велича́емъ .

~Е҆ди́на ро́ждьшаѧ сло́во воплоще́нное дв҃о всепѣ́таѧ , приснотекꙋ́щїи и҆сто́ч никъ и҆сцѣле́нїемъ и҆злива́еши , вѣ́рою притека́ющымъ хра́мꙋ твоемꙋ̀ пречⷭ҇таѧ .

~Сѐ рабѝ твоѝ вопїе́мъ ти мт҃и бж҃їѧ , ѻ҆бы́чныѧ ми́лости твоѧ̀ на́ градъ и҆ лю́ди , млⷭ҇тивнѡ показꙋ́ющи , сопроти́в ныхъ ѡ҆бстоѧ́нїи на́съ и҆змѣнѝ , да тѧ̀ всѝ непреста́ннѡ велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́гѡ и҆ сла́внагѡ зна́менїѧ бы́вшаго ѿ и҆ко́ны є҆ѧ̀ въ вели́комъ новѣ̀ гра́дѣ , и҆ всѣ́хъ ст҃ы́хъ ...

