Т=ропа́рь , бцⷣѣ каза́нской . гла́съ , д҃ .=

~Застꙋ́пнице ᲂу҆се́рднаѧ мт҃и бг҃а вы́ш нѧгѡ , за всѣ́хъ мо́лиши сн҃а своегѡ̀ , хрⷭ҇та̀ бг҃а на́шегѡ . всѣ́мъ твори́ши спа сти́сѧ , в̾ держа́вныи тѝ покро́въ прибѣ га́ющымъ . всѣ́хъ на́съ застꙋпѝ гжⷭ҇е цр҃це , и҆́же в̾ напа́стехъ и҆ ско́рбѣхъ , и҆ в̾ болѣ́знехъ ѡ҆бремене́ныхъ грѣхѝ мно́ гими , пред̾стоѧ́щыѧ и҆ молѧ́щыѧтисѧ ᲂу҆миле́нною дш҃е́ю , и҆ сокрꙋше́ннымъ срⷣцемъ , пречⷭ҇томꙋ твоемꙋ̀ ѻ҆́бразꙋ , и҆ чюдотво́рнѣй и҆ко́нѣ . со слеза́ми невоз вра́тнѡ наде́ждꙋ и҆мꙋ́ще на тѧ̀ , и҆зба́ витисѧ ѿ всѣ́хъ ѕо́лъ . всѣ́мъ поле́з наѧ да́рꙋй , и҆ всѧ̀ спасѝ бцⷣе дв҃о . ты́ бо є҆сѝ бжⷭ҇твеныи покро́въ рабо́мъ твои́м̾ =[два́жды]. сла́ва , и҆ ны́нѣ , то́йже .=

К=ано́нъ прест҃ѣ́й бцⷣѣ , ꙗ҆вле́нїю и҆ко́ны и҆́же в̾каза́ни . гла́съ , д҃ . пѣ́снь , а҃ . і҆рмоⷭ҇ . Ѿ=ве́рзꙋ ᲂу҆ста̀ моѧ̀ , и҆ напо́лнѧтсѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тло торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Бл҃гоговѣ́ютъ тѝ бцⷣе а҆́гг҃лѡмъ нача́ль ницы , и҆ ст҃ы́хъ чи́ны че́стнѡ слꙋ́жатъ . пра́веднїи красꙋ́ютсѧ , нбⷭ҇ныхъ хода́та ицꙋ бл҃жа́тъ тѧ̀ , кꙋ́пно же и҆ землѧ̀ и҆ нб҃о в̾ весе́лїи свѣ́тлѡ восхвалѧ́ютъ тѧ̀ . и҆ мы̀ грѣ́шнїи млⷭ҇ти про́симъ , ѡ҆зарѝ на́шѧ срⷣца̀ влⷣчце , воспѣ́ти пѣ́снь ст҃ы́ѧ тѝ и҆ко́ны ꙗ҆вле́нїю .

~Прїиди́те собери́тесѧ хрⷭ҇тои҆мени́тїи лю́дїе , ᲂу҆мы̀ та́йнѡ ѡ҆чи́стившесѧ , во ст҃ꙋ́ю цр҃ковь мт҃ре хрⷭ҇та̀ бг҃а на́шегѡ . и҆сточа́етъ бо на́мъ неѡ҆скꙋ́днѡ , ѿ ст҃ы́ѧ и҆ко́ны и҆сто́чникъ дх҃о́венъ , цѣле́ бенъ дш҃а́мъ и҆ тѣ́ломъ , пѣ́снь вопїю́ щымъ , бл҃гослове́нъ и҆з̾ тебѐ рожде́исѧ бг҃ъ на́шъ .

=сла́ва . Д=иви́тъ пренепоро́чнаѧ , и҆ ᲂу҆жаса́ етъ всѧ́къ слꙋ́хъ . стра́нно чю́до бжⷭ҇тве нагѡ тѝ ржⷭ҇тва̀ . ка́кѡ херꙋви́мскаго творца̀ зачала̀ є҆сѝ . ка́кѡ ѻ҆́гнь несте рпи́мыи во ᲂу҆тро́бѣ носи́ла є҆сѝ . ка́кѡ сꙋ́щꙋю жи́знь пло́тїю ѡ҆блекла̀ є҆сѝ , и҆ живо́тъ всемꙋ̀ ми́рꙋ породила̀ є҆сѝ бг҃а кꙋ́пнѡ и҆ чл҃ка .

=и҆ ны́нѣ . П=од̾ кро́въ тво́й дв҃о гжⷭ҇е при бѣга́емъ , всѝ ро́ди чл҃честїи . просвѣтѝ на́съ свѣ́томъ ржⷭ҇тва̀ твоегѡ̀ , грѣ́ш ныѧ рабы̀ твоѧ̀ молѧ́щїисѧ прилѣ́жно , и҆ кла́нѧющыѧсѧ пречи́стѣй тѝ и҆ко́нѣ , просѧ́ще ѿ тебѐ прїѧ́ти вели́кїѧ млⷭ҇ти .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ к̾ тебѣ̀ при бѣга́емъ , ꙗ҆́кѡ к̾ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ въ бжⷭ҇твеннѣй ти сла́вѣ , вѣнце́мъ сла́вы сподо́би .

~Кꙋ́ю тѝ досто́йнꙋю похвалꙋ̀ на́ше при несе́тъ коне́чное неможе́нїе ; ꙗ҆́кѡ ꙗ҆вле́ нїемъ пречⷭ҇тыѧ тѝ бжⷭ҇твеныѧ и҆ко́ны , незави́стныѧ и҆сто́чники , цѣле́бныѧ и҆сточа́еши , вѣ́рнѡ прибѣга́ющымъ къ тебѣ̀ рабо́мъ твои́мъ .

~Бжⷭ҇твеныѧ тѝ и҆ко́ны , ст҃о́е ꙗ҆вле́нїе бцⷣе дв҃о , ꙗ҆́кѡ свѣтоза́рное восїѧ̀ на́мъ сл҃нце . пресла́вныхъ чюде́съ лꙋча̀ пꙋща́ ющи , тмы̀ лю́тыхъ ѡ҆бстоѧ́нїѧ ѿго нѧ́ѧ , сщ҃е́нными твои́ми влⷣчце пред̾ста́ тельствы .

=сла́ва . И҆=спо́лнила є҆сѝ бл҃года́ти и҆ногда̀ , первопи́саннꙋю тѝ и҆ко́нꙋ гжⷭ҇е дв҃о бцⷣе . и҆ ны́нѣ та́же бл҃года́ть и҆́стиньствꙋетъ , сїѧ́нїемъ вѣ́ры чюде́съ . ꙗ҆́кѡ тоѧ̀ ра́ди первопи́санны , ко спасе́нїю вѣ́рнѡ къ тебѣ̀ по́ бз҃ѣ прибѣга́ющымъ .

=и҆ ны́нѣ . П=окланѧ́емсѧ бцⷣе твоемꙋ̀ пре чⷭ҇томꙋ ѻ҆́бразꙋ =[покло́н̾],= и҆ пресла́дкомꙋ тѝ младе́нцꙋ , превѣ́чномꙋ и҆ незаходи́ момꙋ свѣ́тꙋ хрⷭ҇тꙋ̀ . и҆́миже спасла̀ є҆сѝ ѿ лю́тыхъ ѕо́лъ , и҆ тлѣ́нїѧ сме́ртнагѡ всѐ чл҃ческое є҆стество̀ .

=сѣда́ленъ . гла́съ , и҃ . Б=жⷭ҇твенїи сло́ва а҆пⷭ҇ли , є҆ѵⷢ҇а́лїѧ хрⷭ҇то́ва велегла́снїи вселе́н нѣй бл҃говѣ́стницы , бжⷭ҇твенꙋю цр҃ковь созда́вше , въ прест҃о́е твоѐ и҆́мѧ бцⷣе . и҆ к̾ тебѣ̀ гжⷭ҇е прихо́дѧтъ , молѧ́ще тѧ прїитѝ на тоѧ̀ ѡ҆сщ҃е́нїе . ты́ же ѽ бг҃о мт҃и рекла̀ є҆сѝ , и҆ди́те с̾ ми́ромъ , и҆ а҆́зъ с̾ ва́ми та́мѡ є҆́смь . ѻ҆ни́ же ше́дше ѡ҆брѣта́ютъ та́мѡ на стѣнѣ̀ цр҃кви , твоегѡ̀ влⷣчце ѻ҆́браза подо́бїе . бжⷭ҇тве ною пи́сано си́лою , шаро́вными подо́ бїи . и҆ ви́дѣвше поклони́шатисѧ , и҆ просла́виша бг҃а . с̾ ни́ми же и҆ мы̀ , бжⷭ҇твенѣй тѝ покланѧ́емсѧ и҆ко́нѣ =[покло́н̾],= просѧ́ще ѿ тебѣ̀ вели́кїѧ млⷭ҇ти . да́рꙋй согрѣше́нїемъ ѡ҆ставле́нїе рабо́мъ твои́мъ , є҆ди́на бл҃гослове́наѧ .

=пѣ́снь , д҃ . і҆рмо́съ . С=ѣдѧ́и во сла́вѣ , на прⷭ҇то́лѣ бжⷭ҇твенѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твеныи , ѿ пречⷭ҇тыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

~Почте́мъ лю́дїе чи́стꙋю в̾ чистотѣ̀ , и҆ко́ нꙋ дв҃ыѧ бцⷣы , и҆ тоѧ̀ бжⷭ҇твенагѡ мла́ денца хрⷭ҇та̀ бг҃а на́шегѡ . и҆ прикаса́емсѧ тѣ́мены , и҆ лобыза́емъ и҆ прославлѧ́емъ со́ страхомъ и҆ тре́петомъ . почита́емъ бо и҆ко́нꙋ бл҃гоче́стнѡ , почита́емъ и҆ соѡ҆бра́зное тоѧ̀ первосꙋ́щее .

~Дв҃дъ бжⷭ҇твеныи и҆ чю́дныи проро́къ , и҆здале́ча прови́дѣ глаго́лѧ . лицꙋ̀ твое мꙋ̀ помо́лѧтсѧ бога́тїи лю́дїе . мы́ же вѣ́рнїи покланѧ́емсѧ =[покло́н̾],= и҆ лобы за́емъ честнꙋ́ю и҆ко́нꙋ , дш҃а́ми кꙋ́пнѡ и҆ тѣлесы̀ ѡ҆сщ҃а́емсѧ .

=сла́ва . Е҆=ѵⷢ҇а́лїѧ хрⷭ҇то́ва , бг҃огла́сныи спи са́тель лꙋка̀ , бж҃їимъ манове́нїемъ , всенепоро́чныи тво́й написꙋ́етъ ѻ҆́бразъ бцⷣе , и҆ младе́нецъ тѝ превѣ́чныи на рꙋкꙋ̀ воѡ҆брази́въ . к̾ немꙋ́ же притека́ю щыѧ напа́стей и҆ бѣ́дъ и҆збавлѧ́еши . и҆ всѧ̀ покрыва́еши , и҆ спаса́еши твое́ю ми́лостїю .

=и҆ ны́нѣ . Т=ы̀ є҆сѝ похвало̀ и҆ вѣне́цъ ст҃ы́мъ всѣ́мъ ѽ цр҃це . ты̀ ᲂу҆пова́нїе на́ше и҆ помо́щнице по́бз҃ѣ . и҆ натѧ̀ на де́ждꙋ спасе́нїѧ на́шегѡ возложи́хомъ всѝ . тебѣ̀ мо́лимсѧ ꙗ҆́кѡ бж҃їи мт҃ри . ѡ҆дождѝ грѣ́шнымъ рабо́мъ твои́мъ , бога́тыѧ сѝ дш҃еспаси́тельныѧ млⷭ҇ти .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твенѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ ро дила̀ є҆сѝ без̾лѣ́тнагѡ сн҃а , всѣ́мъ вос пѣва́ющымъ тѧ̀ ми́ръ подава́юща .

~Всѧ́ко пречⷭ҇таѧ воспѣ́тое тебѣ̀ хвале́ нїе , всегда̀ вели́чествомъ сла́вы твоеѧ̀ побѣжда́етсѧ . и҆́бо па́че го́рнихъ ᲂу҆мо́въ превозвы́сисѧ , ро́ждьши непристꙋ́пнаго и҆ стра́шнаго всѣ́хъ цр҃ѧ и҆ бг҃а . но ꙗ҆́кѡ млⷭ҇тива , и҆ ско́раѧ человѣ́кѡмъ помо́щ ница , вонмѝ моле́нїю ра́бъ свои́хъ , и҆ да́рꙋй твоѧ̀ по́мощи .

~И҆дѣ́же ѡ҆сѣ́нитъ бл҃года́ть твоѧ̀ бцⷣе , стра́хомъ и҆счеза́ютъ дѣ́мони , и҆ разрꙋ ша́етсѧ ѕлоко́зненое тѣ́хъ мечта́нїе . бѣ́гаютъ ро́ди че́рнїи . ра́дꙋетжесѧ вѣ́рныхъ всѐ мно́жество , тебѣ̀ пѣ́снь хва́льнꙋ ѿ́ срⷣца вопїю́ще . ра́дꙋисѧ бжⷭ҇твеныи покро́ве дш҃а́мъ на́шимъ .

=сла́ва . Б=ез̾ ѻ҆́чивымъ сла́дко ви́дѣти дае́тсѧ , глꙋхи́мъ слы́шанїе , нѣмы́мъ бл҃гогл҃анїе , хромы́мъ хожде́нїе , прока же́ннымъ ѡ҆чище́нїе , бѣснꙋ́ющымсѧ цѣломꙋ́дрїе , и҆ и҆́же в̾ болѣ́знехъ разли́ чныхъ и҆сцѣле́нїе , ѡ҆сѣне́нїем̾ пречⷭ҇тыѧ тѝ бцⷣе и҆ко́ны .

=и҆ ны́нѣ . Н=е ᲂу҆молчи́мъ николи́же бцⷣе , ѱалмы̀ и҆ пѣ́сньми воспѣва́ти вели́чїѧ ти ѡ҆бра́дованнаѧ . бг҃а бо вои́стинꙋ во плоти́вшагосѧ родила̀ є҆сѝ , на спасе́нїе на́ше , и҆ всеми́рное и҆збавле́нїе .

=пѣ́снь , ѕ҃ . і҆рмо́съ . Б=жⷭ҇твеное сѐ и҆ все чⷭ҇тно́е соверша́юще пра́зднество , бг҃омꙋ́ дрїи бж҃їѧ мт҃ре , прїиди́те рꙋка́ми во спле́щемъ , ѿ неѧ̀ ро́ждьшагосѧ вѣ́рою сла́вѧще .

~Бжⷭ҇твенагѡ ти ржⷭ҇тва̀ дв҃о гжⷭ҇е , пребо га́таѧ бл҃года́ть , ю҆́же дре́вле и҆з̾глаше́ нїемъ предала̀ є҆сѝ , пречⷭ҇тагѡ тѝ ѻ҆́бра за и҆ко́нѣ , неѡ҆скꙋ́днѣ дѣ́йствꙋетъ , вели́каѧ же и҆ пресла́внаѧ , во спасе́нїе и҆́же на тѧ̀ надѣ́ющымсѧ .

~И҆дѣ́же прославлѧ́етсѧ ст҃о́е и҆́мѧ ѡ҆бра́ дованныѧ бцⷣы , тꙋ̀ всѧ́ческихъ бл҃ги́хъ и҆сто́чницы пролива́ютсѧ . прїиди́те въ чистотѣ̀ человѣ́цы . се́бо ꙗ҆вле́нїемъ бжⷭ҇твеныѧ дв҃ы и҆ко́ны , сказꙋ́етъ цр҃цыно прише́ствїе , на спасе́нїе всѣ́мъ вѣ́рнымъ .

=сла́ва . Ц=ѣле́нїѧ болѣ́знем̾ , ѿгна́нїе же страсте́мъ , и҆ дш҃епита́тельное спасе́нїе , грѣхо́въ проще́нїе , и҆ вѣ́чное и҆збавле́ нїе , и҆з̾ пречⷭ҇тыѧ тѝ и҆ко́ны влⷣчце , вѣ́рнѡ приходѧ́ще прїе́млемъ , бг҃омт҃и всенепоро́чнаѧ .

=и҆ нн҃ѣ . К=ъ тебѣ̀ гжⷭ҇е прибѣга́ютъ ро́ди правовѣ́рныхъ , про́сѧтъ вели́кїѧ млⷭ҇ти . и҆ прїе́млютъ неѡ҆скꙋ́днѡ , и҆́же в̾ недꙋ́ зѣхъ и҆сцѣле́нїе . в̾ страстѣ́хъ премѣне́ нїе . в̾ печа́лѣхъ ᲂу҆тѣше́нїе . и҆сточѝ и҆ мнѣ̀ влⷣчце ка́плю дш҃еспаси́тельнꙋю , да со всѣ́ми и҆ а҆́зъ пою̀ твоѐ вели́чїе .

=конда́къ . гла́съ , и҃ . П=ритеце́мъ лю́дїе к̾ ти́хомꙋ семꙋ̀ , и҆ до́бромꙋ приста́нищꙋ , ско́рой помо́щницѣ , гото́вомꙋ и҆ те́п ломꙋ спасе́нїю покро́вꙋ дв҃ыѧ . ᲂу҆ско ри́мъ на моли́твꙋ , и҆ потщи́мсѧ на покаѧ́нїе , и҆сточа́етъ бо на́мъ неѡ҆скꙋ́д ныѧ млⷭ҇ти пречⷭ҇таѧ бцⷣа . варѧ́етъ на́ помощь , и҆ и҆збавлѧ́етъ ѿ вели́кихъ бѣ́дъ и҆ ѕо́лъ бл҃гонра́вныѧ и҆ бг҃обоѧ́ щыѧсѧ рабы̀ своѧ̀ .

=и҆́косъ . С=мы́слъ ѡ҆чи́стивше и҆ ᲂу҆́мъ , притеце́мъ к̾ бцⷣѣ свѣ́тлѡ пѣ́сньми ᲂу҆блажа́юще , пречⷭ҇тагѡ є҆ѧ̀ ѻ҆́браза бг҃о но́снꙋю и҆ко́нꙋ . и҆ прославлѧ́емъ тꙋ̀ и҆ чте́мъ , и҆ припа́дающе поклонѧ́емсѧ =[покло́н̾],= ꙗ҆́кѡ само́й сꙋ́щи ѻ҆́ной , а҆ не ꙗ҆́кѡ и҆но́й . небо̀ терпи́тъ ᲂу҆чюжа́тисѧ и҆ко́нное и҆́мѧ своегѡ̀ первоѡ҆бра́знагѡ . почита́ет̾босѧ первоѡ҆бра́зное и҆ко́ною . си́це бл҃гоче́стнѡ бжⷭ҇твенїи ѻ҆ц҃ы преда́ ша на́мъ и҆ наꙋчи́ша . и҆ а҆́ще кто̀ непо клонѧ́етсѧ бг҃оро́дичне и҆ко́не , а҆наѳе́ма да бꙋ́детъ . посрамлѧ́етъ бо и҆ погꙋ блѧ́етъ нечтꙋ́щыѧ ю҆̀ . и҆збавлѧ́етъ же ѿ вели́кихъ бѣ́дъ и҆ ѕо́лъ , бл҃гонра́вныѧ и҆ бг҃обоѧ́щыѧсѧ рабы̀ своѧ̀ .

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Прїидѣ́те почерпе́мъ ѿпꙋще́нїе , ѿ не и҆стощи́магѡ и҆сто́чника , точа́щагѡ ст҃ы́ню пречⷭ҇тыѧ и҆ко́ны дв҃ыѧ . и҆ тоѧ̀ пречи́стагѡ младе́нца бж҃їѧ сло́ва , на́съ ра́ди вочл҃чьшагосѧ . к̾ немꙋ́ же возо пїе́мъ , тво́рче и҆зба́вителю препросла́вле ныи , со ѻ҆ц҃е́мъ и҆ дх҃омъ бж҃е бл҃го слове́нъ є҆сѝ .

~Неꙋсы́пнꙋю чи́стаѧ , и҆ бг҃опрїѧ́тнꙋю и҆мꙋ́щи моли́твꙋ , и҆ не преѡ҆долѣ́емꙋю держа́вꙋ крѣ́пости , враго́въ на́шихъ шата́нїе є҆́же на ны̀ разорѝ , и҆ вы́ѧ и҆́хъ по́д̾ нозѣ вѣ́рнымъ лю́дѧмъ на́шимъ низ̾ложѝ . да воз̾весели́мсѧ ѡ҆ тебѣ̀ рабѝ твоѝ , сн҃ꙋ твоемꙋ̀ вопїю́ще , ѻ҆ц҃ъ на́шихъ бж҃е бл҃гослове́нъ є҆сѝ .

=сла́ва . Р=а́дꙋемсѧ и҆ весели́мсѧ вѣ́рнїи лю́дїе , чю́дномꙋ ꙗ҆вле́нїю и҆ко́ны пре чи́стыѧ влⷣчцы бцⷣы . рѣка́ бо ꙗ҆ви́сѧ неи҆счерпа́ема , цѣле́бнꙋю во́дꙋ точа́щи . слѣпы́мъ бо ви́дѣти дае́тъ , и҆ глꙋхи́мъ слы́шанїе . хромы́мъ хожде́нїе . и҆ всѣ́мъ и҆́же в̾ недꙋ́зѣхъ без̾ме́здно и҆сцѣле́нїе .

=и҆ ны́нѣ . Н=еи҆спы́танна глꙋбина̀ , недовѣ́ домо та́инство , непости́жимъ ѻ҆́бразъ дв҃о зача́тїѧ твоегѡ̀ . зача́тїе без̾ сѣ́ме не . бе́з̾ мꙋжа ржⷭ҇тво̀ . беспло́тныи воплоти́сѧ . превѣ́чныи младе́нствꙋетъ . сн҃ъ бж҃їи , сн҃ъ тебѐ дв҃ыѧ быва́етъ . є҆мꙋ́же вопїе́мъ , бж҃е бл҃гослове́нъ є҆сѝ .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бо ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

~Оу҆́мъ а҆́гг҃льскїи , и҆ чл҃ческїи ᲂу҆жаса́етсѧ бцⷣе . ка́кѡ бг҃а нбⷭ҇нагѡ ложесна́ми ѡ҆бье́мши воплоти́ла є҆сѝ ; ка́кѡ младе́нца ро́ждьши , ꙗ҆́кѡ сн҃а на рꙋкꙋ̀ но́сиши ; є҆го́же ᲂу҆жаса́етсѧ тва́рь и҆ трепе́щꙋтъ го́рнїи прⷭ҇то́ли , вопїю́ще непреста́ннѡ . ст҃ъ ст҃ъ ст҃ъ є҆сѝ бж҃е , пре пѣ́тыи и҆ превозноси́мыи во́ вѣки .

~Ра́дꙋисѧ сꙋ́щаѧ ра́досте всегѡ̀ ми́ра , со а҆рха́гг҃ломъ гаврїи́ломъ вопїе́м̾ тѝ бцⷣе . ра́дꙋисѧ вмѣсти́лище невмѣсти́маго . ра́дꙋисѧ бл҃года́тнаѧ носи́ло бжⷭ҇тва̀ всегѡ̀ . ра́дꙋисѧ а҆да́мово возва́нїе с̾ то бо́ю гдⷭ҇ь , тебѐ ра́ди с̾ на́ми спаса́ѧ на́съ . є҆го́же пое́мъ и҆ превозно́сим̾ во́ вѣки .

=сла́ва . К=о́рень і҆єс̾се́ѡвъ ѡ҆сщ҃е́нныи , ко́рень грѣха̀ на́шегѡ и҆сто́ргнꙋла є҆сѝ . же́злъ а҆арѡ́новъ процвѣ́тшїи , жизно да́телѧ цвѣ́та и҆зрасти́вши хрⷭ҇та̀ . рꙋ́чко маннопрїе́мнаѧ . сме́рти всю̀ си́лꙋ сокрꙋ ши́ла є҆сѝ , и҆ в̾ поро́дꙋ жи́зни возвела̀ є҆сѝ , ро́дъ чл҃ческїи . тѣ́мже тѧ̀ пое́мъ , до́брыхъ вино́внꙋю .

=и҆ ны́нѣ . Т=ы̀ похвала̀ хрⷭ҇тїѧ́нѡмъ є҆сѝ влⷣчце . ты̀ ѻ҆рꙋ́жїе на врагѝ , и҆ стѣна̀ к̾ тебѣ̀ прибѣга́ющымъ . тѧ̀ и҆ ны́нѣ на́ помощь призыва́емъ гжⷭ҇е , неда́ждь вра го́мъ воз̾нести́сѧ на́ люди твоѧ̀ , и҆́же тебѐ нехва́лѧтъ , ни сн҃а твоегѡ̀ бцⷣе , и҆ твое́й и҆ко́нѣ некла́нѧютсѧ . си́хъ побѣ дѝ , и҆ дш҃ѧ на́шѧ спасѝ .

=пѣ́снь , ѳ҃ . і҆рмо́съ . В=сѧ́къ зе́менъ , да взыгра́етсѧ дх҃омъ просвѣща́емъ . да ликовствꙋ́етъ же , беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре . и҆ да пое́тъ , ра́дꙋйсѧ пребла же́ннаѧ , бцⷣе чи́стаѧ прⷭ҇нѡ дв҃о .

~Тебѐ тве́рдꙋю помо́щницꙋ , ро́дꙋ чл҃че скомꙋ бцⷣе мр҃і́е , ли́къ проро́ческїи мно гоѡ҆бра́знѡ провозвѣстѝ . сѣ́нь ст҃ꙋ́ю , нб҃съ простра́ннѣе . скрижа́ль бг҃опи́сан нꙋю , и҆ кꙋпинꙋ̀ неѡ҆пали́мꙋю . две́рь бг҃о прохо́днꙋю , го́рꙋ же и҆ лѣ́ствицꙋ и҆ мо́стъ , и҆ же́злъ процвѣ́тшїи . мы́ же вои́стинꙋ бцⷣꙋ тѧ̀ велича́емъ .

~Та́йна глꙋбины̀ ржⷭ҇тва̀ твоегѡ̀ , ᲂу҆́мъ а҆́гг҃льскїи ᲂу҆жаса́етъ дв҃о . и҆ пречⷭ҇таѧ и҆ко́на бѣ́сы прого́нитъ . и҆ ли́ца нече сти́выхъ ѡ҆мрача́етъ , и҆ в̾ стꙋ́дъ порѣ ва́етъ нетерпѧ́тъ бо взира́ти на си́лꙋ є҆ѧ̀ , бѣ́гаютъ же и҆ и҆счеза́ютъ . мы́ же любе́знѡ покланѧ́емсѧ и҆ лобыза́емъ =[покло́н̾],= и҆ тѧ̀ бцⷣе велича́емъ .

=сла́ва . П=ред̾ста́тель сы́и не ѿстꙋпи́мъ к̾ вы́шнемꙋ цр҃ю , ꙗ҆́кѡ и҆мꙋ́щи мт҃рьне дерзнове́нїе непосты́дно . в̾ ми́рѣ глꙋбо́ цѣ правосла́вныхъ житїѐ ᲂу҆твердѝ . и҆ бл҃говѣ́рныхъ люде́й на́шихъ возвы́си . и҆ всѧ̀ поле́знаѧ да́рꙋй всегда̀ рабо́мъ твои́мъ , да тѧ̀ бцⷣе велича́емъ .

=и҆ нн҃ѣ . ѽ= всеми́лостиваѧ хрⷭ҇тїѧ́нѡмъ помо́щнице , немо́жетъ тѧ̀ воспѣ́ти досто́йнѡ ᲂу҆́мъ чл҃ческїи , и҆ а҆́гг҃льскїи , ꙗ҆́кѡ всеѧ̀ тва́ри честнѣ́йши , нбⷭ҇ныхъ и҆ земны́хъ сла́внѣйши . всѣ́хъ бо родила̀ є҆сѝ творца̀ и҆ бг҃а . но ѽ влⷣчце прїимѝ млⷭ҇тивно , ꙗ҆́же тебѣ̀ ѿ́ срⷣца воз̾ложи́ хомъ пѣ́снь , спаса́й на́съ всегда̀ . на тѧ́ бо надѣ́емсѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́гѡ и҆ сла́внаго ꙗ҆вле́нїѧ чюдотво́рныѧ и҆ко́ны є҆ѧ̀ , во́ градѣ каза́ни , и҆ всѣ́хъ ра́ди ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

