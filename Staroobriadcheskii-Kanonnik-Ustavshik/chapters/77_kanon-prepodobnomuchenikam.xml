<document xmlns="http://www.ponomar.net/culiturgical">
<p>Т<red>ропа́рь, прпⷣбномч҃нкѡмъ. гла́съ, д҃.</red></p>

<p><red>Б</red>ж҃е ѻ҆ц҃ъ на́шихъ, творѧ́и при́снѡ съ на́ми по твоемꙋ̀ смотре́нїю, не ѿста́ви млⷭ҇ти твоеѧ̀ ѿ на́съ, но тѣ́хъ моли́т вами, во смире́нїи ᲂу҆стро́й живо́тъ на́шъ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, д҃. пѣ́снь, а҃. і҆рмо́съ. М</red>о́рѧ чермна́гѡ пꙋчи́нꙋ, немо́крыми стопа́ми дре́вле ше́ствовавъ і҆и҃ль, крⷭ҇то ѡбра́зно мѡѷсе́ѡвыма рꙋка́ма, а҆мали́ ковꙋ си́лꙋ в̾ пꙋсты́ни побѣди́лъ є҆́сть.</p>

<p><red>запѣ́въ: С</red>т҃і́и прпⷣбномч҃нцы, моли́те бг҃а ѡ҆ на́съ <red>[покло́н̾].</red></p>

<p><red>П</red>още́нїемъ свѣтоза́рни бы́вше пребла же́ннїи, бг҃озра́чнаѧ показа́стесѧ свѣ ти́ла, и҆злїѧ́нїемъ крове́й ва́шихъ. тѣ́мъ ра́дꙋетесѧ с̾ по́стники хрⷭ҇то́выми и҆ мꙋ́ченики.</p>

<p><red>В</red>ъ мо́ри сле́зъ ва́шихъ мꙋ́дрїи, пе́рвѣе потопи́вше фараѡ́на мы́сленнаго, пос лѣди́ же въ кро́вныхъ пото́цѣхъ побѣ ди́ли є҆стѐ є҆гѡ̀, и҆ поги́бели преда́сте.</p>

<p><red>сла́ва. П</red>рпⷣбнїи ѻ҆ц҃ы закла́ни бы́сте за хрⷭ҇та̀, и҆ по́стнически пожи́вше, мч҃нки восхва́лимъ, пою́ще и҆зба́вителю бг҃ꙋ на́шемꙋ, ꙗ҆́кѡ просла́висѧ.</p>

<p><red>и҆ ны́нѣ, боⷢ҇. С</red>ы́и є҆стество́мъ гдⷭ҇ь, всѣ́мъ невмѣсти́мыи, в̾ тебѐ вмѣсти́ сѧ бцⷣе дв҃о. зе́менъ бы́въ за млрⷭ҇дїе, да земны́хъ спасе́тъ за неи҆зрече́ннꙋю млⷭ҇ть свою̀.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и прпⷣбномч҃нцы, ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́ бо мо́ли те ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. Н</red>емꙋ́дростїю ни си́лою, ни бога́тствомъ хва́лимсѧ, но твое́ю ѻ҆́ч҃ею соста́вною мꙋ́дростїю бж҃їею. ꙗ҆́кѡ нѣ́сть ст҃а па́че тебѐ чл҃колю́бче.</p>

<p><red>С</red>окрꙋше́нною со́вѣстїю бг҃ꙋ ᲂу҆годи́вше, сокрꙋши́сте вра́жїѧ велича́нїѧ блаже́н нїи, мечѝ сокрꙋша́еми и҆ ᲂу҆мерщвлѧ́е ми.</p>

<p><red>С</red>мотрѧ́юще бꙋ́дꙋщихъ мꙋ́дрїи присно сꙋ́щества, непостоѧ́нныхъ и҆ тлѣ́нных̾ до́лꙋ влекꙋ́щыѧ ѿрази́сте. сегѡ̀ ра́ди ᲂу҆бл҃жа́еми є҆стѐ прпⷣбнїи мч҃нцы.</p>

<p><red>сла́ва. Х</red>ва́лѧщесѧ держа́вою ти бг҃оно́с нїи, крѣ́пцѣ гꙋби́телѧ ѡ҆полче́нїѧ по бѣди́ша, и҆ ᲂу҆бїе́ни за тѧ̀ сп҃се, сꙋгꙋ́бы по́двиги показа́вше, тѣ́мъ вѣнча́в шесѧ.</p>

<p><red>и҆ нн҃ѣ, боⷢ҇. П</red>речⷭ҇таѧ, ꙗ҆́же бж҃їе прест҃о́е сло́во поро́ждьшаѧ, ѡ҆ст҃ѝ на́шѧ дш҃ѧ и҆ тѣлеса̀, бл҃жа́щихъ тѧ пренепоро́чнꙋю.</p>

<p><red>сѣда́ленъ. гла́съ, д҃. Ꙗ҆́</red>кѡ прише́льцы ꙗ҆́вльшесѧ, и҆ пресе́льницы на землѝ, кꙋ́щи потко́ша в̾ пꙋсты́нѧхъ, крѣ́пкѡ подвиза́стесѧ прпⷣбнїи, нагото́ю ᲂу҆краси́ вшесѧ въ добродѣ́тели ѻ҆де́ждахъ, со ѡ҆бра́зни бы́вше хрⷭ҇то́вымъ страсте́мъ. сегѡ̀ ра́ди претерпѣ́сте, мꙋчи́тельское заколе́нїе.</p>

<p><red>сла́ва, и҆ ны́нѣ, боⷢ҇. К</red>ъ бцⷣѣ прилѣ́жнѡ ны́нѣ притеце́мъ грѣ́шнїи, со смире́ нїемъ припа́дающе, покаѧ́нїемъ вопїю́ ще и҆з̾ глꙋбины̀ дш҃е́вныѧ, влⷣчце потщи́сѧ помощѝ милосе́рдовавши на ны̀, ꙗ҆́кѡ и҆згиба́емъ ѿ мно́жества грѣхѡ́въ, и҆ не ѿвратѝ ра́бъ свои́хъ то́щъ, тебе́ бо є҆ди́нꙋ помо́щницꙋ и҆́мамы.</p>

<p><red>пѣ́снь, д҃. і҆рмоⷭ҇. В</red>оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ, ста̀ в̾ чинꙋ̀ свое́мъ, досто́йнѡ взыва́ю щи, сла́ва си́лѣ твое́й гдⷭ҇и.</p>

<p><red>С</red>трⷭ҇те́мъ плотьски́мъ неповинꙋ́вшесѧ пребл҃же́ннїи, врага̀ повинꙋ́ли є҆стѐ. и҆ ᲂу҆бїе́ни бы́сте мече́мъ, к̾ животꙋ̀ без̾ сме́ртномꙋ ра́дꙋющесѧ в̾кꙋ́пѣ прело же́ни бы́сте.</p>

<p><red>О</red>у҆мори́вше себѐ пре́жде сме́рти воз̾ держа́нїемъ, свое́ю во́лею прпⷣбнїи, ѿ без̾зако́нныхъ нево́лею мече́мъ лю́тѣ побїе́ни бы́сте, жи́ти и҆ по сме́рти вѣ́рꙋюще.</p>

<p><red>сла́ва. А҆́</red>ще и҆ мечѝ ѿ без̾зако́нныхъ ᲂу҆бива́еми ѻ҆ц҃ы, ѿ житїѧ̀ сегѡ̀ ѿстꙋ пи́сте, но пре́же и҆схо́да напа́сти го́ркїѧ претерпѣ́сте, ме́ртви бы́сте ми́рови.</p>

<p><red>и҆ ны́нѣ, боⷢ҇. Ѡ҆</red>бновлѧ́етъ чл҃чество, но́во ѻ҆троча̀ превѣ́чныи бг҃ъ, ꙗ҆́вльсѧ ѿ дв҃ы, и҆ чл҃къ бы́въ, томꙋ̀ воспое́мъ, сла́ва си́лѣ твое́й гдⷭ҇и.</p>

<p><red>пѣ́снь, є҃. і҆рмо́съ. Т</red>ы̀ гдⷭ҇и ми свѣ́тъ в̾ ми́ръ прише́лъ є҆сѝ, свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ, вѣ́рою воспѣва́ющыѧ тѧ.</p>

<p><red>Р</red>а́й кра́сныи, дре́во живо́тное гдⷭ҇а ꙗ҆ви́ стесѧ посредѣ̀ и҆мꙋ́ще, кро́ви ва́ша, и҆́же ꙗ҆́кѡ же́ртвꙋ чи́стꙋ прїи́мшагѡ.</p>

<p><red>К</red>ровны́ѧ ка́пли, со сле́зными смѣси́ вше стрꙋѧ́ми бг҃оно́сцы, многоѡбра́з нагѡ ѕмі́ѧ, в̾си́хъ погрꙋзи́ли є҆стѐ.</p>

<p><red>сла́ва. К</red>расотꙋ̀ бж҃їю, зрѣ́ти сподо́би стесѧ, и҆ вѣ́чное весе́лїе, вмѣ́стѡ трꙋ́дъ и҆ болѣ́зней бл҃же́ннїи прїѧ́сте.</p>

<p><red>и҆ нн҃ѣ, боⷢ҇. Р</red>одила̀ є҆сѝ бг҃а, па́че сло́ва и҆ ра́зꙋма. пребы́сть по ржⷭ҇твѣ̀ ꙗ҆́кѡ и҆ пре́жде ржⷭ҇тва̀ дв҃ою, чⷭ҇таѧ бг҃оневѣ́ стнаѧ.</p>

<p><red>пѣ́снь, ѕ҃. і҆рмо́съ. П</red>ожрꙋ́ти со́ гласомъ хвале́нїѧ гдⷭ҇и, цр҃кви вопїе́тъ ти, ѿ бѣсо́вскїѧ кро́ви ѡ҆чи́щшисѧ, млⷭ҇тїю ѿ ре́бръ и҆сте́кшею ти кро́вїю.</p>

<p><red>Ѿ</red>ве́ргше пристра́стїѧ соꙋ́зъ поще́нїем̾, и҆ нꙋ́жною сме́ртїю соꙋ́зъ тѣле́сныхъ разрѣши́стесѧ, и҆ при́звани бы́сте къ нерꙋши́мѣй добро́тѣ влады́чнѣй.</p>

<p><red>Ꙗ҆́</red>кѡ го́ры высо́кимъ житїе́мъ показа́ вшесѧ, и҆́же погꙋби́ти го́ры и҆ всю̀ тва́рь претѧ́щаго, си́лою хрⷭ҇то́вою по́д̾ нозѣ своѝ повинꙋ́ли є҆стѐ.</p>

<p><red>сла́ва. В</red>оз̾держа́нїемъ и҆ трꙋды̀, тѣ́ло и҆стончи́сте ѻ҆ц҃ы ст҃і́и, и҆ кровьмѝ хрⷭ҇то́ ви пожро́стесѧ до́блїи, и҆ зако́ннѡ вѣнча́стесѧ.</p>

<p><red>и҆ ны́нѣ, боⷢ҇. О</red>у҆спѝ страсте́й мои́хъ непостоѧ́ннꙋю бꙋ́рю, неꙋсы́пною свое́ю мл҃твою дв҃о молю́ тѧ, и҆ неда́ждь ми сно́мъ грѣхо́вным̾ ᲂу҆снꙋ́ти и҆ тѧ́жким̾.</p>

<p><red>конда́к̾. гла́съ, в҃. В</red>олне́нїй мно́жество невла́жнѡ преходѧ́ще, беспло́тныѧ врагѝ стрꙋѧ́ми сле́зъ ва́шихъ крѣ́пкѡ погрꙋзи́ли є҆стѐ бг҃омꙋ́дрїи, прпⷣбнїи мч҃нцы, и҆ чюде́съ да́ръ прїи́мше, моли́те непреста́ннѡ ѡ҆ всѣ́хъ на́съ.</p>

<p><red>и҆́косъ. И҆́</red>же на землѝ пло́ть ᲂу҆мертви́ вше, живоно́сною ме́ртвостїю, хрⷭ҇та̀ бг҃а стрⷭ҇ть воѡбрази́вше, пе́рвїе в̾ до́брѣмъ поще́нїи, и҆ второ́е па́ки во страда́ нїихъ. тѣ́мже хрⷭ҇то́съ сꙋгꙋ́бы вѣнцы̀ низпосла̀ ва́мъ, прпⷣбнїи мч҃нцы, и҆ ᲂу҆гото́ва ва́мъ жили́ще нбⷭ҇ное и҆ мѣ́сто вѣ́чное, и҆дѣ́же ра́достнѡ всели́стесѧ, мч҃нкѡмъ и҆ прпⷣбнымъ є҆динокро́в ницы. тѣ́мже моли́те непреста́ннѡ ѡ҆ всѣ́хъ на́съ.</p>

<p><red>пѣ́снь, з҃. і҆рмо́съ. В</red>ъ пещѝ а҆враа́мскїѧ си дѣ́ти перси́дстѣй, любо́вїю бл҃говѣ́ рїѧ па́че не́жели пла́менемъ ѡ҆палѧ́еми взыва́хꙋ, бл҃гослове́нъ є҆сѝ в̾ цр҃кви сла́вы твоеѧ̀ гдⷭ҇и.</p>

<p><red>О</red>у҆кра́шени добродѣ́тельными зарѧ́ми, и҆ страстьмѝ сщ҃е́нными просвѣща́еми, преидо́сте к̾ свѣ́тꙋ незаходи́момꙋ, и҆ сы́нѡве днѝ показа́стесѧ.</p>

<p><red>Х</red>отѣ́нїемъ ѿ мирски́хъ сласте́й ѿлꙋча́ ющесѧ, стра́ннѡ человѣ́кѡмъ ꙗ҆́вльше мꙋсѧ пло́тїю присво́истесѧ, бꙋ́дꙋщаѧ и҆ нетлѣ́ннаѧ бл҃га́ѧ стѧжа́вше ст҃і́и.</p>

<p><red>сла́ва. Б</red>л҃гослове́нъ є҆сѝ бж҃е, соверши́ выи тече́нїе страда́лецъ, бг҃оно́сныхъ ѻ҆ц҃ъ дне́сь, и҆ ꙗ҆́вль и҆́хъ ѻ҆́бщники нбⷭ҇номꙋ твоемꙋ̀ црⷭ҇твїю.</p>

<p><red>и҆ ны́нѣ, боⷢ҇. Т</red>ебѐ носѧ́щꙋ во́ чревѣ твое́мъ живо́тнꙋю ма́ннꙋ, дре́вле ман нопрїѧ́тнаѧ ста́мна, ꙗ҆́кѡ вои́стинꙋ проѡбража́ше ꙗ҆́вственнѡ, бл҃гослове́на ты̀ в̾ жена́хъ пренепоро́чнаѧ влⷣчце.</p>

<p><red>пѣ́снь, и҃. і҆рмо́съ. Р</red>ꙋ́цѣ распросте́ръ данїи́лъ, льво́ва зїѧ́нїѧ в̾ ро́вѣ затчѐ, ѻ҆́гненꙋю же си́лꙋ ᲂу҆гаси́ша добродѣ́ телїю поѧ́савшесѧ, и҆́же бл҃гоче́стїѧ люби́тели ѻ҆́троцы взыва́юще, бл҃госло ви́те всѧ̀ дѣ́ла гдⷭ҇нѧ гдⷭ҇а.</p>

<p><red>В</red>ели́кїи ли́къ прпⷣбныхъ мꙋ́ченикъ, по́стническими хра́брствы ᲂу҆краша́емь дне́сь, всѧ̀ ликостоѧ́тели бжⷭ҇твены по казꙋ́етъ хва́лѧщих̾, и҆ с̾ ни́ми хрⷭ҇та̀ пою́ щихъ, бл҃гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>С</red>та́ли є҆стѐ ꙗ҆́кѡ а҆́гнцы, мꙋчи́тель скими посѣка́еми мечѝ, и҆ принесе́ни бы́сте поже́ршемꙋсѧ сло́вꙋ сверше́ннаѧ же́ртва, и҆ въ се́лѣхъ пе́рвенецъ ꙗ҆ви́сте сѧ пою́ще, бл҃гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>сла́ва. Т</red>ѣ́ло и҆ дш҃ꙋ ѡ҆ст҃и́сте гдⷭ҇ви прпⷣбнїи, воз̾держа́нїемъ потѡ́въ подви́ гшесѧ, и҆ кровны́ми стрꙋѧ́ми, и҆зсꙋши́ вше мꙋчи́тельское ѕло́е мо́ре, пою́ще, бл҃гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>и҆ ны́нѣ, боⷢ҇. Ѿ</red>верза́етсѧ тобо́ю па́ки пе́рвый ра́й, бг҃ора́дованнаѧ чи́стаѧ, и҆ вво́дитсѧ и҆́же пе́рвїе ѡ҆сꙋжде́ный чл҃къ, и҆ ѡ҆божа́етсѧ вои́стинꙋ, человѣ́кѡмъ на ѡ҆бновле́нїе, вопїю́щымъ, бл҃госло ви́те всѧ̀ дѣ́ла гдⷭ҇нѧ гдⷭ҇а.</p>

<p><red>пѣ́снь, ѳ҃. і҆рмо́съ. К</red>а́мень нерꙋкосѣ́ч ныѧ горы̀, ѿ несѣко́мыѧ тѧ дв҃цы краеꙋго́льныи ѿсѣче́сѧ хрⷭ҇то́съ, совокꙋ пи́въ раз̾стоѧ́щаѧсѧ є҆стества̀. тѣ́мъ веселѧ́щесѧ, тѧ̀ бцⷣе велича́емъ.</p>

<p><red>С</red>щ҃енносло́вїемъ прїиди́те, сщ҃е́нныхъ ѻ҆ц҃ъ прпⷣбныхъ, въ пꙋсты́нѧхъ и҆ въ пеще́рахъ, пожи́вшихъ в̾ преподо́бїи, и҆ бл҃гоче́стнѡ пострада́вшихъ, велегла́сно восхва́лимъ.</p>

<p><red>Ꙗ҆́</red>кѡ прехва́льнїи ва́ши трꙋды̀, и҆́же в̾ по́стничествѣ стрⷭ҇тоте́рпцы, ꙗ҆́кѡ и҆зрѧ́ днїи по́двизи, и҆́миже лестьца̀ низвер го́сте, ꙗ҆́ко ди́вна страда́нїѧ, и҆́миже за ко́нно страда́ли є҆стѐ, и҆ вѣнча́ни бы́сте.</p>

<p><red>сла́ва. Б</red>г҃озра́чнаѧ ва́ша па́мѧть восто́ ками ѡ҆зарѧ́ема трꙋдо́въ ва́шихъ, є҆́же за хрⷭ҇та̀ под̾ѧ́сте, и҆ со́вѣсти всѣ́хъ просвѣща́етъ, бл҃года́тїю вседѣ́тельнагѡ ст҃а́гѡ дх҃а.</p>

<p><red>и҆ ны́нѣ, боⷢ҇. О</red>у҆страша́ютсѧ херꙋви́ми зрѧ́ще є҆́же на ни́хъ, неи҆зрече́ннымъ сло́вомъ сѣдѧ́щагѡ сло́ва, мт҃рьними твои́ми рꙋка́ми младе́нца носи́ма пре чⷭ҇таѧ влⷣчце, превы́шши всеѧ̀ тва́ри.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ прпⷣбномч҃нкъ <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>