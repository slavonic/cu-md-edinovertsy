<document xmlns="http://www.ponomar.net/culiturgical">
<p>Т<red>ропа́рь, ст҃ы́мъ бг҃оѻ҆ц҃амъ. гла́съ, в҃.</red></p>

<p><red>Б</red>л҃говѣствꙋ́й і҆ѡ́сифе дв҃дꙋ чюдеса̀ бг҃о ѻ҆ц҃ꙋ, дв҃ꙋю бо ви́дѣлъ є҆сѝ ражда́ющꙋ. с̾ па́стыри славосло́вилъ є҆сѝ, с̾ волхвы̀ поклони́лсѧ є҆сѝ, а҆́гг҃лѡмъ вѣ́сть прїѧ́л̾ є҆сѝ. молѝ хрⷭ҇та̀ бг҃а, да спасе́тъ дш҃ѧ на́шѧ  <red>[два́жды].</red></p>

<p><red>сла́ва, и҆ ны́нѣ, боⷢ҇. В</red>сѧ̀ па́че смы́сла, всѧ̀ пресла́внаѧ твоѧ̀ бцⷣе та́инства, чистото́ю запечатлѣ́нна, и҆ дв҃ьствомъ храни́ма, мт҃и разꙋмѣ́сѧ нело́жна, бг҃а ро́ждьши и҆́стиннагѡ, того̀ молѝ спа сти́сѧ  дш҃а́мъ  на́шымъ.</p>

<p>К<red>ано́нъ. гла́съ, д҃. пѣ́снь, а҃. і҆рмо́съ. В</red>оспою́ ти гдⷭ҇и бж҃е мо́й, ꙗ҆́кѡ и҆зведѐ лю́ди и҆з̾ рабо́ты є҆гѵ́петскїѧ. покры́ же ѻ҆рꙋ́жїе  фараѡ́не  и҆҆  си́лꙋ.</p>

<p><red>запѣ́въ: С</red>т҃і́и бг҃оѻ҆ц҃ы, моли́те бг҃а ѡ҆ на́съ <red>[покло́н̾].</red></p>

<p><red>Е҆</red>ли́цы ржⷭ҇тво̀ сотворѧ́емъ вопло́щша госѧ на́съ ра́ди, ра́дость воспое́мъ, і҆а́кѡва бж҃їѧ бра́та. и҆ дв҃да бг҃оѻ҆ц҃а.</p>

<p><red>С</red>ла́ва в̾ вы́шнихъ ли́цы а҆́гг҃льстїи, въ виѳлїе́мѣ і҆ѡ́сифꙋ пред̾ста́ша гл҃юще. с̾ ни́миже бл҃гои҆зво́лившаго воплоти́ти сѧ  воспое́мъ.</p>

<p><red>сла́ва. Д</red>в҃де бг҃оѻ҆́ч҃е, с̾ гꙋ́сльми, и҆́же ѿ ко́рене і҆єссе́ѡва вопло́щшагосѧ гдⷭ҇а, і҆а́кѡва пра́веднагѡ привле́къ воспо́й.</p>

<p><red>и҆ ны́нѣ, боⷢ҇. В</red>оспою́ ти гдⷭ҇и бж҃е мой, ꙗ҆́кѡ роди́сѧ и҆з̾ мт҃ре дв҃ы ст҃ы́ѧ. и҆ сїю̀ показа́лъ є҆сѝ наде́ждꙋ дш҃а́мъ на́шим̾.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и бг҃оѻ҆ц҃ы, ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́ бо мо́лите ѡ҆ на́съ  хрⷭ҇та̀  бг҃а  на́шегѡ  <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. О</red>у҆твержа́ѧ и҆ гро́мъ и҆ зи́ждаи дх҃ъ, ᲂу҆твердѝ менѐ гдⷭ҇и, да тѧ̀ пою̀  цѣломꙋ́дреннѡ  и҆  творю̀  во́лю твою̀, ꙗ҆́кѡ нѣ́сть ст҃а ꙗ҆́коже ты̀ бж҃е на́шъ.</p>

<p><red>Р</red>о́ждьшагосѧ пло́тїю ѿ дв҃ы без̾ сѣ́ме не хрⷭ҇та̀ бг҃а, со а҆́гг҃лы всѝ воспое́мъ, сла́ва в̾ вы́шнихъ бг҃ꙋ взыва́юще.</p>

<p><red>В</red>сепра́здньственыи, и҆́же на́съ ра́ди и҆стощи́вшагосѧ вѣ́рнїи пра́здникъ, съ дв҃домъ же и҆ і҆а́кѡвомъ, пѣ́сньми по достоѧ́нїю  почте́мъ.</p>

<p><red>сла́ва. Ꙗ҆́</red>кѡ женихꙋ̀ ѿ черто́га и҆з̾ мт҃рьнїихъ ложе́снъ, дв҃дъ речѐ гдⷭ҇ꙋ и҆зы́ ти. є҆го́же нн҃ѣ со і҆а́кѡвомъ воспое́мъ.</p>

<p><red>и҆ ны́нѣ, боⷢ҇. Б</red>ез̾невѣ́стнꙋю бцⷣꙋ мр҃і́ю воспое́мъ, тоѧ́ бо ра́ди на́мъ восїѧ̀ пра́ ведное  сл҃нце.</p>

<p><red>сѣда́ленъ. гла́съ, г҃. І҆</red>ѡ́сифа пра́веднаго дв҃ыѧ ѻ҆брꙋ́ченика с̾ дв҃домъ и҆ і҆а́кѡва достодо́лжнѡ воспое́мъ. сі́и бо пра́вед ною ходи́вше стезе́ю, достиго́ша  нбⷭ҇ныѧ ѻ҆би́тели досто́йнѡ.  ликꙋ́юще со а҆́гг҃лы, на́мъ про́сѧтъ согрѣше́нїемъ ѡ҆ставле́нїѧ.</p>

<p><red>сла́ва, и҆ ны́нѣ, боⷢ҇. Д</red>в҃аѧ родѝ творца̀ всѧ́ческихъ, и҆ волсвѝ грѧдꙋ́тъ семꙋ̀ пло́тїю поклони́тисѧ. чл҃цы со а҆́гг҃лы славосло́вѧтъ. верте́пъ же и҆ ꙗ҆́сли даро но́сѧтъ, воспѣва́юще ро́ждьшагосѧ, ѻ҆троча̀  мла́до  превѣ́чнагѡ  бг҃а.</p>

<p><red>пѣ́снь, д҃. і҆рмо́съ. Т</red>воегѡ̀ на землѝ ꙗ҆вле́нїѧ хрⷭ҇тѐ бж҃е, проповѣ́даѧ пррⷪ҇къ прише́ствїе, с̾ весе́лїемъ вопїѧ́ше, сла́ва си́лѣ  твое́й  гдⷭ҇и.</p>

<p><red>С</red>ъ волхвы̀ ро́ждьшемꙋсѧ поклони́мсѧ. и҆ со а҆́гг҃лы и҆ і҆ѡ́сифомъ, ликꙋ́емъ, бг҃о подо́бнѡ взыва́юще, сла́ва в̾ вы́шнихъ хрⷭ҇тꙋ̀  бг҃ꙋ.</p>

<p><red>Ц</red>рⷭ҇твꙋѧи всѣ́ми царьмѝ хрⷭ҇то́съ, по́ плоти ѿ сѣ́мене дв҃дова рожде́исѧ, и҆з бра́ннагѡ і҆а́кѡва прїѧ́тъ бра́та, ꙗ҆́коже и҆зво́ли.</p>

<p><red>сла́ва. И҆́</red>же ѿ дв҃ы бг҃ъ ꙗ҆́вльсѧ пло́тїю, спросла́ви па́мѧть ва́шꙋ ст҃і́и, а҆пⷭ҇лѡмъ лꙋ́чшїи і҆а́кѡве, и҆ дв҃де всебл҃же́нне.</p>

<p><red>и҆ ны́нѣ, боⷢ҇. Х</red>ерꙋви́мскихъ чино́въ пре и҆мꙋ́щи, и҆ бг҃а на рꙋкꙋ̀ носи́ма, съ пло́ тїю поне́сши, ра́дꙋисѧ бцⷣе без̾невѣ́ст наѧ.</p>

<p><red>пѣ́снь, є҃. і҆рмо́съ. В</red>оз̾сїѧ́выи свѣ́тъ и҆ просвѣще́й ᲂу҆́тро, и҆ показа́выи де́нь, сла́ва ти сла́ва ти, і҆с҃е сн҃е бж҃їи.</p>

<p><red>И҆́</red>же ѿ дв҃ы чⷭ҇тыѧ бл҃говоли́выи роди́ тисѧ, бг҃ъ воплоща́емь, сла́ва ти сла́ва ти,  і҆ѡ́сифъ  вопїѧ́ше.</p>

<p><red>И҆́</red>же ѿ дв҃ы вопло́щьсѧ и҆ па́мѧть ᲂу҆ѧс ни́в̾, дв҃да и҆ і҆а́кѡва, сла́ва ти сла́ва ти, і҆с҃е  сн҃е  бж҃їи.</p>

<p><red>сла́ва. Е҆</red>го́же проро́къ дв҃дъ до́ждь на рꙋно̀ нарица́ше бг҃одх҃нове́ннѡ, і҆а́кѡвъ проповѣ́да  сн҃а  бж҃їѧ.</p>

<p><red>и҆ ны́нѣ, боⷢ҇. А҆́</red>гг҃лѡвъ гла́съ немо́лчнѡ тва́рь прино́ситъ ти дв҃о, ра́дꙋисѧ мт҃и чи́стаѧ,  і҆с҃а  сн҃а  бж҃їѧ.</p>

<p><red>пѣ́снь, ѕ҃. і҆рмо́съ. В</red>озопи́лъ проѡбра зꙋ́ѧ погребе́нїе тридне́вное, пррⷪ҇къ і҆ѡ́на в̾ ки́тѣ бг҃ꙋ молѧ́сѧ, ѿ тлѝ спаси́ мѧ, і҆с҃е  цр҃ю  сы́и  си́ламъ.</p>

<p><red>П</red>ред̾стоѧ́ще ᲂу҆жаса́ющесѧ чи́ни нбⷭ҇ныѧ верте́пꙋ, и҆ ржⷭ҇твꙋ̀ пречи́стомꙋ воспѣ́ша немо́лчнѡ, сла́ва въ вы́шнихъ бг҃ꙋ воспѣва́юще.</p>

<p><red>С</red>ѣ́лъ є҆сѝ на престо́лѣ, ꙗ҆́коже клѧ́тсѧ влⷣко проро́кꙋ дв҃дꙋ, ѿ плода̀ чре́ва є҆гѡ̀ проше́дъ. і҆а́кѡвꙋ же цр҃ко́вныи пре́далъ є҆сѝ  прⷭ҇то́лъ  хрⷭ҇тѐ.</p>

<p><red>сла́ва. Ц</red>р҃ь ᲂу҆́бѡ дв҃дъ и҆ прⷪ҇ро́къ чю́денъ, и҆ пра́ѻ҆ц҃ъ показа́сѧ бжⷭ҇твенагѡ вопло ще́нїѧ. пе́рвыи же є҆пкⷭ҇пъ ᲂу҆чени́къ і҆а́кѡвъ  і҆с҃овъ.</p>

<p><red>и҆ нн҃ѣ, боⷢ҇. М</red>о́лимсѧ, ѡ҆ рабѣ́хъ свои́х̾ дв҃о бцⷣе, и҆з̾ тебѐ воплоще́ннаго молѝ, ꙗ҆́кѡ тѧ̀ є҆ди́нꙋ пред̾ста́тельницꙋ на́шꙋ свѣ́мы.</p>

<p><red>конда́къ. гла́съ, г҃. В</red>есе́лїѧ дне́сь дв҃дъ и҆сполнѧ́етсѧ бжⷭ҇твеныи, і҆ѡ́сифъ же хвалꙋ̀ со і҆а́кѡвомъ прино́сѧтъ. вѣне́цъ бо сро́дствомъ хрⷭ҇то́вымъ прїе́мше ра́дꙋ ютсѧ. и҆ неи҆зрече́ннѡ на землѝ ро́ждь шагосѧ воспѣва́ютъ. ще́дрыи спаса́й тебѐ  чтꙋ́щихъ.</p>

<p><red>и҆́коⷭ҇. Н</red>еи҆зрече́ннымъ совѣ́томъ ражда́е тсѧ пло́тїю, беспло́тныи. ѡ҆писꙋ́етсѧ ны́нѣ тѣ́ломъ, неѡ҆пи́санныи. и҆ спаса́етъ непрело́жнѡ ѻ҆́ба сꙋщества̀. нача́ло прїе́млетъ, и҆́же є҆стество́мъ без̾нача́льныи, и҆ є҆ди́нъ без̾лѣ́тенъ, зри́тсѧ младе́нецъ пресоверше́нныи. но́ ситсѧ рꙋка́ма, носѧ́и всѧ́ческаѧ. тѣ́м̾ же и҆́же тогѡ̀ сро́дствомъ почте́нныхъ, ꙗ҆́кѡ бг҃ъ вѣнча́етъ свои́мъ ржⷭ҇тво́мъ. и҆́хже прославлѧ́юще вѣ́рою, немо́лчнѡ вопїе́мъ, ще́дрыи спасѝ тебѐ чтꙋ́щихъ.</p>

<p><red>пѣ́снь, з҃. і҆рмо́съ. А҆</red>враа́мстїи дре́вле в̾ вавило́нѣ ѻ҆́троцы, в̾ пещѝ пла́мень попра́вше хвала́ми вопїю́ще, ѻ҆ц҃ъ на́ шихъ  бж҃е  бл҃гослове́нъ  є҆сѝ.</p>

<p><red>П</red>а́че сло́ва ржⷭ҇твꙋ̀ бцⷣы мр҃і́и, ли́цы а҆́гг҃льстїи дивѧ́щесѧ, і҆ѡ́сифꙋ вопїѧ́хꙋ, в̾ вы́шнихъ сла́ва, и҆ на землѝ ми́ръ.</p>

<p><red>Н</red>евѣ́ститель ᲂу҆́бѡ дв҃дъ, черто́жникъ же бжⷭ҇твеныѧ цр҃кве і҆а́кѡвъ бы́вше. глаго́лахꙋ, воплоще́исѧ на́съ ра́ди бж҃е бл҃гослове́нъ  є҆сѝ.</p>

<p><red>сла́ва. И҆́</red>же во проро́цѣхъ цр҃ь, и҆ въ цр҃ѣ́хъ проро́къ, со і҆а́кѡвомъ бг҃омꙋ́д рымъ и҆ на́мъ воспо́й, воплоще́исѧ на́съ ра́ди  хрⷭ҇тѐ  бл҃гослове́нъ  є҆сѝ.</p>

<p><red>и҆ ны́нѣ, боⷢ҇. В</red>ъ неѡ҆па́льнѣй кꙋпинѣ̀ и҆ росода́внѣй пещѝ, ты̀ пе́рво написа́в шисѧ мт҃и чи́стаѧ. без̾ сѣ́мене родила̀ є҆сѝ воплоще́нна бг҃а, прⷭ҇нѡ блгⷭ҇ве́наѧ.</p>

<p><red>пѣ́снь, и҃. і҆рмо́съ. Ц</red>р҃ѧ хрⷭ҇та̀ бг҃а, є҆го́же и҆сповѣ́даша плене́ннїи ѻ҆́троцы, в̾ пе щѝ гл҃юще, гла́сомъ ве́лїимъ, всѧ̀ дѣ́ла хвали́те, и҆҆ превозноси́те є҆гѡ̀ во́вѣки.</p>

<p><red>В</red>опло́щшагосѧ хрⷭ҇та̀, є҆го́же славосло́ виша нбⷭ҇ныѧ си́лы. і҆ѡ́сифъ ѻ҆брꙋ́че никъ непреста́ннѡ воспѣва́етъ, всѧ̀ дѣ́ла гдⷭ҇а по́йте, и҆ превозноси́те є҆гѡ̀ во́  вѣки.</p>

<p><red>В</red>опло́щшагосѧ хрⷭ҇та̀, є҆го́же проречѐ дв҃дъ бг҃оѻ҆ц҃ъ. и҆ лю́демъ проповѣ́да і҆а́кѡвъ вопїѧ̀, всѧ̀ дѣ́ла гдⷭ҇а по́йте, и҆ превозноси́те  є҆гѡ̀  во́  вѣки.</p>

<p><red>сла́ва. И҆́</red>же ѿ дв҃ы ро́ждьшагосѧ хрⷭ҇та̀, и҆ воз̾вели́чивша дв҃довꙋ и҆ і҆а́кѡвлю сщ҃е́н нꙋю па́мѧть, ꙗ҆́кѡ дрꙋ́га є҆гѡ̀, всѧ̀ дѣ́ ла гдⷭ҇а по́йте, и҆ превозноси́те є҆гѡ̀ во́ вѣки.</p>

<p><red>и҆ ны́нѣ, боⷢ҇. Ц</red>р҃ѧ хрⷭ҇та̀ є҆го́ же на́мъ родѝ бцⷣе мр҃і́ѧ, и҆ по ржⷭ҇твѣ̀ пребы́сть дв҃ою чⷭ҇таѧ, всѧ̀ дѣ́ла гдⷭ҇а по́йте, и҆ превозноси́те  є҆гѡ̀  во́  вѣки.</p>

<p><red>пѣ́снь, ѳ҃. і҆рмо́съ. С</red>отворѝ держа́вꙋ мы́шцею свое́ю, низложи́ бо си́льныѧ со престо́лъ, и҆ вознесѐ смире́нныѧ бг҃ъ і҆и҃левъ. в̾ ни́хже посѣтѝ на́съ восто́къ свы́ше, и҆ напра́вилъ ны̀ є҆́сть на пꙋ́ть ми́ренъ.</p>

<p><red>Р</red>о́ждьшемꙋсѧ ѿ дв҃ы всѧ̀ тва́рь тре́пе томъ послꙋжѝ. нб҃са̀ ᲂу҆́бѡ ѕвѣздо́ю. землѧ́ же ꙗ҆́сльми, гора̀ верте́помъ. волсвѝ дармѝ, па́стырїе чюдесе́мъ. а҆́гг҃ли же сла́ва в̾ вы́шнихъ бг҃ꙋ.</p>

<p><red>Ц</red>р҃ь ѿ па́стырей дре́вле ᲂу҆́бѡ дв҃дъ бы́сть. ѿ колѣ́на же і҆ю́дова и҆ цр҃ьска ты̀ і҆а́кѡве, па́стырь показа́сѧ вопло́щ шагосѧ а҆́гньца вы́шнѧгѡ, сн҃а бж҃їѧ.</p>

<p><red>сла́ва. В</red>иѳлїе́мѣ ны́нѣ весели́сѧ, гра́дъ бы́въ но́вагѡ дв҃да. и҆ сїѡ́не воз̾вѣща́й цр҃квамъ старѣ́йшинство, ѻ҆́бщее весе́ лїе, всѣ́хъ цр҃ѧ. и҆ тогѡ̀ ᲂу҆го́дники ны́нѣ  воспрїи́мши.</p>

<p><red>и҆ ны́нѣ, боⷢ҇. А҆́</red>гг҃льстїи собо́ри тѧ̀ бг҃о роди́тельнице сла́вѧтъ, и҆ чл҃ческїи ро́дъ тѧ̀ непреста́ннѡ пѣ́сньми почита́етъ. ты́ бо бжⷭ҇твенымъ ржⷭ҇тво́мъ, земле́ ныѧ с̾ нбⷭ҇ными совокꙋпи́ла є҆сѝ. тѣ́м̾ же  тѧ̀  почита́емъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ сла́</p>

<p>вныхъ и҆ всехва́лныхъ а҆пⷭ҇лъ, и҆ ст҃ы́хъ пра́ведныхъ бг҃оѻ҆ц҃ъ, і҆ѡ́сифа ѻ҆брꙋ́ чника, и҆ дв҃да цр҃ѧ, и҆ і҆а́кѡва</p>

<p>бра́та твоегѡ̀ по́ плоти, и҆</p>

<p>всѣ́хъ ст҃ы́хъ, поми́лꙋй и҆</p>

<p>спасѝ  на́съ,  ꙗ҆́кѡ</p>

<p>бл҃гъ  и҆  чл҃ко</p>

<p>лю́бецъ.</p>

</document>