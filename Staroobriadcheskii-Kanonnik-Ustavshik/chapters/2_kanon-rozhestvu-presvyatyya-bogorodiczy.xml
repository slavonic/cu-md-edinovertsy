<document xmlns="http://www.ponomar.net/culiturgical">
<p>Т<red>ропа́рь, ржⷭ҇твꙋ̀ бцⷣы. гла́съ, д҃.</red></p>

<p><red>Р</red>жⷭ҇тво̀ твоѐ бцⷣе дв҃о, ра́дость возвѣстѝ все́й вселе́ннѣй. и҆з̾ тебе́ бо восїѧ̀ сл҃нце пра́вдѣ хрⷭ҇то́съ бг҃ъ на́шъ, разрꙋши́въ клѧ́твꙋ, да́стъ бл҃гослове́нїе. и҆ ᲂу҆празд ни́въ сме́рть, дарова̀ на́мъ живо́тъ вѣ́чныи <red>[двⷤа]. сла́ва, и҆ ны́нѣ, то́йже.</red></p>

<p>К<red>ано́нъ. гла́съ, в҃. пѣ́снь, а҃. і҆рмо́съ. Г</red>рѧди́те лю́дїє, пое́мъ пѣ́снь хрⷭ҇тꙋ̀ бг҃ꙋ, раз̾дѣ́льшемꙋ мо́ре, и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ, ꙗ҆́кѡ  просла́висѧ.</p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>Г</red>рѧди́те вѣ́рнїи, дх҃омъ бжⷭ҇твенымъ ра́дꙋющесѧ, ю҆́же ѿ непло́дове дне́сь проше́дшꙋю, чл҃кѡмъ на спасе́нїе, при́снѡ дв҃ꙋ ѻ҆трокови́цꙋ пѣ́сньми почте́мъ.</p>

<p><red>Р</red>а́дꙋисѧ чⷭ҇таѧ, мт҃и и҆ рабо̀ хрⷭ҇та̀ бг҃а, ꙗ҆́же пе́рвомꙋ хода́таице бл҃же́нствꙋ. чл҃ческїи ро́дъ тѧ, всѝ досто́йнѡ пѣ́сньми  сла́вимъ.</p>

<p><red>Ж</red>ивота̀ ражда́етсѧ дне́сь мо́стъ, и҆́мже чл҃цы возведе́нїе паде́нїѧ є҆́же ѿ а҆́да ѡ҆брѣ́тшїи, хрⷭ҇та̀ жизнода́вца пѣ́сньми прославлѧ́ютъ.</p>

<p><red>катава́сїѧ: С</red>пасѝ ѿ бѣ́дъ рабы̀ своѧ̀, бцⷣе дв҃о, ꙗ҆́кѡ всѝ по́ бз҃ѣ к̾ тебѣ̀ при бѣга́емъ, ꙗ҆́кѡ к̾ нерꙋши́мѣй стѣнѣ̀ и҆ застꙋпле́нїю <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆твердѝ на́съ собо́ю гдⷭ҇и, дре́вомъ ᲂу҆мерщве́и прегрѣше́нїѧ. и҆ стра́хъ тво́й всадѝ в̾ срⷣца̀ на́ша, ꙗ҆́кѡ чл҃колю́бецъ.</p>

<p><red>Н</red>епоро́чно бг҃ови пожи́вшаѧ, всѣ́хъ по роди́ста спасе́нїе, бг҃омꙋ́драѧ роди́телѧ, зижди́телѧ ро́ждьшꙋю и҆ бг҃а на́шегѡ.</p>

<p><red>В</red>сѣ́мъ жи́знь и҆сточа́ѧи гдⷭ҇ь, ѿ непло́ дове произведѐ дв҃ꙋ. в̾ ню́же всели́тисѧ сподо́би, и҆ по ржⷭ҇твѣ̀ сохрани́въ нетлѣ́ннꙋ.</p>

<p><red>А҆́</red>ннинъ пло́дъ, мр҃і́ю дне́сь, гро́здъ ро́ждьшꙋю живоно́сныи, ꙗ҆́кѡ бцⷣꙋ воспое́мъ. пред̾ста́телницꙋ же всѣ́хъ, и҆ помо́щницꙋ.</p>

<p><red>сѣда́ленъ. гла́съ, д҃. Д</red>в҃аѧ мр҃і́ѧ и҆ бцⷣа вои́стинꙋ, ꙗ҆́кѡ ѻ҆́блакъ свѣ́та дне́сь восїѧ̀ на́мъ, и҆ ѿ пра́ведникꙋ происхо́ дитъ в̾ сла́вꙋ на́шꙋ. не к̾ томꙋ̀ а҆да́мъ ѡ҆сꙋжда́етсѧ, и҆ є҆́вва ѿ ᲂу҆́зъ свободи́сѧ. и҆ сегѡ̀ ра́ди зове́мъ вопїю́ще, со дерзно ве́нїемъ є҆ди́ной чи́стѣй, ра́дость воз вѣща́етъ ржⷭ҇тво̀ твоѐ все́й вселе́ннѣй.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и, слꙋ́хъ твоегѡ̀ смотре́нїѧ, и҆ просла́вихъ тѧ є҆ди́не чл҃колю́бче.</p>

<p><red>В</red>оспѣва́емъ тѧ̀ гдⷭ҇и, вѣ́рнымъ спасе́ное приста́нище, пода́вшаго всѣ́мъ тебѐ ро́ждьшꙋю.</p>

<p><red>Т</red>ѧ̀ бг҃оневѣ́стнаѧ, похвалꙋ̀ всѣ́хъ хрⷭ҇то́съ ꙗ҆ви́лъ є҆́сть, и҆ ᲂу҆тверже́нїе пою́ щымъ вѣ́рнѡ твоѐ та́инство.</p>

<p><red>Н</red>еи҆скꙋсобра́чнаѧ влⷣчце, твои́ми моли́ твами, и҆збавлѧ́еми прегрѣше́нїи, бла горазꙋ́мнꙋ вси́ тѧ ᲂу҆блажа́емъ.</p>

<p><red>пѣ́снь, є҃. і҆рмо́с̾. Ꙗ҆́</red>кѡ сѣ́нь пи́саннагѡ мра́ка гада́нїе разо́рь, и҆ вѣ́рныхъ сбы тїе́мъ и҆́стинымъ, бг҃оѻ҆трокови́цы ра́ди ѡ҆зари́въ срⷣца̀, и҆ на́съ свѣ́томъ твои́мъ хрⷭ҇тѐ наста́ви.</p>

<p><red>В</red>оспое́мъ лю́дїє всѣ́хъ хода́таицꙋ, и҆́же по на́съ бы́ти вино́вномꙋ. є҆ѧ́же ѻ҆́бра зꙋ ра́довахꙋсѧ сподо́бльшесѧ проро́цы, и҆сконѝ спасе́нїе ѿ тоѧ̀ плодѧ́ще.</p>

<p><red>Ѿ</red> сꙋ́ха жезла̀ прозѧбе́нїе, сщ҃е́нникꙋ, і҆и҃леви показа̀ раз̾сꙋжде́нїе. и҆ нн҃ѣ свѣ́ тлость прозѧ́бшихъ пресла́внѡ, наꙋча́ етъ ѿ непло́дове пресла́вное рожде́нїе.</p>

<p><red>пѣ́снь, ѕ҃. і҆рмо́съ. К</red>о́ гдⷭ҇ꙋ ѿ ки́та і҆ѡ́на вопїѧ́ше, ты́ мѧ воз̾вѣдѝ и҆з̾ глꙋбины̀ а҆́да влⷣко. да ꙗ҆́кѡ и҆зба́вителю во́ гласѣ хвале́нїѧ, и҆́стиннымъ же дх҃омъ пожрꙋ́ ти.</p>

<p><red>К</red>о́гдⷭ҇ꙋ в̾ ско́рби непло́дства возопи́ста, бж҃їѧ мт҃ре бг҃омꙋ́драѧ роди́телѧ. и҆ сїю̀ в̾ ро́ды родѡ́въ роди́вше, на ѻ҆́бщее спасе́ нїе и҆ похвалꙋ̀.</p>

<p><red>П</red>рїѧ́ша нбⷭ҇ныи да́ръ досто́инъ бг҃ови, бж҃їю мт҃рь, бг҃омꙋ́драѧ роди́телѧ, са мѣ́хъ херꙋви́мъ превы́шше носи́ло, сло́ ва и҆ зижди́телѧ роди́тельницꙋ.</p>

<p><red>конда́къ. гла́съ, д҃.</red> </p>

<p><red>І҆</red>ѡаки́мъ и҆ а҆́нна поноше́нїѧ без̾ча́дства, а҆да́мъ же и҆ є҆́вва, ѿ тлѝ сме́ртныѧ свободи́стасѧ, пречⷭ҇таѧ ст҃ы́мъ ржⷭ҇тво́мъ твои́мъ. то̀ пра́зднꙋютъ и҆ лю́дїє твоѝ, вины̀ грѣ хо́вныѧ и҆зба́вльшесѧ вопїю́ще ти, непло́ды ражда́етъ бцⷣꙋ и҆ пита́телницꙋ жи́зни  на́шеѧ.</p>

<p><red>и҆́косъ. М</red>л҃тва кꙋ́пнѡ и҆ воздыха́нїе, непло́дства и҆ без̾ча́дства, і҆ѡаки́ма и҆ а҆́нны бг҃опрїѧ́тное, и҆ во ᲂу҆́ши гдⷭ҇ни вни́де, и҆ прозѧбѐ пло́дъ живоно́сенъ ми́рꙋ. ѻ҆́въ бо мл҃твꙋ на горѣ̀ творѧ́ше. ѻ҆́ва же в̾ садѣ̀ поноше́нїе ноша́ше. но съ ра́достїю, непло́ды ражда́етъ бцⷣꙋ, и҆ пита́телницꙋ  жи́зни  на́шеѧ.</p>

<p><red>пѣ́снь, з҃. і҆рмоⷭ҇. К</red>ꙋпина̀ в̾горѣ̀ ѻ҆гне́мъ палѧ́щи, ѡ҆броси́ма пе́щь халдѣ́йскаѧ, ꙗ҆́вѣ прописа́ тѧ бг҃оневѣ́стнаѧ, бжⷭ҇твен ныи бо беспло́тныи в̾ пло́тнѣмъ чре́вѣ, ѻ҆́гнь неѡ҆па́льнѡ прїѧ́тъ. тѣ́мже и҆з̾ тебѐ ро́ждьшемꙋсѧ пое́мъ, бл҃гослове́нъ бг҃ъ ѻ҆ц҃ъ на́шихъ.</p>

<p><red>Т</red>воѐ в̾ веще́ственыхъ ꙗ҆вле́нїе, законо да́вецъ возбранѝ разꙋмѣ́ти. вели́кое пречⷭ҇таѧ та́инство, немꙋ́дрити ни́ж нихъ, ѻ҆бра́знѡ наказꙋ́ѧ и҆ногда̀. тѣ́м̾ же ᲂу҆ди́вльсѧ чюдесѝ гл҃аше, бл҃гослове́н̾ бг҃ъ ѻ҆ц҃ъ на́шихъ.</p>

<p><red>Г</red>о́рꙋ и҆ две́рь нбⷭ҇нꙋю, и҆ мы́сленꙋю лѣ́ст вицꙋ бг҃олѣ́пнѡ, ли́къ бжⷭ҇твеныи про наречѐ. ѿ неѧ́же ка́мень ѿсѣче́сѧ, не рꙋка́ми мꙋ́жескими. и҆ две́рь є҆́юже про́й де гдⷭ҇ь, и҆́же чюдесе́мъ бг҃ъ ѻ҆ц҃ъ на́ших̾.</p>

<p><red>пѣ́снь, и҃. і҆рмо́с̾. В</red>ъ пещѝ ѻ҆́трочестѣй, проѡ҆брази́лъ є҆сѝ и҆ногда̀ свою̀ мт҃рь гдⷭ҇и. ѻ҆́бразъ же си́хъ ѻ҆гнѧ̀ и҆з̾бавлѧ́ше, неѡ҆па́льнѡ вше́дшихъ. ю҆́же пое́мъ ꙗ҆́вльшꙋсѧ тобо́ю конце́мъ дне́сь, и҆ пре возно́симъ во всѧ̀ вѣ́ки.</p>

<p><red>И҆́</red>же к̾ бг҃ꙋ на́шемꙋ примире́нїѧ прона рече́наѧ ски́нїе, ны́нѣ бы́ти начина́етъ, ро́ждьши сло́во, на́мъ дебельство́м̾ пло́ ти ꙗ҆́вльшасѧ. є҆го́же пое́мъ, ѿ небы́ тїѧ бытїѐ тѣ́мъ прїе́мшїи, и҆ превозно́ симъ во всѧ̀ вѣ́ки.</p>

<p><red>Н</red>епло́дныѧ преложе́нїе, ми́рное бл҃ги́хъ раз̾рѣшѝ непло́дство, и҆ ꙗ҆́снѡ чю́до хрⷭ҇та̀ показа̀, к̾ земны́мъ прише́дша. є҆го́же пое́мъ, и҆́же ѿ небы́тїѧ бытїѐ прїе́мшїи, и҆ превозно́симъ во всѧ̀ вѣ́ки.</p>

<p><red>пѣ́снь, ѳ҃. і҆рмо́съ. Ꙗ҆́</red>же пре́жде сл҃нца, свѣти́льника бг҃а воз̾сїѧ́вша, пло́тїю к̾ на́мъ прише́дша и҆з̾ бокꙋ̀ дв҃чꙋ, не и҆зрече́ннѡ вочл҃чьшасѧ, бл҃гослове́ннаѧ чⷭ҇таѧ, тѧ̀ бцⷣе велича́емъ.</p>

<p><red>И҆́</red>же непокори́вымъ лю́демъ, и҆з̾ ка́мене и҆сточи́въ во́дꙋ. бл҃гопокори́вымъ же ꙗ҆зы́кѡмъ, да́рꙋетъ ѿ чре́слъ непло́д ныхъ, пло́дъ на весе́лїе на́мъ, тѧ̀ бг҃о мт҃и чⷭ҇таѧ. ю҆́же досто́йнѡ велича́емъ.</p>

<p><red>И҆́</red>же неми́лостивнагѡ дре́внѧгѡ погꙋ бле́нїѧ ѡ҆сꙋжде́нїе, и҆ пра́матере и҆спра вле́нїе. и҆́же ро́дꙋ к̾ бг҃ꙋ винꙋ̀ присвое́ нїѧ, къ зижди́телю мо́стъ, тѧ̀ бцⷣе велича́емъ.</p>

<p><red>задосто́йникъ: В</red>елича́й дш҃е моѧ̀, и҆́же ѿ і҆ѡаки́ма и҆ а҆́нны, ро́ждьшꙋюсѧ дв҃ꙋ марі́ю. <red>В</red>елича́й дш҃е моѧ̀, пресла́вное ржⷭ҇тво̀, бж҃їѧ мт҃ре.</p>

<p><red>Ч</red>ю́же є҆́сть ма́теремъ дв҃ою бы́ти, и҆ стра́ннѡ дв҃амъ дѣ́ти ражда́ти, на тебѐ бцⷣе ѡ҆боѐ смотре́нїе бы́сть. тѣ́мъ тѧ̀ всѧ̀ племена̀ земна́ѧ непреста́ннѡ вели ча́емъ <red>[покло́н̾ до землѝ].</red></p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, честна́го и҆ сла́внаго є҆ѧ̀ ржⷭ҇тва̀, и҆ всѣ́хъ ра́ди ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ  и҆  чл҃колю́бецъ.</p>

</document>