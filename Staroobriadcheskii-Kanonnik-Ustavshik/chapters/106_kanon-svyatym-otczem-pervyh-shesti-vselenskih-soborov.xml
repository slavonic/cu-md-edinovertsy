<document xmlns="http://www.ponomar.net/culiturgical">
<p>Т<red>ропа́рь, ст҃ы́мъ ѻ҆ц҃е́мъ, пѣ́рвыхъ шестѝ вселе́нскихъ собо́ровъ. гла́съ, и҃.</red></p>

<p><red>П</red>репросла́вленъ  є҆сѝ  хрⷭ҇тѐ  бж҃е  на́шъ, и҆́же свѣти́ла на землѝ ѻ҆ц҃ы на́шѧ ѻ҆снова́выи, и҆ тѣ́ми ко и҆́стиннѣй вѣ́ рѣ всѣ́хъ на́съ наста́вилъ є҆сѝ. много млⷭ҇тиве  сла́ва  тебѣ̀  <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ми, гони́телѧ фараѡ́на ви́дѧ потоплѧ́ема, бг҃ꙋ побѣ́днꙋю пѣ́снь пое́мъ  вопїѧ́ше.</p>

<p><red>запѣ́в̾: С</red>т҃і́и ѻ҆ц҃ы, моли́те бг҃а ѡ҆ на́съ <red>[покло́н̾].</red></p>

<p><red>И҆́</red>же ѿ никі́ѧ, ꙗ҆́коже ѿ нѣ́коегѡ нб҃сѐ, въ сю́дꙋ воз̾гремѣ́вше, сло́во жива́гѡ ѻ҆ц҃а, и҆ сегѡ̀ показа́вше врагѝ гро́мом̾ и҆з̾бїе́ны, сщ҃е́нными словесы̀ да почтꙋ́тсѧ.</p>

<p><red>Д</red>ꙋхобо́рецъ дꙋ́ха лꙋка́вагѡ, ст҃ы́мъ дх҃омъ хрⷭ҇то́съ ѿ своеѧ̀ цр҃кве дале́че ѿгна̀. вторы́мъ дѣ́йствомъ собо́ра совокꙋпи́въ.</p>

<p><red>сла́ва. Х</red>ристобо́рца пре́лесть и҆з̾гна̀ несто́рїѧ, кири́лъ собо́рꙋ нача́льникъ. и҆́же ꙗ҆́снѡ дв҃ꙋю мр҃і́ю, и҆сповѣ́да бг҃ꙋ мт҃рь  чи́стꙋю.</p>

<p><red>и҆ ны́нѣ, боⷢ҇. Н</red>есо́зданныѧ трⷪ҇цы, є҆ди́ нагѡ хрⷭ҇та̀, во двою̀ є҆стествꙋ̀ и҆ хоте́ нїю чⷭ҇таѧ ражда́еши. соє҆дине́нїе чл҃ком̾ и҆ а҆́гг҃лѡмъ, тебѐ ра́ди содѣ́лавшагѡ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и ѻ҆ц҃ы, ꙗ҆́кѡ всѝ по́ бз҃ѣ къ ва́мъ прибѣга́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ си бл҃же, и҆ ᲂу҆тве́рждь и҆́хъ на ка́мени и҆сповѣ́данїѧ  тѝ.</p>

<p><red>Т</red>ва́ри слꙋжи́тель ꙗ҆́вльсѧ, а҆́рїи безꙋ́м ныи. македо́нїи па́ки ме́рзокъ ꙗ҆́вльсѧ, въ гее́ннѣ ѻ҆́гненѣй, ра́вно мꙋ́чатсѧ съ є҆́ллины.</p>

<p><red>С</red>едьми́ми собо́ры сщ҃е́нными ст҃ы́хъ ѻ҆ц҃ъ, чⷭ҇тнꙋ́ю цр҃квь ᲂу҆ѧсни́лъ є҆сѝ хрⷭ҇тѐ. ꙗ҆́коже седьми́хъ свѣти́льникъ свѣ́ томъ, пре́лести тмꙋ̀ прогна́въ дале́че.</p>

<p><red>сла́ва. С</red>та́до погꙋблѧ́етъ твоѐ, много ѡ҆бра́знаѧ кра́ста є҆рети́къ сло́ве. па́сты рїе же твои́хъ слове́сныхъ ѻ҆ве́цъ, ᲂу҆че́ нїемъ  сїѐ  премѣни́ша.</p>

<p><red>и҆ ны́нѣ, боⷢ҇. Е҆</red>ди́нагѡ родила̀ є҆сѝ чи́стаѧ, ѿ несозда́нныѧ трⷪ҇цы, во двою̀ сꙋществꙋ̀ и҆ хотѣ́нїю чи́стаѧ. є҆го́же ѻ҆́бразꙋ че́стнѡ поклонѧ́емсѧ, бл҃го да́ти  и҆сполнѧ́емсѧ.</p>

<p><red>сѣда́ленъ. гла́съ, д҃. С</red>вѣти́льницы пре свѣ́тлїи, и҆́стинѣ хрⷭ҇то́вѣ, ми́ръ просвѣ́ щше ᲂу҆че́нїи ва́шими, ѻ҆ц҃ы бг҃овѣща́н нїи. попа́льше є҆́реси ѕлосла́вныхъ хꙋ́ль никъ. ᲂу҆га́сше ѻ҆гнепа́льнꙋю є҆рети́къ молвꙋ̀. тѣ́мже ꙗ҆́кѡ ст҃ли хрⷭ҇то́вы, моли́те  спасти́сѧ  на́мъ.</p>

<p><red>сла́ва, и҆ нн҃ѣ, боⷢ҇. Ѡ҆</red>б̾нови́ла є҆сѝ чⷭ҇таѧ бжⷭ҇твенымъ ржⷭ҇тво́мъ сѝ, и҆стлѣ́вшее страстьмѝ земленоро́дныхъ ме́ртвеное сꙋщество̀. и҆ воз̾дви́гла є҆сѝ всѧ̀ ѿ сме́рти к̾ жи́зни нетлѣ́нїѧ. тѣ́мже тѧ̀ по́ долгꙋ ᲂу҆бл҃жа́емъ всѝ, дв҃о препросла́ вленаѧ, ꙗ҆́коже прорекла̀ є҆сѝ.</p>

<p><red>пѣ́снь, д҃. і҆рмо́съ. Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́щи, ѿ со́вѣсти чи́сты ѡ҆́ гдⷭ҇ѣ пра́зднꙋющи.</p>

<p><red>В</red>разѝ твоѝ воз̾шꙋмѣ́ша, и҆ ненави́ дѧщїи тѧ̀ главꙋ̀ воз̾двиго́ша сп҃се в̾ ма́лѣ. но а҆́бїе падо́ша, нетерпѧ́ще гла со́въ  трꙋ́бъ  дх҃о́вныхъ.</p>

<p><red>С</red>л҃нца со́лнцеве, сꙋгꙋ́бѣ ѡ҆зари́ша, сн҃ъ и҆ дх҃ъ ѿ ѻ҆ц҃а, несозда́нни собез̾на ча́льни. ѻ҆бои́мъ ѻ҆ц҃ъ є҆ди́нъ вино́венъ вѣ́рꙋетсѧ.</p>

<p><red>сла́ва. С</red>е́дмь ᲂу҆́бѡ дх҃овъ, на ни́хже почѝ, ѡ҆ хрⷭ҇тѣ̀ и҆са́їѧ сѐ речѐ. на седми́хъ же собо́рѣхъ почѝ хрⷭ҇то́съ, со ѻ҆ц҃е́мъ и҆ бжⷭ҇твенымъ  дх҃омъ.</p>

<p><red>и҆ ны́нѣ, боⷢ҇. Б</red>г҃а родила̀ є҆сѝ пло́ть но си́вшагѡ, ѿ чи́стыхъ тѝ крове́й ѻ҆тро кови́це чи́стаѧ. є҆го́же сꙋгꙋ́ба є҆стест во́мъ, въ соста́вѣ же є҆ди́номъ, ѻ҆ц҃ы проповѣ́даша.</p>

<p><red>пѣ́снь, є҃. і҆рмо́съ. Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃ѧ любо́вїю, просвѣтѝ молю́сѧ, тѧ̀ вѣ́дѣти сло́во бж҃їе, и҆́стиннагѡ бг҃а, ѿ́ мрака грѣхо́в нагѡ  и҆зима́юща.</p>

<p><red>Б</red>жⷭ҇твеныи виногра́дъ хрⷭ҇то́въ, и҆́же ѿ є҆гѵ́пта пренесѐ. те́мнаго ѿча́ѧнна гꙋ би́телѧ звѣ́рїе, пе́рьвѣе поѧда́хꙋ. пра́ щею же ѻ҆ц҃ъ дале́че ѿгна́шѧсѧ.</p>

<p><red>Б</red>жⷭ҇твенымъ сїѧ́нїемъ трисїѧ́ннымъ, ᲂу҆́мъ просвѣ́щше честні́и ѻ҆ц҃ы, є҆ди́на гѡ проповѣ́даша честны́ѧ трⷪ҇цы хрⷭ҇та̀ гдⷭ҇а, сꙋгꙋ́ба є҆стество́мъ и҆ хотѣ́нїи.</p>

<p><red>сла́ва. В</red>ъ ве́щныхъ, ꙗ҆́коже в̾ серафи́м скихъ, мꙋ́дрыми ѻ҆ц҃ы ѽ трⷪ҇це, цр҃кви ѡ҆небеси́сѧ. трист҃ꙋ́ю пѣ́снь прⷭ҇нѡ тебѣ̀ пою́щи, собира́етъ тро́ическое твоѐ є҆ди́но  бжⷭ҇тво̀.</p>

<p><red>и҆ ны́нѣ, боⷢ҇. М</red>т҃и и҆ раба̀ своегѡ̀ сн҃а бы́сть чⷭ҇таѧ. и҆́бо и҆́же и҆з̾ тебѐ пре́жде тебѐ бѧ́ше, ꙗ҆́ко содѣ́тель тво́й. є҆го́же во двою̀ сꙋществꙋ̀ познава́емъ, соє҆ди нѧ́емъ же  сло́вомъ  соста́внымъ.</p>

<p><red>пѣ́снь, ѕ҃. і҆рмо́съ. Ж</red>ите́йскагѡ мо́рѧ воз̾двиза́ема зрѧ̀, напа́стей бꙋ́рею, в̾ ти́хѡ приста́нище прите́къ вопїю́ ти, воз̾ведѝ ѿ тлѝ живо́тъ мо́й много млⷭ҇тиве.</p>

<p><red>Б</red>г҃ъ бг҃о́мъ гдⷭ҇ь, дв҃дъ пре́жде воспѣ́тъ гл҃ѧ, и҆ призва̀ ѿ восто́къ, ѿ коне́цъ всеѧ̀ землѝ, да́же до за́падъ и҆́хъ. все ле́нскихъ собо́ръ ѻ҆ц҃ъ назнаменꙋ́ѧ.</p>

<p><red>С</red>е́дмь сто́лпъ ᲂу҆твердѝ, премꙋ́дрость бж҃їѧ твою̀ цр҃ковь влⷣко, седмочи́сле ными собо́ры сщ҃е́нныхъ ѻ҆ц҃ъ. не ᲂу҆кло ни́мꙋ соблюдо́мꙋ, ѿ всѧ́кихъ є҆ресе́й.</p>

<p><red>сла́ва. С</red>тꙋ́дъ лица̀ да покры́етъ, є҆вти́ ха и҆ дїѡско́ра, слїѧ́нїе блѧ́дьствова вшихъ є҆стества̀ хрⷭ҇то́ва. не в̾ привидѣ́ нїи бо, но во ѡ҆боже́нїи, є҆стество̀ зем ны́хъ  прїѧ́тъ.</p>

<p><red>и҆ ны́нѣ, боⷢ҇. Д</red>а во́зметсѧ несто́рїи, въ є҆вре́йскїѧ те́мныѧ собо́ры, и҆ ꙗ҆зы́къ да ѿсѣче́тсѧ хꙋ́льныи. бг҃а бо родѝ дв҃а мр҃і́ѧ,  плотоно́сца  на́мъ.</p>

<p><red>конда́къ. гла́съ, и҃. А҆</red>пⷭ҇льское проповѣ́ данїе, и҆ ѻ҆ц҃ъ ᲂу҆че́нїе, цр҃кви є҆ди́ною вѣ́рою запечатлѣ̀. и҆ ри́зꙋ носѧ́щи и҆́сти нѣ, и҆стка́ннꙋю ѿ вы́шнѧго бг҃осло́вїѧ. и҆справлѧ́етъ и҆ сла́витъ, бл҃гоче́стїѧ вели́кое  та́иньство.</p>

<p><red>и҆́косъ. В</red>ысо́кимъ проповѣ́данїемъ, бж҃їю цр҃ковь ᲂу҆слы́шимъ вопїю́щꙋ, жа́ж даи да прїи́детъ ко мнѣ̀ и҆ пїе́тъ. ча́ша ю҆́же держꙋ̀, ча́ша є҆́сть премꙋ́дрости. сїѐ пи́во, и҆́стинное сло́во почерпо́хъ. во́дꙋ пролива́ю непрекосло́вїѧ, но и҆сповѣ́да нїѧ. є҆ѧ́же пїѧ̀ ны́нѣшнїи і҆и҃ль, бг҃а зри́тъ вѣща́юща. ви́дите ви́дите, ꙗ҆́кѡ са́мъ а҆́зъ є҆́смь, и҆ непремѣнѧ́юсѧ. а҆́зъ бг҃ъ пе́рвыи, а҆́зъ же и҆ поси́хъ. и҆ ра́звѣ менѐ нѣ́сть и҆но́гѡ ѿ ню́дъ. ѿ сю́дꙋ прїе́мшїи насы́тѧтсѧ, и҆ восхва́лѧтъ бл҃гоче́стїѧ  вели́кое  та́иньство.</p>

<p><red>пѣ́снь, з҃. і҆рмо́съ. Х</red>ладода́тельнꙋ ᲂу҆́бѡ пе́щь сотворѝ а҆́гг҃лъ, прпⷣбным̾ дѣ́тем̾, халдѣ́и же ѡ҆палѝ велѣ́нїемъ бж҃їимъ. мꙋчи́телѧ ᲂу҆вѣща̀ вопи́ти, бл҃гослове́н̾ бг҃ъ  ѻ҆ц҃ъ  на́шихъ.</p>

<p><red>В</red>авило́нскагѡ ᲂу҆́бѡ ѕмі́ѧ, раз̾разѝ да нїи́лъ пе́рвѣе. мл҃тва же ѻ҆ц҃ъ, просадѝ лю́тагѡ є҆гѵ́петскагѡ ѕмі́ѧ, ꙗ҆́вѣ поѧ да́ющагѡ  хрⷭ҇то́во  ста́до  а҆́рїѧ.</p>

<p><red>Н</red>епроще́ннымъ нече́стїемъ недꙋ́гова, во́лкъ македо́нїи, прирази́всѧ ѡ҆божа́ю щемꙋ дꙋ́хꙋ чл҃ки, и҆ всѧ̀ ба́нею кр҃ще́нїѧ, на пе́рвꙋю добро́тꙋ воѡ҆бража́ющꙋ вѣ́рныѧ.</p>

<p><red>сла́ва. Д</red>їоско́ръ, и҆ є҆вти́хъ, и҆ севи́ръ, левїафа́нъ, трїѐ слива́ющїи и҆ смѣша́ю щїи хрⷭ҇то́ва сꙋ́щества, смѣше́нїемъ ᲂу҆́мнымъ, к̾ трⷪ҇цѣ чⷭ҇тнѣй прирази́шасѧ де́рзостнѡ.</p>

<p><red>и҆ ны́нѣ, боⷢ҇. П</red>лотьска́гѡ ти зра́ка ѻ҆́бразъ влⷣко, че́стнѡ ѡ҆блобыза́емъ, и҆ мт҃ре твоеѧ̀, и҆ ст҃ы́хъ всѣ́хъ. по́честь вѣ́дѧще пра́вымъ по́мысломъ, преходи́ ти  до́брѣ  к̾  первоѡ҆бра́зномꙋ.</p>

<p><red>пѣ́снь, и҃. і҆рмо́съ. И҆</red>з̾ пла́мени ст҃ы́мъ ро́сꙋ и҆сточѝ, а҆ пра́веднагѡ же́ртвꙋ и҆ во́ды попалѝ, всѧ́ бо твори́ши хрⷭ҇тѐ, є҆ли́ко хо́щеши, тѣ́мъ тѧ превозно́ симъ  гдⷭ҇а  во́  вѣки.</p>

<p><red>Ꙗ҆́</red>коже ѿ є҆ди́нагѡ ко́рене, ѿ́расли бг҃о са́дны, сн҃ъ и҆ дх҃ъ восїѧ́ша. и҆́бо ѻ҆ц҃ъ є҆диновино́венъ є҆́сть, без̾лѣ́тныи, без̾ лѣ́тнымъ лица́мъ є҆диноче́стенъ.</p>

<p><red>И҆́</red>з̾ чрева невеще́ствена, без̾лѣ́тнѡ во сїѧ́лъ є҆сѝ, є҆диносꙋ́щное сло́во ѻ҆ц҃ꙋ и҆ дх҃ови. но на́съ ра́ди, в̾ лѣ́тнꙋю всели́сѧ веще́ственꙋю ᲂу҆тро́бꙋ, є҆ди́ныѧ бцⷣы.</p>

<p><red>сла́ва. Р</red>аждьже́ныѧ стрѣ́лы ѻ҆гне́мъ дх҃о́внымъ, в̾ стꙋ́днаѧ сердца̀ враго́мъ вонзо́шасѧ є҆ретико́мъ. и҆ на сме́рть ᲂу҆дави́ша, совокꙋпле́нїѧ ѻ҆ц҃ъ, седмочи́ сленѡ  бжⷭ҇твеныхъ.</p>

<p><red>и҆ ны́нѣ, боⷢ҇. Н</red>е лицы̀ є҆ди́нагѡ хрⷭ҇та̀ сла́вимъ. несмѣше́нїемъ сꙋщества̀ сегѡ̀ соє҆динѧ́емъ. є҆ди́нъ бо сы́и и҆ то́й же лице́мъ, раз̾двоѧ́етсѧ є҆стествы̀ дв҃о, тво́й  сн҃ъ  и҆  содѣ́тель.</p>

<p><red>пѣ́снь, ѳ҃. і҆рмо́съ. Б</red>г҃а чл҃кѡмъ неꙋдо́бь ви́дѣти, на́нь же несмѣ́ютъ чи́ни а҆́гг҃льстїи зрѣ́ти. тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно, є҆го́же велича́юще, съ нбⷭ҇ными вѡ́и тѧ̀ вели ча́емъ.</p>

<p><red>Н</red>е подоба́етъ приложи́ти, и҆лѝ ѡ҆ста́ вити что̀ сщ҃е́ннагѡ преда́нїѧ, правосла́ вныѧ на́шеѧ вѣ́ры. в̾ ню́же бо вѣ́рнѡ крⷭ҇ти́хомсѧ. а҆ и҆́же преложи́тели сеѧ̀ вѣ́ры, в̾ пра́вдꙋ пре́дани бꙋ́дꙋтъ преще́ нїю  проклѧ́тїѧ.</p>

<p><red>Р</red>а́достїю сердца̀ всѝ взыгра́емъ, сщ҃е́н ныѧ собо́ры ѻ҆ц҃ъ совокꙋ́пльше. тѣ́хъ бо ра́ди свѣ́тъ ви́дѣхомъ правосла́вїѧ. свѣти́льницы бо ꙗ҆ви́шасѧ, всѧ̀ наста влѧ́юще к̾ пра́вымъ ᲂу҆че́нїѧ ѡ҆брѣ́те нїемъ.</p>

<p><red>сла́ва. Д</red>ш҃а́мъ и҆спро́симъ ѡ҆чище́нїе, и҆ бл҃гоче́стнѡ житїѐ препроводи́ти пот щи́мсѧ. ꙗ҆́кѡ да прича́стницы бꙋ́демъ ст҃ы́мъ ѻ҆ц҃е́мъ, и҆́же скры́ша пра́выхъ ᲂу҆че́нїи бога́тство, на́мъ ча́домъ и҆́хъ.</p>

<p><red>и҆ ны́нѣ, боⷢ҇. Б</red>г҃ъ ѿ бокꙋ̀ твое́ю восїѧ̀ мт҃и бж҃їѧ, и҆ ро́дъ чл҃ческїи ѡ҆божѝ, и҆ сла́вы своеѧ̀ сподо́би. и҆ с̾ наслѣ́дники всѣ́хъ показа̀, и҆́же тѧ̀ бцⷣꙋ вои́стинꙋ при́снѡ  проповѣ́дающыѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ сла́вныхъ и҆ всехва́льныхъ а҆пⷭ҇лъ, и҆ и҆́же во ст҃ы́хъ и҆ бг҃оно́сныхъ ѻ҆ц҃ъ на́шихъ вселе́нскихъ ᲂу҆чи́телей, собра́вшихсѧ на шестѝ вселе́нскихъ собо́рѣхъ на потре бле́нїе є҆ресе́й, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>