<document xmlns="http://www.ponomar.net/culiturgical">
<p>Т<red>ропа́рь, ст҃ы́мъ пра́ѻ҆ц҃емъ в̾ нлⷣю</red></p>

<p><red>пред̾ ржⷭ҇тво́мъ хрⷭ҇то́вымъ. гла́съ, в҃.</red></p>

<p><red>В</red>ѣ́рою пра́ѻ҆ц҃ы ѡ҆правда́лъ є҆сѝ, ю҆́же ѿ ꙗ҆зы́къ тѣ́ми пред̾ѡ҆брꙋчи́въ цр҃ковь. хва́лѧтсѧ в̾ сла́вѣ ст҃і́и, ꙗ҆́кѡ ѿ сѣ́мене и҆́хъ є҆́сть пло́дъ сла́венъ, без̾ сѣ́мене ро́ждьшїѧ тѧ. тѣ́хъ моли́твами хрⷭ҇тѐ бж҃е  поми́лꙋй  на́съ <red>[два́жды].</red></p>

<p><red>сла́ва, и҆ ны́нѣ, то́йже.</red></p>

<p>К<red>ано́нъ. гла́съ, а҃. пѣ́снь, а҃. і҆рмо́съ. Х</red>рⷭ҇то́съ ражда́етсѧ сла́вите. хрⷭ҇то́съ съ нб҃сѐ срѧ́щите, хрⷭ҇то́съ на землѝ воз̾но си́тесѧ. по́йте гдⷭ҇ви всѧ̀ землѧ̀, и҆ весе́ лїем̾ воспо́йте лю́дїе, ꙗ҆́кѡ просла́висѧ.</p>

<p><red>запѣ́въ: С</red>т҃і́и пра́ѻ҆ц҃ы, моли́те бг҃а ѡ҆ на́съ <red>[покло́н̾].</red></p>

<p><red>Ѻ҆</red>ц҃е́мъ пѣ́нїе принесе́мъ, пре́жде зако́ на, и҆ в̾ зако́нѣ восїѧ́вшимъ. и҆́же ѿ дв҃ы восїѧ́вшꙋ гдⷭ҇ꙋ и҆ влⷣцѣ, во́лею пра́ вою ᲂу҆го́ждьшимъ. и҆ незаходи́магѡ про свѣще́нїѧ, ны́нѣ наслажда́ютсѧ.</p>

<p><red>А҆</red>да́ма пе́рваго почте́мъ, рꙋко́ю почте́н нагѡ зижди́телѧ. и҆ всѣ́мъ на́мъ пра́ѻ҆ц҃а бы́вшагѡ, и҆ в̾ се́лѣхъ нбⷭ҇ныхъ со всѣ́ми и҆збра́нными почива́юща.</p>

<p><red>сла́ва. А҆́</red>велѧ да́ры прине́сшагѡ дш҃е́ю бл҃горо́дною, прїѧ́тъ всѣ́хъ бг҃ъ и҆ гдⷭ҇ь. сего́же па́ки раз̾бо́йническою рꙋко́ю ᲂу҆мерщве́на, принесѐ к̾ свѣ́тꙋ, ꙗ҆́кѡ бжⷭ҇твена  мч҃нка.</p>

<p><red>и҆ ны́нѣ, боⷢ҇. Р</red>ече́нїѧ бжⷭ҇твенагѡ послꙋ́ шаемъ, вопїю́ща хрⷭ҇то́во ꙗ҆вле́нїе. се́бо в̾верте́пѣ ражда́етъ ѻ҆трокови́ца неи҆скꙋ собра́чнаѧ. є҆го́же стра́шное ржⷭ҇тво̀ пред̾ возвѣща́етъ, ѕвѣздосло́вцемъ ѕвѣзда̀ ꙗ҆́вльшисѧ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и пра́ѻ҆ц҃ы, ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́ бо мо́лите ѡ҆ на́съ  хрⷭ҇та̀  бг҃а на́шегѡ  <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. П</red>ервовѣ́чномꙋ ѿ ѻ҆ц҃а рожде́нꙋ нетлѣ́ннѡ сн҃ꙋ, и҆ въ послѣ́д нѧѧ ѿ дв҃ы, воплоще́нꙋ без̾ сѣ́мене, хрⷭ҇тꙋ̀ бг҃ꙋ возопїе́мъ, воз̾дви́гнꙋвыи ро́гъ  на́шъ  ст҃ъ  є҆сѝ  гдⷭ҇и.</p>

<p><red>П</red>ое́тсѧ в̾ ми́рѣ си́фово к̾ зижди́телю рожде́нїе. и҆́бо в̾ непоро́чнѣмъ житїѝ дш҃е́вныѧ любвѐ, томꙋ̀ вои́стинꙋ ᲂу҆го дѝ. и҆ ны́нѣ во странѣ̀ живы́хъ вопїе́т̾, ст҃ъ  є҆сѝ  гдⷭ҇и.</p>

<p><red>О</red>у҆сты̀ и҆ ꙗ҆зы́кѡмъ и҆ срⷣцемъ, є҆нѡ́съ ди́вныи, призва́ти бг҃омꙋ́дренѡ влⷣкꙋ всѣ́хъ и҆ гдⷭ҇а, надѣ́ѧсѧ дх҃омъ. и҆ бл҃гоꙋго́днѡ пожи́въ на землѝ, сла́вꙋ воспрїѧ́тъ.</p>

<p><red>сла́ва. С</red>щ҃енносло́вїи сщ҃е́нными, є҆но́ха ᲂу҆блажи́мъ. ᲂу҆годи́въ бо бг҃ови преста́в ленъ бы́сть в̾ сла́вѣ, ꙗ҆́вльсѧ лꙋ́чши ꙗ҆́коже пи́шетъ, сме́рти. и҆́мъ же бж҃їи бы́въ  ра́бъ  при́сныи.</p>

<p><red>и҆ ны́нѣ, боⷢ҇. Н</red>н҃ѣ чаѧ́нїе ꙗ҆зы́кѡмъ ѿ дв҃ы пред̾грѧде́тъ, и҆ виѳлїе́мъ затворе́ ныи ѿверза́етъ свѣ́тлѡ є҆де́ма, сло́во воплоща́емое прїе́млѧ, в̾ ꙗ҆́слѣхъ пло́ тїю  возле́гшагѡ.</p>

<p><red>ѵ҆пако́й. гла́съ, в҃. В</red>ъ ро́сꙋ ѻ҆троко́мъ ѻ҆́гнь прелага́шесѧ, рыда́нїе в̾ ра́дость жена́мъ премѣнѧ́шесѧ. а҆́гг҃лъ бо во ѻ҆бою̀ слꙋжа́ше чюдесѝ. ѻ҆нѣ́мъ ᲂу҆́бѡ в̾ поко́й преложи́въ пе́щь, си́мъ же воскрⷭ҇нїе возвѣсти́въ тридне́вное. нача́ льниче жи́зни на́шеѧ, гдⷭ҇и сла́ва тебѣ̀.</p>

<p><red>пѣ́снь, д҃. і҆рмо́съ. Ж</red>е́ѕлъ и҆з̾ ко́рене і҆єссе́ѡва, и҆ цвѣ́тъ ѿ негѡ̀ хрⷭ҇тѐ ѿ дв҃ы прозѧ́блъ є҆сѝ, и҆з̾ горы̀ хва́льныѧ при сѣ́нныѧ ча́сты прїи́де вопло́щьсѧ, ѿ без̾мꙋ́жныѧ беспло́тныи бг҃ъ, сла́ва си́лѣ  твое́й  гдⷭ҇и.</p>

<p><red>Х</red>валꙋ̀ принесе́мъ бг҃ꙋ, чтꙋ́ще пѣ́сньми, нѡ́ѧ, вои́стинꙋ сꙋ́ща пра́веднагѡ. во всѣ́хъ бо за́повѣдехъ бжⷭ҇твеных̾ ᲂу҆кра ша́емь ꙗ҆ви́сѧ, хрⷭ҇то́ви ᲂу҆годи́въ. є҆мꙋ́же пое́мъ вѣ́рнїи, сла́ва си́лѣ твое́й гдⷭ҇и.</p>

<p><red>В</red>и́дѣвъ твою̀ бг҃ъ бл҃горо́днагѡ нра́ва цѣ́лость, и҆ по всемꙋ̀ нѡ́е соверше́на, второ́мꙋ ми́рꙋ ꙗ҆́вѣ нача́льника тѧ̀ по казꙋ́етъ, спа́сшагѡ томꙋ̀ ѿ всѧ́кагѡ ро́да, пото́па чю́вственагѡ сѣ́мѧ, ꙗ҆́ко же  са́мъ  повелѣ̀.</p>

<p><red>Н</red>ѡ́ѧ сохра́ньшагѡ бж҃їи зако́нъ невре ди́мь, и҆ ѡ҆брѣ́тшасѧ тогда̀ пра́ведна в̾ ро́дѣ свое́мъ, и҆ древѧны́мъ спа́сша дре́ вле ковче́гомъ без̾слове́сныхъ ро́дъ, повелѣ́нїемъ вседѣ́тельнымъ, пѣ́сньми бл҃гоче́стнѡ  ᲂу҆блажи́мъ.</p>

<p><red>сла́ва. В</red>ино̀ ᲂу҆миле́нїѧ на́мъ и҆сточа́етъ чтꙋ́щымъ тѧ̀, нѡ́е бл҃же́нне па́мѧть твоѧ̀, веселѧ́щи дꙋ́ши и҆ срⷣца̀ всегда̀, и҆́же чи́стѣ ᲂу҆блажа́ющихъ ѻ҆́бразы твоѧ̀ честны́ѧ, и҆ житїѐ бжⷭ҇твеное.</p>

<p><red>и҆ ны́нѣ, боⷢ҇. Н</red>ы́нѣ и҆збавле́нїе на́ше в̾ ꙗ҆́слѣхъ возлежи́тъ, и҆ пелена́ми пови ва́етсѧ  ꙗ҆́кѡ  млⷣнцъ. и҆ волсвѝ восто́ чнїи цр҃їе прихо́дѧтъ, сегѡ̀ ꙗ҆́кѡ бг҃а и҆ цр҃ѧ ро́ждьшагосѧ ѿ чⷭ҇тыѧ, ви́дѣти и҆ поклони́тисѧ  с̾  да́ры  вѣ́рнѡ.</p>

<p><red>пѣ́снь, є҃. і҆рмо́съ. Б</red>г҃ъ сы́и ми́ра, ѻ҆ц҃ъ щедро́тамъ, вели́каго совѣ́та ти а҆́гг҃ла, ми́ръ подава́юща, посла́лъ є҆сѝ на́мъ. тѣ́мъ бг҃оразꙋ́мїѧ к̾ свѣ́тꙋ наставлѧ́е ми, ѿ́нощи ᲂу҆́тренююще, славосло́вимъ тѧ̀  чл҃колю́бче.</p>

<p><red>Х</red>вала́ми бжⷭ҇твеными да почте́тсѧ си́мъ, ѻ҆те́ческое бл҃гослове́нїе припло ди́въ, и҆ пре́д̾ бг҃омъ бл҃гоꙋго́денъ ꙗ҆́вль сѧ, и҆ к̾ пра́ѻ҆теческимъ ликѡ́мъ при чте́сѧ. и҆ во странѣ̀ живы́хъ ра́достнѡ почива́етъ.</p>

<p><red>В</red>и́дѣти сподо́бисѧ ꙗ҆́кѡ дрꙋ́гъ бж҃їи а҆враа́мъ де́нь зижди́телѧ своегѡ̀, и҆ и҆спо́лнь быва́етъ ра́дости дх҃о́вныѧ. сегѡ̀ ᲂу҆́бѡ ᲂу҆ма̀ пра́востїю чтꙋ́ще ᲂу҆бла жи́мъ всѝ, ꙗ҆́кѡ хрⷭ҇то́ва бжⷭ҇твена пра́ѻ҆ц҃а.</p>

<p><red>сла́ва. В</red>и́дѣлъ є҆сѝ ꙗ҆́коже є҆́сть мо́щно чл҃кꙋ ви́дѣти трⷪ҇цꙋ. и҆ тꙋ̀ ᲂу҆гости́лъ є҆сѝ ꙗ҆́кѡ дрꙋ́гъ при́сныи, пребл҃же́нне а҆враа́ ме. тѣ́мже мздꙋ̀ прїѧ́лъ є҆сѝ стра́ннаго гоще́нїѧ, є҆́же бы́ти без̾чи́сленымъ ꙗ҆зы́кѡмъ  ѻ҆ц҃ъ  вѣ́рою.</p>

<p><red>и҆ ны́нѣ, боⷢ҇. П</red>о́лныи и҆злива́етсѧ пло́тїю на́съ ра́ди, и҆ нача́ло без̾нача́ль ныи прїе́млетъ. ѡ҆бнищава́етъ же бога́ тыи, и҆ сло́во сы́и бг҃ъ, в̾ ꙗ҆́слѣхъ без̾ слове́сныхъ воз̾лежи́тъ ꙗ҆́кѡ млⷣнцъ, возва́нїе всѣ́мъ, и҆́же ѿ́ вѣка содѣ́ ловаѧ.</p>

<p><red>пѣ́снь, ѕ҃. і҆рмо́съ. О</red>у҆тро́ба і҆ѡ́нꙋ мла де́нца невредѝ, морскі́и ѕвѣ́рь, і҆а́кѡва прїѧ́тъ. въ дв҃цꙋ ᲂу҆́бѡ все́льсѧ сло́во, и҆ пло́ть прїи́мъ, про́йде сохранѝ неи҆стлѣ́ ннꙋ. и҆́же бо непострада̀ и҆стлѣ́нїѧ, ро́ж дьшꙋю  сохранѝ  неврежде́ннꙋ.</p>

<p><red>Ѻ҆́</red>бразъ хрⷭ҇то́вы стрⷭ҇ти бы́лъ є҆сѝ ꙗ҆́вѣ, и҆саа́че преблаже́нне, воз̾води́мь ѻ҆́ч҃имъ бл҃гопокоре́нїемъ на заколе́нїе. сегѡ̀ ра́ди ᲂу҆блажа́ешисѧ и҆ ра́бъ бж҃їи вои́сти нꙋ ꙗ҆ви́сѧ бли́жнїи, со всѣ́ми пра́ведны ми  всели́всѧ.</p>

<p><red>Ꙗ҆</red>ви́сѧ і҆а́кѡвъ ᲂу҆го́дникъ вѣ́ренъ всѣ́хъ бг҃ꙋ. тѣ́мже и҆ бра́всѧ со а҆́гг҃ломъ, ᲂу҆́мъ зрѧ́и бг҃а нарече́сѧ. и҆ спѧ̀, бжⷭ҇твенꙋю лѣ́ствицꙋ ви́де, на не́йже бг҃ъ ᲂу҆твержа́ шесѧ, пло́тїю ѡ҆бло́жсѧ за бл҃госты́ню.</p>

<p><red>сла́ва. Л</red>юбѧ̀ і҆ѡ́сифъ ко ѻ҆ц҃ꙋ бл҃гопоко ре́нїе, в̾ ро́въ вве́рженъ бы́сть. про́данъ бы́въ, во ѻ҆́бразъ зако́льшагосѧ и҆ по гре́бшагосѧ хрⷭ҇та̀. житода́вецъ же є҆гѵ́птꙋ бы́сть, цѣломꙋ́дръ бы́въ и҆ пра́ веденъ. цр҃ь же страсте́мъ и҆́стиненъ.</p>

<p><red>и҆ ны́нѣ, боⷢ҇. М</red>ла́до на землѝ ѻ҆троча̀ позна́сѧ, сы́и со ѻ҆ц҃е́мъ при́снѡ и҆ дх҃омъ. пелена́ми же повива́етсѧ, и҆́же зе́млю повива́ѧи мгло́ю ꙗ҆́вѣ, и҆ в̾ ꙗ҆́слѣхъ без̾слове́сныхъ возлежи́т̾. сего̀ ны́нѣ пред̾пра́зднꙋемъ бжⷭ҇твеное без̾сѣ́ менное  ржⷭ҇тво̀.</p>

<p><red>конда́к̾. гла́съ, ѕ҃. Р</red>ꙋкопи́саннаго ѻ҆́бра за непоче́тше, но не ѡ҆пи́саннымъ сꙋ щество́мъ воѡ҆рꙋ́жьшесѧ, требл҃же́ннїи, в̾ тꙋзѣ̀ ѻ҆́гненѣй просла́вистесѧ. посре дѣ́ же пла́мене непостоѧ́ннагѡ стоѧ́ ще, бг҃а призва́сте. ᲂу҆скорѝ ще́дрыи, и҆ потщи́сѧ ꙗ҆́кѡ млⷭ҇тивъ на́ помощь на́ шꙋ,  ꙗ҆́кѡ  мо́жеши  хотѧ́и.</p>

<p><red>и҆́косъ. П</red>рострѝ свою̀ рꙋ́кꙋ, є҆ю́же дре́вле прїѧ́ша и҆скꙋше́нїе. є҆гѵ́птѧне борю́ щесѧ, и҆ є҆вре́и бори́ми. не ѡ҆ста́ви и҆ на́съ, да непо́жретъ на́съ сме́рть жа́ж дꙋщаѧ на́съ, и҆ сатана̀ ненави́дѧи на́съ. но прибли́жисѧ на́мъ, и҆ пощадѝ дш҃ѧ на́шѧ. ꙗ҆́коже пощадѣ̀, и҆ногда̀ ѻ҆́троки своѧ̀, и҆́же в̾ вавѷлѡ́нѣ, непреста́ннѡ сла́вѧщихъ тѧ, и҆ в̾ве́рженыѧ тебѐ ра́ди в̾пе́щь. и҆ ѿ сеѧ̀ вопїю́щихъ тѝ, ᲂу҆скорѝ ще́дрыи, и҆ потщи́сѧ ꙗ҆́кѡ млⷭ҇тивъ на́ помощь на́шꙋ, ꙗ҆́кѡ мо́жеши хотѧ́и.</p>

<p><red>пѣ́снь, з҃. і҆рмо́съ. Ѻ҆́</red>троцы во бл҃зѣ́й вѣ́рѣ воспита́ни, нечести́ва велѣ́нїѧ не бре́гше, ѻ҆́гненнагѡ преще́нїѧ не ᲂу҆боѧ́ шасѧ. но посредѝ пла́мене стоѧ́ще поѧ́хꙋ, ѻ҆ц҃е́мъ бг҃ъ бл҃гослове́нъ є҆сѝ.</p>

<p><red>Д</red>а воспое́тсѧ а҆на́нїѧ а҆за́рїѧ миса́илъ, с̾данїи́ломъ, пе́щь ᲂу҆гаси́вше ѻ҆́гненꙋю, и҆ львѡ́мъ ѡ҆бꙋзда́вше стремле́нїѧ, и҆ хрⷭ҇то́ви согла́снѡ пою́ще, ѻ҆ц҃ъ на́шихъ бж҃е  бл҃гослове́нъ  є҆сѝ.</p>

<p><red>З</red>ако́ннѡ пострада́въ въ напа́стѣхъ, и҆ непреста́нныхъ ско́рбѣхъ, ᲂу҆го́дникъ нарече́сѧ і҆́ѡвъ бж҃їи, всеи́стинныи, кро́ токъ, неѕло́бивъ, пра́въ сверше́нъ, непоро́ченъ, вопїѧ̀, бл҃гослове́нъ бг҃ъ ѻ҆ц҃ъ  на́шихъ.</p>

<p><red>сла́ва. В</red>ѣ́рою мѡѷсе́ѧ, а҆арѡ́на же, и҆ і҆ѡ́ра почте́мъ. восхвалѧ́юще и҆ і҆сꙋ́са, и҆ леві́ю преѡ҆сщ҃е́ннѣйшаго, гедеѡ́на же и҆ самѱѡ́на, и҆ взыва́емъ бл҃гослове́нъ бг҃ъ ѻ҆ц҃ъ  на́шихъ.</p>

<p><red>и҆ нн҃ѣ, боⷢ҇. С</red>ѐ ꙗ҆́коже проречѐ проро́къ, воꙋтро́бѣ зача́тъ неи҆скꙋсобра́чнаѧ бг҃а, и҆ роди́ти ꙗ҆́вѣ и҆́детъ въ верте́пѣ виѳлїе́мли. є҆мꙋ́же всѝ пое́мъ ѻ҆ц҃е́мъ бж҃е  бл҃гослове́нъ  є҆сѝ.</p>

<p><red>пѣ́снь, и҃. і҆рмо́съ. Ч</red>ю́до преве́лїе, росода́ вицꙋ воѡ҆бразѝ пе́щь ѻ҆́бразомъ. ꙗ҆́же бо прїѧ́тъ не ѡ҆палѝ ю҆́ныхъ, та́коже и҆ ѻ҆́гнь бжⷭ҇твенныи дв҃ꙋ, ю҆́же про́йде чи́стꙋ. тѣ́мъ пою́ще возопїе́мъ, да бла гослови́тъ тва́рь всѧ́каѧ гдⷭ҇а, и҆ превоз но́ситъ  є҆гѡ̀  во́  вѣки.</p>

<p><red>Д</red>не́сь и҆́же ѿ́ вѣка бжⷭ҇твенꙋю па́мѧть сверша́емъ, честны́хъ ѻ҆ц҃ъ, а҆да́ма, а҆́ве лѧ же, и҆ си́фа. нѡ́ѧ, и҆ є҆нѡ́са. є҆нѡ́ха и҆ а҆враа́ма. мелхиседе́ка, и҆ і҆́ѡва. и҆саа́ка вѣ́рнаго, и҆ і҆а́кѡва. бл҃гослови́те те́плѣ, вопїю́ще гдⷭ҇а, и҆ превозно́сите є҆гѡ̀ во́ вѣки.</p>

<p><red>П</red>о́лкъ бг҃огла́сныи бжⷭ҇твеныхъ ѻ҆ц҃ъ, да восхва́лимъ, вара́ка, и҆ нафа́на, є҆леа за́ра, і҆ѡсі́ѧ. и҆ дв҃да и҆ є҆фѳа́ѧ. самꙋ́ила, и҆́же пре́жнѧѧ зрѧ́и, и҆ че́стно взыва́ѧ, да бл҃гослови́тъ тва́рь всѧ̀ гдⷭ҇а, и҆ пре возно́ситъ  є҆гѡ̀  во́  вѣки.</p>

<p><red>П</red>охвалꙋ̀ пѣ́сненѡ принесе́мъ бж҃їимъ проро́кѡмъ, восхвалѧ́юще і҆ѡсі́ѧ, и҆ михе́ѧ, софо́нїѧ, и҆ а҆вва́кꙋма. заха́рїю, и҆ і҆ѡ́нꙋ. а҆гге́ѧ же, и҆ а҆мѡ́са. и҆ со а҆вді́емъ малахі́ѧ, и҆ наꙋ́ма. и҆са́їю, і҆єре мі́ю, и҆ і҆єзекі́илѧ. кꙋ́пнѡ данїи́ла, и҆ и҆лїю̀,  и҆  є҆лисе́ѧ.</p>

<p><red>сла́ва. Г</red>л҃ы трⷪ҇ческими, прест҃ꙋ́ю воспое́м̾ вѣ́рнїи трⷪ҇цꙋ. ѻ҆ц҃а без̾нача́льна, сн҃а же, и҆ пра́вагѡ дх҃а ст҃а́гѡ, є҆ди́ницꙋ трисо ста́внꙋ. ю҆́же всѧ́кѡ дыха́нїе сла́витъ. зовꙋ́ще, да бл҃гослови́тъ тва́рь всѧ̀ гдⷭ҇а, и҆ превозно́ситъ є҆гѡ̀ во́ вѣки.</p>

<p><red>и҆ ны́нѣ, боⷢ҇. Ꙗ҆</red>ви́сѧ ѿ дв҃ческихъ хрⷭ҇тѐ крове́й воплоща́емь, неи҆з̾гл҃аннымъ сло́вомъ. и҆ ꙗ҆́кѡ младе́нецъ соверше́нъ в̾верте́пѣ, премно́жествомъ бл҃госе́рдїѧ і҆с҃е ражда́ѧсѧ. ѕвѣзда́ же тѧ и҆з̾ дале́ча показа̀ ѕвѣздосло́вцемъ. по́йте вѣ́рою зовꙋ́ще и҆ превозноси́те є҆гѡ̀ во́ вѣки.</p>

<p><red>пѣ́снь, ѳ҃. і҆рмо́съ. Т</red>а́инство стра́нно ви́жꙋ, и҆ пресла́вно. нб҃о сꙋ́щꙋ пеще́рꙋ, престо́лъ херꙋви́мскїи, дв҃цꙋ, ꙗ҆́сли, вмѣ сти́лище, в̾ ни́хже воз̾лежѐ невмѣсти́ мыи хрⷭ҇то́съ бг҃ъ, є҆го́же хва́лѧще велича́емъ.</p>

<p><red>К</red>рѣ́постїю твое́ю дре́вле. си́лы сотво ри́ша дще́ри гдⷭ҇и, а҆́нна, и҆ і҆ꙋди́ѳь, и҆ де вѡ́ра, ѻ҆́лда же, і҆аи́ль, є҆сѳи́рь, и҆ са́рра, марїа́мъ же мѡѷсе́ѡва, и҆ рахи́ль и҆ реве́ка,  и҆  рꙋ́ѳъ,  велемꙋ́дреныѧ.</p>

<p><red>Ꙗ҆́</red>кѡ ᲂу҆гаси́вшїѧ ѻ҆́троки ст҃ы́ѧ пе́щь, сщ҃е́ннѡ почте́мъ, кꙋ́пнѡ с̾ данїи́ломъ проро́комъ, и҆ всѧ̀ пра́ведныѧ ꙗ҆́вѣ. пре́ жде зако́на ѡ҆блиста́вшїѧ до́брѣ, и҆ въ зако́нѣ  влⷣцѣ  ᲂу҆годи́вшїѧ.</p>

<p><red>П</red>ремꙋ́дрїи бжⷭ҇твенїи проро́цы бы́вше, а҆враа́мовы внꙋ́цы, є҆́же ѿ а҆враа́ма и҆ і҆ꙋ́ды ро́ждьшеесѧ сло́во бж҃їе, провоз вѣсти́ша дх҃омъ. тѣ́хъ мольба́ми і҆с҃е всѧ̀  ᲂу҆ще́дри.</p>

<p><red>сла́ва. Ѡ҆</red>ст҃и́сѧ всѧ̀ тва́рь па́мѧтїю ва́ шею, и҆ торжествꙋ́ющи зове́тъ ра́бски, вопїю́щи, мольбꙋ̀ гдⷭ҇ви при́снѡ прино си́те бл҃же́ннїи, ᲂу҆лꙋчи́ти вѣ́чныхъ бл҃гъ хва́лѧщымъ  ва́съ.</p>

<p><red>и҆ ны́нѣ, боⷢ҇. Ѡ҆</red>болкі́исѧ в̾ мѧ̀, ѿ дв҃ы пред̾грѧде́тъ, и҆ въ верте́пѣ ражда́етсѧ, сло́во ѻ҆́ч҃ее без̾ примѣ́са, ликꙋ́й тва́ре, гла́сы бл҃года́рствеными велича́ющи то гѡ̀, є҆́же за млрⷭ҇дїе, всест҃о́е соше́ствїе.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ сла́ вныхъ и҆ всехва́льныхъ а҆пⷭ҇лъ, и҆ ст҃ы́хъ пра́ѻ҆ц҃ъ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>