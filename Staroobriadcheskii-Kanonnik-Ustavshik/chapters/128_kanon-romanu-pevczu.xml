<document xmlns="http://www.ponomar.net/culiturgical">
<p>Т<red>ропа́рь, рома́нꙋ пѣвцꙋ̀. гла́съ, и҃.</red></p>

<p><red>Ѡ҆</red> тебѣ̀ ѻ҆́ч҃е рома́не, и҆спы́тнѡ спасе́сѧ є҆́же по ѻ҆́бразꙋ. прїи́мъ бо крⷭ҇тъ, по слѣ́довалъ є҆сѝ хрⷭ҇тꙋ̀. творѧ̀ наꙋчава́ше є҆́же презира́ти пло́ть, прехо́дитъ бо. прилѣжа́ти же ѡ҆ дш҃и ве́щи без̾сме́рт нѣй. тѣ́мже и҆ со а҆́гг҃лы ра́дꙋетсѧ прпⷣбне  дх҃ъ  тво́й  <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ми, гони́телѧ фараѡ́на, ви́дѧ потоплѧ́ема, бг҃ꙋ побѣ́днꙋю пѣ́снь пое́мъ  вопїѧ́ше.</p>

<p><red>запѣ́въ: П</red>рпⷣбне ѻ҆́ч҃е рома́не, молѝ бг҃а ѡ҆ на́съ <red>[покло́н̾].</red></p>

<p><red>С</red>вѣтови́дныѧ лꙋчѝ, ѿ нб҃съ на́мъ низ̾послѝ, мл҃твами тѝ мꙋ́дре рома́не бг҃огла́се, твою̀ похвали́ти сщ҃е́ннꙋю па́мѧть  пѣ́сньми.</p>

<p><red>Ѿ</red> ю҆́ности ве́сь ты̀ хрⷭ҇то́ви са́мъсѧ пред̾ ложи́въ, послѣ́дова є҆мꙋ̀. свѣтоза́р ными сїѧ́ньми ᲂу҆ма̀, с̾ нб҃сѐ рома́не просвѣща́емь.</p>

<p><red>сла́ва. О</red>у҆кра́шенъ добро́тою вседѣ́тель нагѡ и҆ ст҃а́гѡ дх҃а, ꙗ҆́кѡ звѣзда̀ свѣ тосїѧ́ннаѧ, добродѣ́телей свѣ́тлостїю мꙋ́дре, ꙗ҆ви́сѧ рома́не мирски́мъ конце́мъ.</p>

<p><red>и҆ ны́нѣ, боⷢ҇. И҆</red>з̾ тебѐ про́йде неи҆з̾рече́ ннѡ бж҃їе сло́во собез̾нача́льное въ послѣ́днѧѧ времена̀. и҆ пе́рваго чл҃ка в̾тлю̀  па́дшаго,  тобо́ю  поновѝ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, прпⷣбне ѻ҆́ч҃е рома́не, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ  хрⷭ҇та̀  бг҃а  на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ си бл҃же, и҆ ᲂу҆тве́рждь и҆́хъ на ка́мени и҆сповѣ́данїѧ  тѝ.</p>

<p><red>О</red>у҆́мъ тво́й рома́не мꙋ́дре, бы́сть ѡ҆би́ телище трⷪ҇цѣ ст҃ѣ́й, и҆сполнѧ́емъ бл҃го че́стнѡ ра́зꙋма и҆́стины. и҆сточа́ѧ бжⷭ҇твенаѧ  проповѣ́данїѧ.</p>

<p><red>С</red>трꙋѧ̀ и҆скипѣ̀ тече́ней чⷭ҇тны́и тво́й ꙗ҆зы́къ, поѧ̀ бжⷭ҇твенаѧ. и҆ ᲂу҆ѧснѧ́ѧ ра зꙋ́мное хрⷭ҇то́во к̾ на́мъ ѿ дв҃ы ржⷭ҇тво̀ неи҆з̾рече́нное.</p>

<p><red>сла́ва. С</red>ѐ пита́еши ѡ҆би́льно, мꙋ́дрыми ᲂу҆че́ньми и҆ кра́сными пѣ́сньми, по́мы слы на́шѧ. и҆ и҆сполнѧ́еши сла́дости бжⷭ҇твеныѧ,  рома́не  бг҃огла́се.</p>

<p><red>и҆ ны́нѣ, боⷢ҇. В</red>сѣ́хъ сѝ во́инствъ вы́ш ши дв҃о, тѣ́хъ бо содѣ́телѧ сн҃а бж҃їѧ зачала̀ є҆сѝ во ᲂу҆тро́бѣ и҆ ро́ждьши, и҆ пребыва́еши  прⷭ҇нѡ  дв҃аѧ.</p>

<p><red>сѣда́ленъ. гла́съ, є҃. Н</red>асажде́нъ ꙗ҆́кѡ дре́во ѻ҆́ч҃е бл҃же́нне, прїисхо́дищихъ во́дъ по́стническихъ. бжⷭ҇твенымъ дѣ́й ствомъ, плоды̀ болѣ́зней твои́хъ во́ времѧ ꙗ҆́вственѡ насади́телю и҆ творцꙋ̀ ѿ́далъ є҆сѝ. сегѡ̀ ра́ди ст҃ꙋ́ю тѝ пое́мъ па́мѧть, чтꙋ́ще тѧ̀ рома́не прпⷣбне.</p>

<p><red>сла́ва, и҆ нн҃ѣ, боⷢ҇. Т</red>е́плаѧ застꙋ́пнице и҆ нера́тнаѧ, наде́жде тве́рдаѧ и҆ непосты́ днаѧ, стѣно̀ и҆ покро́ве и҆ приста́нище прибѣга́ющымъ къ тебѣ̀ при́снѡ дв҃о чⷭ҇таѧ. сн҃а своегѡ̀ и҆ бг҃а молѝ со а҆́гг҃лы, мі́ръ дарова́ти мі́рови, и҆ спасе́нїе и҆ ве́лїю  ми́лость.</p>

<p><red>пѣ́снь, д҃. і҆рмо́съ. Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́щи, ѿ со́вѣсти чи́сты ѡ҆́ гдⷭ҇ѣ пра́зднꙋющи.</p>

<p><red>П</red>рїѧ́телище бы́въ бжⷭ҇твенагѡ дх҃а, и҆ ѻ҆гнедх҃нове́ннаѧ ᲂу҆ста̀, воз̾глаша́ѧ бжⷭ҇твенаѧ пѣ́нїѧ, и҆ наслажда́ѧ дш҃ѧ рома́не  притѣка́ющымъ  тѝ.</p>

<p><red>Ц</red>ѣ́вница бы́лъ є҆сѝ нбⷭ҇наѧ, гꙋ́сли всера зꙋ́мнїи, к̾ себѣ̀ влекꙋ́щи сповѣ́даньми твои́ми, и҆ сла́дкимъ тѝ пѣ́нїемъ.</p>

<p><red>сла́ва. Б</red>л҃года́ть вдохнꙋ́вши и҆ всели́сѧ в̾ свѣтоно́снꙋю тѝ дш҃ꙋ вседѣ́телнаго и҆ прест҃а́гѡ дх҃а прехва́лне, и҆ мꙋ́дра бл҃го вѣща́телѧ  совершѝ.</p>

<p><red>и҆ ны́нѣ, боⷢ҇. Ꙗ҆́</red>дъ и҆з̾блева̀ в̾ прамт҃рь нѧ ᲂу҆́бѡ слꙋ́ха ѕмі́й. но чи́стаѧ сегѡ̀ и҆стрѧсла̀ є҆́сть, а҆рха́гг҃овымъ гла́сомъ заче́ньши  и҆  ро́ждьши  хрⷭ҇та̀.</p>

<p><red>пѣ́снь, є҃. і҆рмо́съ. Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃ѧ любо́вїю, просвѣтѝ молю́сѧ, тѧ̀ вѣ́дѣти сло́во бж҃їе, и҆́стиннагѡ бг҃а, ѿ́ мрака грѣ хо́внагѡ  и҆зима́юща.</p>

<p><red>Ꙗ҆́</red>кѡ бл҃голѣ́пна сщ҃е́нна сосꙋ́да чи́ста, ᲂу҆тѣ́шителева бл҃года́ть ѡ҆брѣ́тши тѧ̀ рома́не бг҃омꙋ́дре, хра́мъ содѣ́ѧ свѣ́ томъ ᲂу҆кра́шенъ, и҆ всели́ласѧ є҆́сть.</p>

<p><red>В</red>оплоще́на сн҃а бж҃їѧ, поро́ждьшаѧ ѻ҆трокови́ца, твою̀ дш҃ꙋ просвѣтѝ, и҆ ᲂу҆́мъ бжⷭ҇твенагѡ ра́зꙋма и҆спо́лни, но́ щїю  прише́дши  прⷭ҇нѡ  дв҃аѧ.</p>

<p><red>сла́ва. Н</red>аписа́нїѧ твои́хъ сщ҃е́нныхъ слове́съ приснопа́мѧтне, ꙗ҆ви́шасѧ вои́ стинꙋ всѣ́мъ сладка̀, всѣ́хъ веселѧ́ща, всѣ́хъ просвѣща́юща смы́слы, и҆ всѧ̀ наꙋча́юща  ра́зꙋмꙋ  спасе́номꙋ.</p>

<p><red>и҆ нн҃ѣ, боⷢ҇. С</red>вѣ́та поро́ждьшаѧ, ѻ҆́ч҃ее сло́во прⷭ҇носꙋ́щее, свѣтоза́рными ны́нѣ сїѧ́нїи, моли́твами тѝ просвѣтѝ ᲂу҆́мъ мо́й, и҆ ѿженѝ тмꙋ̀ дꙋшѝ моеѧ̀ пречⷭ҇таѧ  влⷣчце.</p>

<p><red>пѣ́снь, ѕ҃. і҆рмо́съ. Ж</red>ите́йскагѡ мо́рѧ воз̾двиза́ема зрѧ̀, напа́стей бꙋ́рею, в̾ ти́хо приста́нище прите́къ вопїю́ ти, воз̾ведѝ ѿ тлѝ живо́тъ мо́й много млⷭ҇тиве.</p>

<p><red>С</red>вѣ́томъ и҆сполнѧ́емь, и҆ къ высотѣ̀ добродѣ́телей бжⷭ҇твенѡ восходѧ̀, небре́ глъ є҆сѝ ѡ҆ всѣ́хъ земны́хъ. и҆ сто́лпъ нбⷭ҇ныи и҆ свѣти́лникъ бл҃гоче́стїѧ бы́лъ є҆сѝ.</p>

<p><red>П</red>ло́ти ᲂу҆вѧди́лъ є҆сѝ жела́нїѧ, и҆ дш҃ꙋ свою̀ ᲂу҆краси́лъ є҆сѝ свѣтлѣ́йшими чис тоты̀ ѡ҆заре́ньми. и҆ добро́ты рачи́тель ныѧ, добродѣ́тельнымъ бл҃голѣ́пїемъ ѡ҆бложи́лъ  є҆сѝ.</p>

<p><red>сла́ва. В</red>озненави́дѣвъ вре́менное и҆ сꙋ́е тное гнило́е и҆ текꙋ́щее наслажде́нїе. в̾ цр҃кви дв҃ыѧ прилѣжа̀, ра́зꙋмъ ѡ҆ст҃и́лъ є҆сѝ, и҆ дш҃ꙋ и҆ тѣ́ло достосла́вне.</p>

<p><red>и҆ ны́нѣ, боⷢ҇. В</red>сѝ пред̾зрѧ́ще проро́цы свѣ́тло, бꙋ́дꙋщее послѣдѝ ѿ дв҃ы хрⷭ҇тѐ мо́й, твоѐ на землѝ пренепоро́чное ржⷭ҇тво̀. ꙗ҆́вьственѡ бг҃ови́дцы прои҆звѣ́ стоваша.</p>

<p><red>конда́къ. гла́съ, и҃. Б</red>жⷭ҇твеными дх҃а добродѣ́тельми, и҆́змлада ᲂу҆краси́всѧ рома́не премꙋ́дре, цр҃кви хрⷭ҇то́вѣ пре чⷭ҇тно́е ᲂу҆краше́нїе бы́сть. пѣ́нїемъ бо прекра́снымъ ᲂу҆краси́въ ю҆̀ бл҃же́нне. мо́лимъ тѧ̀, пода́ждь жела́ющымъ бжⷭ҇твенагѡ дарова́нїѧ твоегѡ̀. ꙗ҆́кѡ да вопїе́мъ ти, ра́дꙋйсѧ ѻ҆́ч҃е пребл҃же́нне, красото̀  цр҃ко́внаѧ.</p>

<p><red>пѣ́снь, з҃. і҆рмо́съ. Ѻ҆́</red>троцы в̾вавѷло́нѣ, пе́щи пла́менны не ᲂу҆боѧ́шасѧ. но посредѝ ѻ҆гнѧ̀ в̾ве́ржени, прохлажда́еми взыва́хꙋ, бл҃гослове́н̾ є҆сѝ гдⷭ҇и бж҃е ѻ҆ц҃ъ на́шихъ.</p>

<p><red>Б</red>цⷣꙋ мр҃і́ю бг҃омꙋ́дре и҆мѣ́лъ є҆сѝ ᲂу҆чи́те лѧ, вразꙋмлѧ́ющꙋ тѧ и҆ наꙋча́ющꙋ. и҆ пѣ́ти повелѣва́ющꙋ, бл҃гослове́нъ бг҃ъ ѻ҆ц҃ъ  на́шихъ.</p>

<p><red>В</red>осїѧ́лъ є҆сѝ въ мі́рѣ, ꙗ҆́кѡ свѣ́тлое сл҃нце рома́не бг҃омꙋ́дре. просвѣща́ѧ, вѣ́рою зовꙋ́щихъ, бл҃гослове́нъ бг҃ъ ѻ҆ц҃ъ на́шихъ.</p>

<p><red>сла́ва. Т</red>вои́хъ глаго́лъ вѣща́нїѧ, вселе́ ннꙋю и҆спо́лни. и҆ красно̀ пѣ́ти чл҃ки наꙋчѝ, зовꙋ́щи, бл҃гослове́нъ бг҃ъ ѻ҆ц҃ъ на́шихъ.</p>

<p><red>и҆ ны́нѣ, боⷢ҇. Н</red>ы́нѣ блажа́тъ тѧ̀ всѝ ро́ди чл҃честїи, бцⷣе чⷭ҇таѧ, ꙗ҆́коже проре кла̀ є҆сѝ. и҆ вѣ́рою сла́вѧтъ, бл҃гослове́нъ пречⷭ҇таѧ  пло́дъ  ᲂу҆тро́бы  твоеѧ̀.</p>

<p><red>пѣ́снь, и҃. і҆рмо́съ. П</red>о зако́нѣ ѻ҆́ч҃и пребл҃же́ннїи в̾ вавѷло́нѣ ю҆́нїи, бѣдꙋ̀ прїе́млюще царю́ющаго небрего́ша, пове лѣ́нїѧ безꙋ́мнагѡ и҆ совокꙋпле́ннїи, в̾не́мъ же неи҆звари́шасѧ ѻ҆гнѝ, держа́ щемꙋ досто́йнѡ воз̾сыла́хꙋ пѣ́снь, гдⷭ҇а воспѣва́йте дѣ́ла, и҆ превозноси́те є҆гѡ̀ во́  вѣки.</p>

<p><red>В</red>сю̀ мирскꙋ́ю красотꙋ̀ и҆ пи́щꙋ и҆ сла́вꙋ ѿве́ргъ, дш҃ꙋ свою̀ впери́лъ є҆сѝ к̾ вы́ш нимъ ликостоѧ́нїемъ, к̾ сла́вѣ тѣ́хъ и҆ свѣ́тлостемъ мꙋ́дре. к̾ добро́тамъ не и҆зрече́ннымъ, к̾ пребыва́нїю та́мошне мꙋ, к̾ свѣ́тꙋ бг҃онача́лїѧ. зовы́й, тѧ̀ превозно́симъ  хрⷭ҇тѐ  во́  вѣки.</p>

<p><red>Б</red>жⷭ҇твенымъ жела́нїемъ распалѧ́емь восхожде́нїѧ поло́жь в̾ срⷣцы сѝ. и҆ беспло́тно во́ плоти житїѐ стѧжа̀, а҆́гг҃льскимъ чино́мъ подо́бѧсѧ мꙋ́дре, тѣ́хъ возлюби́лъ є҆сѝ в̾ мі́рѣ пѣ́нїѧ. вѣ́рою рома́не взыва́ѧ, тѧ̀ превозно́ симъ  хрⷭ҇тѐ  во́  вѣки.</p>

<p><red>сла́ва. В</red>ысо́кимъ вѣща́нїемъ бжⷭ҇тве ныхъ тѝ и҆ сла́дкихъ слове́съ бл҃же́нне рома́не, всѧ̀ по́мыслы весели́ши чл҃кѡмъ. и҆ ᲂу҆слажда́еши ꙗ҆́коже пита́ тель богатода́теленъ. и҆ просвѣща́еши свѣ́тлѡ, и҆ наꙋча́еши вопи́ти, гдⷭ҇а по́й те дѣ́ла, и҆ превозноси́те є҆гѡ̀ во́вѣки.</p>

<p><red>и҆ ны́нѣ, боⷢ҇. Р</red>авнобо́жїемъ прельсти́въ мѧ̀, чл҃коꙋбі́йца ѕмі́й лꙋка́вый, ꙗ҆́кѡ плѣ́нника и҆схитѝ пи́щи ра́йскїѧ. но ꙗ҆́кѡ влⷣка родо́мъ сн҃ъ бж҃їй, вопло́щь сѧ прїи́де ѿ дв҃ы мр҃і́и, и҆ взѧ́тъ мѧ̀ на высотꙋ̀ ѡ҆божи́въ. є҆го́же превозно́сим̾ во́  вѣки.</p>

<p><red>пѣ́снь, ѳ҃. і҆рмоⷭ҇. Б</red>ез̾сѣ́менно зача́тїе, и҆ ржⷭ҇тво̀ несказа́нно, и҆ мт҃ре без̾мꙋ́ж ныѧ без̾тлѝ прижи́тїе. бж҃їе бо ржⷭ҇тво̀ ѡ҆бновлѧ́етъ є҆стество̀. тѣ́мже тѧ̀ всѝ ро́ди бг҃оневѣ́стнꙋю мт҃рь правосла́вно велича́емъ.</p>

<p><red>В</red>ы́шнимъ сла́внѡ лико́мъ совокꙋпи́сѧ беспло́тнымъ. и҆дѣ́же неи҆зрече́ннаѧ пребыва́етъ ра́дость, и҆ всегда́шнее наслажде́нїе. и҆дѣ́же бг҃онача́лїѧ свѣ́тъ є҆́сть и҆ весе́лїе, и҆ и҆дѣ́же неи҆з̾гл҃аннаѧ сла́ва  бл҃же́нне.</p>

<p><red>С</red>ъ пра́ведными внꙋ́трь бж҃їѧ, бжⷭ҇тве ныѧ сла́вы всели́всѧ, зри́ши добро́ты нбⷭ҇ныѧ, вои́стинꙋ жела́нныѧ мꙋ́дре. ви́диши патрїа́рхомъ ликостоѧ́нїѧ пре блаже́нне.</p>

<p><red>сла́ва. Т</red>вою̀ свѣтоно́снꙋю па́мѧть, вѣ́рно соверша́ющихъ, ѿ бѣ́дъ и҆зба́ви, моли́твами сѝ бг҃омꙋ́дре. и҆ ѿ всѧ́кїѧ напа́сти рома́не и҆ ско́рби чюжа́гѡ. и҆ нбⷭ҇ныѧ сла́вы полꙋчи́ти сподо́би, и҆ црⷭ҇твїѧ  ѻ҆́ногѡ  бл҃же́нне.</p>

<p><red>и҆ нн҃ѣ, боⷢ҇. Ѿ</red> дре́внѧгѡ паде́нїѧ, чл҃че скїи ро́дъ первозда́ннымъ, бы́сть плѣ не́нъ бцⷣе, и҆ порабоще́нъ страстьмѝ грѣхо́вными. но и҆́же и҆з̾тебѐ рожде́исѧ пребл҃гі́и бг҃ъ сы́и, свои́мъ бл҃госе́рдїемъ воздви́же.</p>

<p><red>ѿпꙋ́стъ:  Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ прпⷣбнаго ѻ҆ц҃а на́шегѡ рома́на пѣвца̀, и҆</p>

<p>всѣ́хъ ст҃ы́хъ, поми́лꙋй</p>

<p>и҆ спасѝ на́съ, ꙗ҆́кѡ</p>

<p>бл҃гъ и҆ чл҃ко</p>

<p>лю́бецъ.</p>

</document>