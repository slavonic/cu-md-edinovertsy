Т=ропа́рь , прпⷣбнымъ жена́мъ . гла́съ , в҃ .=

~И҆́стинномꙋ жела́нїю ᲂу҆невѣ́стившесѧ , хрⷭ҇тосла́внїи , и҆ вре́меннагѡ ѡ҆брꙋ́чника ѿве́ргшесѧ совокꙋпле́нїѧ , и҆ добродѣ́те льными по́двиги возра́стше , на высо тꙋ̀ востеко́сте нетлѣ́нїѧ , краснодꙋ́шнїи и҆ многобога́тнїи , столпѝ и҆́нокꙋющым̾ жена́мъ и҆ пра́вило . тѣ́мже ѡ҆ на́съ мо ли́те непреста́ннѡ , и҆́же любо́вїю ва́шꙋ па́мѧть пра́зднꙋющихъ =[два́жды].=

=сла́ва , и҆ ны́нѣ , боⷢ҇ . В=сѧ̀ па́че смы́сла , всѧ̀ пресла́внаѧ твоѧ̀ бцⷣе та́инства , чистото́ю запечатлѣ́нна , и҆ дв҃ьствомъ храни́ма , мт҃и разꙋмѣ́сѧ нело́жна , бг҃а ро́ждьши и҆́стиннагѡ , того̀ молѝ спа сти́сѧ дш҃а́мъ на́шымъ .

К=ано́нъ . гла́съ , и҃ . пѣ́снь , а҃ . і҆рмо́съ . В=о ѡ҆рꙋже́на фараѡ́на погрꙋзѝ , чюдотво рѧ́й дре́вле , мѡѷсе́йскїи же́ѕлъ крⷭ҇то ѡ҆бра́знѡ проразѝ , и҆ раздѣлѝ мо́ре . і҆и҃лѧ же бѣжа́ща , пѣ́ша ходѧ́ща спасѐ , пѣ́снь бг҃ови воз̾сыла́юща .

=запѣ́в̾ : С=т҃ы́ѧ прпⷣбныѧ же́ны , моли́те бг҃а ѡ҆ на́съ =[покло́н̾].=

~Плотьско́ю не́мощїю , си́льнагѡ врага̀ низложи́сте , и҆ присво́истесѧ къ бг҃ꙋ , прпⷣбныѧ жєны̀ , молѧ́щесѧ , си́лꙋ всѣ́мъ на́мъ пода́ти спаси́тельнꙋю .

~Оу҆ѧзви́стесѧ добро́тою женихо́вою , и҆ во слѣ́дъ є҆гѡ̀ прилѣпи́стесѧ ѱало́мски , послѣ́дꙋюще живонѡ́снымъ стопа́мъ є҆гѡ̀ . и҆ сегѡ̀ ра́ди низложи́сте врага̀ ѕмі́ѧ .

=сла́ва . О=у҆вѧди́вше трꙋды̀ по́стнически ми , тѣле́сныѧ добрѡ́ты , ᲂу҆краси́сте своѧ̀ дꙋ́ши , и҆ со хрⷭ҇то́мъ женихо́мъ в̾ черто́ги свѣ́тлыѧ внидо́сте прпⷣбныѧ .

=и҆ ны́нѣ , боⷢ҇ . Н=евѣ́стникъ показа́сѧ свѣтови́денъ ᲂу҆тро́ба твоѧ̀ дв҃це , млⷭ҇ти ра́ди тѣле́сно и҆з̾ тебѐ воплоти́вшагосѧ гдⷭ҇а , и҆ всѧ́ческаѧ бг҃оразꙋ́мїѧ лꙋча́ми просвѣ́щшагѡ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃ы́ѧ прпⷣбныѧ же́ны , ꙗ҆́кѡ всѝ по́ бз҃ѣ к̾ва́мъ прибѣга́емъ , вы́ бо мо́ лите ѡ҆ на́съ хрⷭ҇та̀ бг҃а на́шего=[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=бⷭ҇номꙋ крꙋ́гꙋ верхо тво́рче гдⷭ҇и , и҆ цр҃кви зижди́телю , ты̀ менѐ ᲂу҆твердѝ в̾ любвѝ свое́й , жела́нїем̾ сы́и кра́й , и҆ вѣ́рнымъ ᲂу҆тверже́нїе , є҆ди́не чл҃колю́бче .

~Презрѣ́ли є҆стѐ добрѡ́ты тѣле́сныѧ пре честны́ѧ , и҆ мимогрѧдꙋ́щꙋю сла́вꙋ , ꙗ҆́ко со́нъ вмѣни́сте . во смире́нїи же и҆ бдѣ́ нїи и҆ трꙋдѣ́хъ хрⷭ҇та̀ взыска́вше , и҆ сегѡ̀ ѡ҆брѣто́сте .

~Сїѧ́ютъ прпⷣбныхъ же́нъ сщ҃е́нныѧ мо́ щи , подаю́тъ и҆сцѣле́нїе вѣ́рою к̾ си́мъ притека́ющымъ , бл҃года́ть поче́рпше ѿ и҆сто́чникъ спасе́нныхъ , сегѡ̀ во́льнымъ страсте́мъ поревнова́вше .

=сла́ва . Ѿ=реко́стесѧ ми́ра , и҆ плотьскі́ѧ мꙋ́дрости , воз̾держа́нїемъ и҆ трꙋды̀ стѧ жа́вше хрⷭ҇та̀ жениха̀ пречⷭ҇тагѡ , черто́га нбⷭ҇нагѡ подаю́ща ва́мъ бжⷭ҇твеное насла жде́нїе .

=и҆ ны́нѣ , боⷢ҇ . С=щ҃е́нныхъ проро́къ , сщ҃е́н ныѧ трꙋбы̀ дре́вле тѧ провозвѣсти́ша , две́рь свѣ́та ро́ждьшꙋю , и҆ ти́тлꙋ ѡ҆дш҃е вле́нꙋ , на не́йже не рꙋка́ма сло́во напи са́сѧ , па́че сло́ва пречⷭ҇таѧ дв҃о .

=сѣда́ленъ . гла́съ , д҃ . Н=а ра́мо взе́мше крⷭ҇тъ хрⷭ҇то́въ , послѣ́довасте є҆мꙋ̀ дѣ́лы по́стническими бл҃говѣ́рно , всесвѣ́тлыѧ и҆ прпⷣбныѧ , и҆ всѣ́мъ жена́мъ по́стни чествꙋющымъ , че́стнѡ ꙗ҆ви́стесѧ пра́ви ло всечестны́ѧ . но бжⷭ҇твеными трꙋды̀ вы́шнее црⷭ҇твїе наслѣ́довасте , непреста́ ннѡ моли́те , спасти́сѧ дш҃а́мъ на́шим̾ .

=сла́ва , и҆ нн҃ѣ , боⷢ҇ . С=ло́во ѻ҆́ч҃ее хрⷭ҇та̀ бг҃а на́шего , и҆з̾ тебѐ вопло́щшеесѧ разꙋмѣ́ хомъ бцⷣе дв҃о , тогѡ̀ молѝ спасти́сѧ дш҃а́мъ на́шимъ .

=пѣ́снь , д҃ . і҆рмо́съ . О=у҆слы́шахъ гдⷭ҇и смо тре́нїѧ твоегѡ̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

~Добро́тꙋ пречⷭ҇тꙋю люби́магѡ жениха̀ своегѡ̀ , ви́дѧтъ прпⷣбныѧ жєны̀ , ᲂу҆вѧ ди́вше плотьскꙋ́ю добро́тꙋ воз̾держа́ нїемъ .

~Дрема́нїемъ ѿри́нꙋвше ѿ дш҃е́вныхъ брове́й , сщ҃е́нныѧ жєны̀ , и҆ ᲂу҆спи́сте двиза́нїѧ тѣле́снаѧ воз̾держа́нїемъ .

=сла́ва . С=вѣ́тлое ва́ше пра́зднество , свѣ́ томъ бж҃їѧ дх҃а сїѧ́юще , ѡ҆зарѧ́етъ дш҃ѧ на́шѧ , вѣ́рою чтꙋ́щихъ ва́съ прпⷣбныѧ .

=и҆ нн҃ѣ , боⷢ҇ . В=оплоти́вшагосѧ тебѐ гдⷭ҇и , ѿ пречⷭ҇тыѧ дв҃цы , прпⷣбныѧ возлюби́ вше , в̾ воню̀ ми́ра твоегѡ̀ потеко́ша , твое́ю ᲂу҆ѧзви́шасѧ бжⷭ҇твеною любо́вїю .

=пѣ́снь , є҃ . і҆рмо́съ . В=скꙋ́ю мѧ ѿри́нꙋ , ѿ лица̀ твоегѡ̀ свѣ́те незаходѧ́и , покры́ ла мѧ є҆́сть чюжа́ѧ тма̀ ѻ҆каѧ́ннаго . но ѡ҆брати́ мѧ , и҆ к̾ свѣ́тꙋ за́повѣдей тѝ , пꙋтѝ моѧ̀ напра́ви молю́тисѧ .

~Недꙋ́ги рѣша́ще всѧ̀ , си́лою ст҃а́гѡ дх҃а , ѿго́ните болѣ́зненный мра́къ , зарѧ́ми пресла́вныхъ чюде́съ ва́шихъ , и҆ к̾ вели́ комꙋ свѣ́тꙋ нбⷭ҇нагѡ црⷭ҇твїѧ , вѣ́рныхъ наставлѧ́ете всечестны́ѧ .

~Оу҆мертви́вшесѧ ми́рови , наслѣ́довасте живо́тъ без̾сме́ртныи , и҆ черто́гꙋ бж҃їю сподо́бистесѧ бг҃обл҃же́нныѧ , свѣщѝ ва́ши по́стническимъ ма́сломъ неꙋга си́мы соблю́дше , всечестны́ѧ .

=сла́ва . Ѡ҆= маловре́меннѣй и҆ тлѣ́ющей небре́гше жи́зни , сꙋ́щымъ на землѝ ѡ҆ста́вльше сїю̀ , свѧза́стесѧ любо́вїю дх҃о́вною бл҃же́нныѧ . тѣ́мже ны́нѣ вод ворѧ́етесѧ , и҆дѣ́же пра́ведныхъ селе́нїѧ .

=и҆ нн҃ѣ , боⷢ҇ . Б=ж҃їе бг҃ъ сло́во , во ᲂу҆тро́бꙋ неи҆скꙋсобра́чнꙋю во́лею всели́сѧ , и҆ чл҃къ ᲂу҆зрѣ́нъ бы́сть , и҆́же дв҃ою соблюды́и тѧ пречи́стаѧ . є҆го́же жела́юще ѻ҆троко ви́цы , по́стнически семꙋ̀ послѣ́доваша , житїе́мъ свѣ́тлымъ .

=пѣ́снь , ѕ҃ . і҆рмоⷭ҇ . М=л҃твꙋ пролїю̀ ко́ гдⷭ҇ꙋ , и҆ томꙋ̀ возвѣщꙋ̀ печа́ль мою̀ , ꙗ҆́кѡ ѕѡ́лъ дш҃а̀ моѧ̀ напо́лнисѧ , и҆ живо́тъ мо́й а҆́дꙋ прибли́жисѧ , и҆ молю́сѧ ꙗ҆́кѡ і҆ѡ́на , ѿ тлѝ бж҃е мо́й возведи́ мѧ .

~Воздержа́нїе и҆ смире́нно срⷣце , бдѣ́нїе с̾ми́лостынею , ра́зꙋмъ и҆ вѣ́рꙋ пра́вꙋ , и҆ соверше́ннꙋ любо́вь стѧжа́вша сщ҃е́нныѧ жєны̀ , бы́ша цр҃кви бж҃їѧ , и҆ чюдесе́мъ и҆сто́чникъ неѡ҆скꙋ́денъ .

~Оу҆страни́вше себѐ жите́йскихъ сласте́й , терпѣ́нїем̾ болѣ́зней по́стнических̾ , на́ землю соше́дшагѡ на́съ ра́ди , и҆ во́лею стра́нновавша , вы̀ честны́ѧ сегѡ̀ ра́ди стѧжа́сте , на́ нб҃сѣхъ страннопрїи́мство вавша ва́съ досточю́дныѧ .

=сла́ва . О=у҆спи́сте стра́сти дш҃етлѣ́нныѧ , мно́гими бдѣ́нїи всечⷭ҇тны́ѧ . и҆ пра́вед нымъ досто́йнѡ ᲂу҆снꙋ́ли є҆стѐ сно́мъ , за́ миръ молѧ́щесѧ .

=и҆ ны́нѣ , боⷢ҇ . П=ред̾ста́тельницꙋ тѧ̀ живо тꙋ̀ свѣ́мы , и҆ храни́тельницꙋ тве́рдꙋ дв҃це , и҆ страсте́й рѣша́щꙋ молвꙋ̀ , и҆ нало́ги бѣсѡ́мъ ѿгонѧ́щꙋ , и҆ молю́сѧ всегда̀ , страсте́й мѧ и҆зба́вити пречⷭ҇таѧ .

=конда́к̾ . гла́съ , в҃ . Т=ѣлеса̀ своѧ̀ посто́мъ и҆знꙋри́вше , и҆ неꙋсы́пными мл҃твами молѧ́ще зижди́телѧ ѡ҆ грѣсѣ́хъ свои́х̾ , ꙗ҆́кѡ да прїи́мете соверше́нное проще́ нїе . и҆ прїѧ́сте бжⷭ҇твеное ѡ҆ставле́нїе , и҆ црⷭ҇твїе нбⷭ҇ное , моли́те хрⷭ҇та̀ бг҃а ѡ҆ всѣ́хъ на́съ .

=и҆́кос̾ . З=атворѧ́ѧй бе́зднꙋ , и҆ ѿверза́ѧй ю҆̀ , возносѧ́и во́дꙋ во ѻ҆́блацѣхъ , и҆ дава́ѧй до́ждь на лицѐ землѝ , ты̀ бж҃е , да́рꙋй и҆ непло́днѣй мое́й дꙋшѝ , во ѿверзе́нїе ᲂу҆сто́мъ сло́во бл҃госочета́ ннѡ , и҆ гꙋгни́вомꙋ ѧ҆зы́кꙋ ꙗ҆́сно гл҃анїе , да возмогꙋ̀ досто́йнѡ воспѣ́ти твоѧ̀ прпⷣбныѧ , и҆́хъ же ты̀ са́мъ просла́ви . ті́и бо тебѐ ра́ди кра́снаѧ ми́ра сегѡ̀ презрѣ́ша , и҆ пло́ти своѧ̀ и҆знꙋри́ша , и҆ твое́ю крѣ́постїю дїѧ́вола побѣди́ша . и҆ ѿ тебѐ прїѧ́ша терпѣ́нныѧ вѣнцы̀ , и҆ ны́нѣ пред̾стоѧ́ще на́ нб҃сѣхъ со всѣ́ми ст҃ы́ми , и҆ мо́лѧтсѧ непреста́ннѡ ѡ҆ всѣ́хъ на́съ .

=пѣ́снь , з҃ . і҆рмо́съ . И҆́=же ѿ і҆юде́и доше́ дше ѻ҆́троцы в̾вавѷлѡ́нъ дре́вле , вѣ́рою ᲂу҆тверже́нїи , пла́мень пе́щныи попра́в ше гл҃юще , ѻ҆ц҃ъ на́шихъ бж҃е бл҃госло ве́нъ є҆сѝ .

~Сла́вꙋ тлѣ́ющꙋю , нетлѣ́нною и҆змѣни́ ша любо́вїю , прпⷣбныѧ . є҆ѧ́же наслажда́ ющесѧ при́снѡ , и҆ веселѧ́щесѧ пою́тъ , бл҃гослове́нъ бг҃ъ ѻ҆ц҃ъ на́шихъ .

~Ѕвѣ́зды многосвѣ́тлыѧ ꙗ҆́вльшесѧ , свѣ́томъ трꙋдѡ́въ ва́шихъ , просвѣща́ю ще дꙋ́ши вѣ́рныхъ , и҆ наꙋча́ете пѣ́ти , бл҃гослове́нъ бг҃ъ ѻ҆ц҃ъ на́шихъ .

=сла́ва . Р=ѣка̀ ꙗ҆ви́стесѧ и҆сцѣле́нїѧ , стра стна́гѡ мо́рѧ потоплѧ́ющи , спаси́те пою́щихъ , блгⷭ҇ве́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . И҆=зба́ви ѿ ᲂу҆́зъ грѣхо́в ныхъ ѻ҆каѧ́ннꙋю мою̀ дш҃ꙋ , бг҃ороди́те льнице , и҆ любвѝ бж҃їей соверше́ннѣй припрѧзѝ , ꙗ҆́кѡ да вѣ́рою сла́влю тѧ , и҆ пою̀ во́ вѣки .

=пѣ́снь , и҃ . і҆рмо́съ . П=обѣди́тели врагꙋ̀ и҆ пла́мени , бл҃года́тїю бы́вше , и҆́же по за́ повѣди ѕѣлѡ̀ побора́юще дѣ́ти поѧ́хꙋ , бл҃гослови́те всѧ̀ дѣ́ла гдⷭ҇а , и҆ превозно си́те є҆гѡ̀ во́ вѣки .

~Помысло́мъ повинꙋ́ли є҆стѐ дв҃ыѧ , стра́ сти без̾слове́сныѧ . и҆ к̾ женихꙋ̀ сло́вꙋ мы́сленнѡ причта́стесѧ , пою́ще , бл҃го слови́те всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

~Распе́ншесѧ ми́рꙋ , и҆ бж҃їею любо́вїю ᲂу҆ѧзви́вшесѧ , сщ҃е́нныѧ дв҃ы , вкꙋше́ нїемъ сла́стнымъ є҆́ввꙋ ᲂу҆ѧзви́вшагѡ , воздержа́нїѧ стрѣла́ми ᲂу҆ѧзви́сте , пѣс носла́вѧще хрⷭ҇та̀ во́ вѣки .

=сла́ва . М=ы́слїю преподо́бныѧ , по́хоти несмы́сленныѧ покори́сте , и҆ женихꙋ̀ сло́вꙋ , ᲂу҆невѣ́стистесѧ без̾ поро́ка честны́ѧ , пою́ще , бл҃гослови́те всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

=и҆ ны́нѣ , боⷢ҇ . І҆=с҃а ро́ждьшаѧ ѿ чи́стыхъ крове́й твои́хъ воплоще́нна , дв҃ыѧ всѧ̀ собрала̀ є҆сѝ , пречи́стаѧ дв҃о мт҃и , и҆ съ ни́ми вопїю́щи , бл҃гослови́те всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . В=ои́стинꙋ бцⷣꙋ тѧ̀ и҆сповѣ́дающе , спасе́ннїи тобо́ю дв҃це чⷭ҇таѧ , с̾ нбⷭ҇ными во́и тѧ̀ велича́емъ .

~Кра́сныѧ влⷣцѣ , и҆ бг҃огл҃ивыѧ го́рлицы , и҆ ла́стовицы свѣ́тлыѧ и҆ чистолюби́выѧ , въ добро́ты нбⷭ҇ныѧ приведе́ни бы́сте .

~Сочта́стесѧ с̾ вы́шними ликостоѧ́нїи , и҆ во и҆збра́нных̾ собо́рѣхъ всели́стесѧ , ѡ҆ на́съ молѧ́щесѧ , любо́вїю ще́дромꙋ бг҃ꙋ .

=сла́ва . П=а́мѧть прпⷣбныхъ же́нъ , ꙗ҆́кѡ сл҃нце воз̾сїѧ́вши , вѣ́рныхъ смы́слъ про свѣща́ющи , хрⷭ҇та̀ велича́ющихъ при́снѡ .

=и҆ ны́нѣ , боⷢ҇ . С=вѣ́тꙋ сꙋ́щи прїѧ́телище , просвѣтѝ дв҃це , ѡ҆мраче́нꙋю страстьмѝ дш҃ꙋ мою̀ . и҆ кромѣ́шнїѧ тмы̀ и҆зба́ви мѧ , моли́твами сѝ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ прпⷣбныхъ же́нъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ

бл҃гъ и҆ чл҃колю́бецъ .

