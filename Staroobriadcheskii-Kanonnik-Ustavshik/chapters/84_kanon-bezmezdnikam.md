Т=ропа́рь , без̾мѣ́здникомъ . гла́съ , и҃ .=

~Ст҃а́ѧ без̾сре́бреника и҆ чюдотво́рца , =і҆мⷬ҇къ= и҆ =і҆мⷬ҇къ ,= посѣти́та ны̀ въ болѣ́знѣхъ на́шихъ . тꙋ́не прїѧ́ста , тꙋ́не и҆ дади́та =[два́жды].=

=сла́ва , и҆ ны́нѣ , боⷢ҇ . И҆́=же на́съ ра́ди рож де́исѧ ѿ дв҃ы , и҆ распѧ́тїе претерпѣ́въ бл҃гі́и , и҆спрове́ргїи сме́ртїю сме́рть , и҆ воскрⷭ҇нїе ꙗ҆́вль ꙗ҆́кѡ бг҃ъ , непре́зри и҆́хже созда̀ рꙋко́ю свое́ю , ꙗ҆вѝ чл҃колю́бїе своѐ млⷭ҇тиве , прїимѝ ро́ждьшꙋю тѧ бцⷣꙋ молѧ́щꙋюсѧ за ны̀ , и҆ спасѝ сп҃се на́шъ лю́ди согрѣ́шшыѧ .

К=ано́нъ . гла́съ , и҃ . пѣ́снь , а҃ . і҆рмо́съ . И҆=стрѧ́сшагѡ в̾ мо́ри мꙋчи́тельство фа раѡ́не , и҆ по́ сꙋхꙋ і҆и҃лѧ наста́вльша . во спое́мъ бг҃ови , ꙗ҆́кѡ просла́висѧ во́ вѣки .

=запѣ́въ : С=т҃і́и чюдотво́рцы и҆ без̾сре́б реницы , =і҆мⷬ҇къ= и҆ =і҆мⷬ҇къ ,= моли́те бг҃а ѡ҆ на́съ =[покло́н̾].=

~Ꙗ҆́вльшагѡ во все́мъ ми́рѣ без̾ме́здни ка и҆ врача̀ , =і҆мⷬ҇къ= и҆ =і҆мⷬ҇къ ,= и҆ всѣ́мъ и҆сцѣлѧ́юща недꙋ́ги бл҃года́тїю , воспое́м̾ и҆зба́вителѧ сп҃са хрⷭ҇та̀ , ꙗ҆́кѡ просла́висѧ во́ вѣки .

=Ѿ= дх҃о́вныхъ бл҃года́тей , рѣ́ки чюде́с ныѧ и҆сточа́ютъ ст҃а́ѧ , и҆ недꙋ́ги и҆сцѣ лѧ́ета , восхва́лим̾ вѣ́рнїи да́вшаго и҆́ма ѻ҆́бла́сть сїю̀ , ꙗ҆́кѡ просла́висѧ во́ вѣки .

=сла́ва . М=оле́нїе , без̾сре́бреницы вра́чеве , бг҃ови принеси́те , ꙗ҆́кѡ да и҆зба́вит̾ ны и҆скꙋше́нїй , и҆ скорбе́й мно́гихъ , и҆ тре́ петнагѡ и҆ стра́шнагѡ тогда̀ мꙋче́нїѧ .

=и҆ ны́нѣ , боⷢ҇ . З=астꙋ́пнице прⷭ҇нѡ скорбѧ́ щымъ , спасе́нїе и҆ ᲂу҆пова́нїе ненача́е мымъ бцⷣе всехва́льнаѧ , молѝ прⷭ҇нѡ хрⷭ҇та̀ , и҆зба́витисѧ на́мъ ѿ бѣ́дъ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и чюдотво́рцы и҆ без̾сре́брени цы , =і҆мⷬ҇къ= и҆ =і҆мⷬ҇къ ,= ꙗ҆́кѡ всѝ по́ бз҃ѣ к̾ ва́мъ прибѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆тверди́сѧ срⷣце моѐ ѡ҆́ гдⷭ҇ѣ , вознесе́сѧ ро́гъ мо́й ѡ҆́ бз҃ѣ мое́мъ , раз̾шири́шасѧ на врагѝ моѧ̀ ᲂу҆ста̀ моѧ̀ , воз̾весели́хсѧ ѡ҆ спасе́нїи твое́мъ .

~Та́йныѧ лꙋчѝ земны́м̾ ꙗ҆ви́лъ є҆сѝ гдⷭ҇и , ст҃а́ѧ своѧ̀ , =і҆мⷬ҇къ= и҆ =і҆мⷬ҇къ ,= просвѣща́юща ве́сь ми́ръ , ꙗ҆вѝ и҆ на на́съ млⷭ҇ти твоѧ̀ .

~Ꙗ҆́кѡ тꙋ́не прїѧ́ша да́ръ ѿ́ бг҃а , тꙋ́не и҆ подае́та и҆сцѣле́нїѧ , прогонѧ́ще бѣ́сы , по гл҃ꙋ гдⷭ҇а бг҃а на́шегѡ .

=сла́ва . М=и́ръ пое́тъ ва́ша ст҃і́и всегда̀ мно́гаѧ бл҃годѣѧ́нїѧ , и҆ чюде́съ мно́жество , чюдотво́рцы вра́чеве , а҆́гг҃лъ всѣ́хъ равностоѧ́теле .

=и҆ ны́нѣ , боⷢ҇ . П=розѧ́бшꙋю ѿ дв҃да на землѝ , и҆ бг҃а ро́ждьшꙋю воплоще́ннаго и҆з̾ тебѐ , хва́лимъ тѧ пречⷭ҇таѧ , ꙗ҆́кѡ сѣ́нь и҆ прⷭ҇то́лъ и҆ две́рь бж҃їю .

=сѣда́ленъ . гла́съ , д҃ . Д=о́лꙋ влекꙋ́щыѧ стра́ сти попра́вша , к̾ мꙋче́нїѧ бжⷭ҇твенѣй высотѣ̀ , страда́льца свѣ́тлѡ взѧ́та бы́ ста бл҃года́тїю , =і҆мⷬ҇къ , і҆мⷬ҇къ ,= вселе́ннѣй свѣти́льника . тѣ́мже мо́лимсѧ , ѡ҆мра че́нїѧ грѣхо́въ и҆ недꙋ́гъ и҆зба́вита на́съ , и҆́же надо всѣ́ми бг҃а молѧ́ща .

=сла́ва , и҆ ны́нѣ , боⷢ҇ . С=тѣна̀ непобѣди́ маѧ на́мъ хрⷭ҇тїѧ́нѡмъ є҆сѝ бцⷣе дв҃о , к̾ тебѣ́ бо прибѣга́юще невреди́мы пребы ва́емъ . и҆ па́ки согрѣша́юще и҆́мамы тѧ̀ мл҃твенницꙋ . тѣ́мъ бл҃годарѧ́ще вопїе́м̾ ти , ра́дꙋисѧ ѡ҆бра́дованнаѧ гдⷭ҇ь с̾тобо́ю .

=пѣ́снь , д҃ . і҆рмо́съ . Т=а́йнꙋ тѝ проро́къ презрѧ̀ , ѿ дв҃ы тѧ̀ хрⷭ҇тѐ ражда́ема , пѣ́с ненно вопїѧ́ше , сла́ва си́лѣ твое́й гдⷭ҇и .

~Ди́венъ сп҃съ є҆́сть бг҃ъ на́шъ , ꙗ҆́кѡ лежа́тъ во гробѣ́хъ ст҃ы́хъ є҆гѡ̀ на́ги ко́сти , и҆ дѣ́ютъ в̾ ми́рѣ чюдеса̀ ди́вна и҆ стра́шна . сла́ва си́лѣ твое́й гдⷭ҇и .

~Земна́ѧ ѡ҆ста́вльше ꙗ҆́кѡ тлѣ́ема , и҆ сїѡ́нꙋ бы́ста наслѣ́дника , и҆ хрⷭ҇то́вꙋ црⷭ҇твїю досто́йна граждани́на ст҃а́ѧ .

=сла́ва . Д=осто́йнѡ хвали́ма є҆стѐ на землѝ , и҆сцѣли́телѧ недꙋ́жныхъ , без̾ ме́здника =і҆мⷬ҇къ= и҆ =і҆мⷬ҇къ ,= ꙗ҆́кѡ и҆ по кончи́нѣ всѧ̀ ѿ недꙋ́гъ свобожда́ета .

=и҆ ны́нѣ , боⷢ҇ . Р=а́дꙋйсѧ ски́нїе бж҃їѧ сла́ вы . ра́дꙋйсѧ ѻ҆рꙋ́жїе и҆ прⷭ҇то́лѣ ѻ҆́гнен ный . ра́дꙋйсѧ горо̀ присѣ́ннаѧ , и҆з̾ неѧ́ же ѿсѣче́сѧ ка́мень хрⷭ҇то́съ .

=пѣ́снь , є҃ . і҆рмо́с̾ . О=у҆́треннююще вопїе́мъ тѝ гдⷭ҇и спаси́ ны , ты́ бо є҆сѝ бг҃ъ на́шъ , ра́звѣ бо тебѐ и҆но́гѡ незна́емъ .

~Прїи́мша ѻ҆́бласть ѿ́бг҃а , безо́мздника =і҆мⷬ҇къ= и҆ =і҆мⷬ҇къ ,= всѣ́хъ и҆сцѣлѧ́ета недꙋ́ж ныхъ болѣ́зни .

~Ве́лїю дарова́нїѧ гдⷭ҇ню , слꙋжи́телѧ ст҃а́ѧ сподо́бистасѧ . и҆ тꙋ́не врачꙋ́ета всѧ̀ .

=сла́ва . З=а мл҃твы ст҃ꙋ́ю слꙋжи́телю =і҆мⷬ҇къ= и҆ =і҆мⷬ҇къ ,= ты̀ сп҃се на́шъ , да́ждь ми́рꙋ все мꙋ̀ твоѧ̀ млⷭ҇ти , ꙗ҆́кѡ млрⷭ҇дъ .

=и҆ нн҃ѣ , боⷢ҇ . Д=в҃ꙋ по ржⷭ҇твѣ̀ хва́лимъ тѧ бцⷣе , ты́ бо ми́рꙋ сло́во бж҃їе пло́тїю родила̀ є҆сѝ .

=пѣ́снь , ѕ҃ . і҆рмо́съ . Ꙗ҆́=коже проро́ка и҆зба́ви и҆з̾ глꙋбины̀ преи҆спо́днїѧ , хрⷭ҇тѐ бж҃е , и҆ менѐ ѿ грѣ́хъ мои́хъ и҆зба́ви , ꙗ҆́кѡ чл҃колю́бецъ . и҆ напра́ви живо́тъ мо́й молю́тисѧ .

~Ꙗ҆́коже в̾ мо́ри жите́йстѣмъ без̾ бꙋ́ри преше́дша пꙋчи́нꙋ , во спасе́нное приста́ нище в̾ вы́шнее ца́рство , безо́мздника бл҃гоче́стнѡ приста́ста .

~И҆сто́чника приснотекꙋ́ща , чюде́снꙋю бл҃года́ть и҆сточа́ета , недꙋ́ги ѿгонѧ́юща без̾ме́здника ст҃а́ѧ , моли́тасѧ ѡ҆ дш҃а́хъ на́шихъ .

=сла́ва . Ж=ивꙋ́ще мч҃нцы ра́достнѡ на́ нб҃сѣхъ , в̾ честны́и хра́мъ ва́шъ прїитѝ потщи́тесѧ , и҆ на́шѧ недꙋ́ги тѣле́сныѧ , и҆ серде́чныѧ стра́сти и҆сцѣли́та .

=и҆ нн҃ѣ , боⷢ҇ . В=ы́шшꙋю херꙋви́мъ и҆ всеѧ̀ тва́ри , восхва́лимъ є҆ди́нꙋ ро́ждьшꙋю зижди́телѧ и҆ гдⷭ҇а , и҆ ѿве́рзшꙋю две́ри ра́йскїѧ на́мъ .

=конда́къ . гла́съ , в҃ . Б=л҃года́ть прїе́мша и҆сцѣле́нїемъ , простира́ета здра́вїе болѧ́ щымъ врача̀ и҆ чюдотво́рца сла́внаѧ , =і҆мⷬ҇къ= и҆ =і҆мⷬ҇къ .= ва́ю посѣще́нїемъ сопоста́томъ шата́нїѧ низложи́стасѧ , ми́ра и҆сцѣлѧ́юща чюдесы̀ .

=и҆́кос̾ . В=сѧ́кагѡ ра́зꙋма и҆ мꙋ́дрости пре хо́дитъ сло́во мꙋ́дрꙋю врачꙋ̀ , и҆ всѣ́мъ ра́зꙋмъ подае́тъ , вы́шнѧгѡ бо бл҃го да́ть прїе́мша , неви́димѡ здра́вїе да́рꙋ ета всѣ́мъ . ѿ ню́дꙋже и҆ мое́й по́вѣсти бл҃года́ть дарова́сѧ пѣ́ти , ꙗ҆́кѡ бг҃оно́с нꙋю ᲂу҆го́дникꙋ хрⷭ҇то́вꙋ и҆ слꙋжи́телю , и҆сцѣле́нїй мно́жество подаю́щꙋю . болѣ́ зни бо всѣ́хъ и҆збавлѧ́юта , ми́ръ и҆сцѣ лѧ́юта чюдесы̀ .

=пѣ́снь , з҃ . і҆рмо́съ . Ѡ҆=снова́выи зе́млю в̾ нача́тцѣ , и҆ нб҃са̀ сло́вомъ ᲂу҆тверже́й , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

~Возвели́чивыи па́мѧть сла́внѡ , премꙋ́д рꙋю без̾ме́здникꙋ на землѝ , бл҃госло ве́нъ є҆сѝ гдⷭ҇и , бж҃е ѻ҆ц҃ъ на́шихъ .

~Показа́вый верстꙋ̀ честнꙋ́ю , ст҃ꙋ́ю чюдо тво́рцꙋ всѣ́мъ , бл҃гослове́нъ є҆сѝ гдⷭ҇и , бж҃е ѻ҆ц҃ъ на́шихъ .

=сла́ва . П=а́мѧть чⷭ҇тнꙋ́ю творѧ́ще безо́мз дникома , ра́достїю вопїе́мъ ти ще́дре , бл҃гослове́н̾ є҆сѝ гдⷭ҇и , бж҃е ѻ҆ц҃ъ на́шихъ .

=и҆ ны́нѣ , боⷢ҇ . В=сели́всѧ во́ чрево дв҃ыѧ , и҆ в̾ не́мъ а҆да́ма ѡ҆бнови́въ , бл҃гослове́нъ є҆сѝ гдⷭ҇и , бж҃е ѻ҆ц҃ъ на́шихъ .

=пѣ́снь , и҃ . і҆рмо́съ . П=роѧвле́ннагѡ на горѣ̀ ст҃ѣ́й , и҆ в̾ кꙋпинѣ̀ ѻ҆́гненнѣй , дв҃ческꙋю мѡѷсе́ѡви та́йнꙋ ꙗ҆́вльшагѡ , гдⷭ҇а по́йте и҆ превозноси́те є҆гѡ̀ во́ вѣки .

~Пода́вшагѡ свы́ше дарова́нїѧ и҆сцѣле́ нїй , свои́ма безо́мздникома , тꙋ́не и҆сцѣли́ти недꙋ́ги , гдⷭ҇а по́йте , и҆ превоз носи́те є҆гѡ̀ во́ вѣки .

~Да́вшагѡ бл҃года́ть ст҃ы́ма и҆сцѣлѧ́ти недꙋ́жныхъ не́мощи , и҆ д́ш҃ъ врачева́ти стра́сти , гдⷭ҇а по́йте , и҆ превозноси́те є҆гѡ̀ во́ вѣки .

=сла́ва . Ж=итїе́ же па́че чл҃къ , и҆ добродѣ́ тельнꙋю жи́знь , кі́й чл҃къ безо́мздни кꙋ невосхва́литъ ; ве́лїѧ бо чюдеса̀ на землѝ творѧ́ста при́снѡ . гдⷭ҇а по́йте , и҆ превозноси́те є҆гѡ̀ во́ вѣки .

=и҆ ны́нѣ , боⷢ҇ . В=се́льшагосѧ во́ чрево дв҃ыѧ , и҆з̾ неѧ́же стра́шно па́че словесѐ , ве́тхагѡ а҆да́ма ѡ҆бно́вльшагѡ , гдⷭ҇а по́й те , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́с̾ . П=роѧвле́нное на горѣ̀ законода́вцꙋ , ѻ҆гне́мъ и҆ кꙋпино́ю , ржⷭ҇тво̀ прⷭ҇но дв҃ыѧ . в̾на́ше вѣ́рныхъ спа се́нїе , пѣ́сньми немо́лчными велича́ем̾ .

~Вселе́нское врачевство̀ ѿве́рзесѧ , ра́ка ва́ю ст҃а́ѧ без̾ме́здника , =і҆мⷬ҇къ= и҆ =і҆мⷬ҇къ .= к̾ не́й же притека́юще вѣ́рнїи достодо́лж нѡ , всѝ и҆сцѣле́нїе взе́млюще .

~Прїиди́те и҆сцѣли́тесѧ ѿ разли́чныхъ недꙋ́гъ человѣ́цы болѧ́щїи . грѧди́те же и҆ ско́ти , ꙗ҆́кѡ и҆сто́чникъ чюдесе́мъ ѿ ра́ки ст҃ы́хъ и҆стека́етъ .

=сла́ва . В=ъ се́ла вы́шнѧѧ вселѧ́ема ст҃а́ѧ , посредѝ на́съ бы́вша неви́димѡ милосе́р дꙋета , и҆́же посредѣ̀ хра́ма ва́ю , пѣ́сни воз̾сыла́ющихъ вседержи́телю , и҆ блажа́ щихъ прилѣ́жнѡ ва́ю всехва́льнаѧ .

=и҆ ны́нѣ , боⷢ҇ . Т=ы̀ є҆сѝ бцⷣе стѣна̀ на́шѧ и҆ ѻ҆рꙋ́жїе , ты̀ є҆сѝ застꙋ́пница притека́ю щымъ к̾ тебѣ̀ . тебѣ́ же нн҃ѣ всѝ мо́ли мсѧ , да и҆збꙋ́демъ ѿ вра́гъ на́шихъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ чюдотво́рецъ и҆ без̾сре́бреникъ , =і҆мⷬ҇къ= и҆ =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

