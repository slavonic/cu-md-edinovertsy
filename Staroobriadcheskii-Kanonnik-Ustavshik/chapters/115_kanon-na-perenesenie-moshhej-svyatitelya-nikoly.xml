<document xmlns="http://www.ponomar.net/culiturgical">
<p>Т<red>ропа́рь, на пренесе́нїе моще́й</red></p>

<p><red>ст҃лѧ нико́лы. гла́съ, д҃.</red></p>

<p><red>Ѻ҆</red>те́чество своѐ ми́рскїи гра́дъ не ѡ҆ста́ вль дх҃омъ, преди́вно же во́ градъ ба́р скїи, пресла́внѡ тѣ́ломъ пренесе́сѧ а҆рхїєре́ю нико́лае. и҆ по всю́дꙋ мно́же ства чл҃ческаѧ, свои́мъ прише́ствїемъ воз̾весели́лъ є҆сѝ, болѧ́щыѧ и҆сцѣлѧ́ѧ. тѣ́мже тѧ̀ мо́лимъ ст҃лю, молѝ хрⷭ҇та̀ бг҃а  да  спасе́тъ  дш҃ѧ  на́шѧ.</p>

<p><red>и҆́нъ, тропа́рь. П</red>риспѣ̀ дн҃ь свѣ́тлагѡ торжества̀, гра́дъ ба́рскїи ра́дꙋетсѧ, и҆ с̾ни́мъ вселе́ннаѧ всѧ̀ с̾ликовствꙋ́етъ, пѣ́сньми и҆ пѣ́ньми дх҃о́вными. дне́сь бо сщ҃е́нное торжество̀, в̾ пренесе́нїе чест ны́х̾ и҆ многоцѣле́бных̾ моще́й, ст҃лѧ и҆ чюдотво́рца нико́лы, ꙗ҆́коже сл҃нце не заходи́мое восїѧ̀, свѣтоза́рными лꙋча́ ми. и҆ разгонѧ́ѧ тмꙋ̀ и҆скꙋше́нїѧ же и҆ бѣ́дъ ѿ вопїю́щихъ вѣ́рнѡ, спаса́й на́съ ꙗ҆́кѡ пред̾ста́тель на́шъ вели́кїи нико́ лае.</p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти дш҃ѧ на́шѧ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. П</red>ѣ́снь воз̾сле́мъ лю́дїе чюдотво́рцꙋ бг҃ꙋ, свобо́ждьшемꙋ і҆и҃лѧ ѿ рабо́ты, пѣ́снь побѣ́днꙋю пою́ща и҆ вопїю́ща, воспое́мъ тебѣ̀ є҆ди́номꙋ влⷣцѣ.</p>

<p><red>запѣ́въ: С</red>т҃лю хрⷭ҇то́въ нико́лае, молѝ бг҃а  ѡ҆  на́съ  <red>[покло́н̾].</red></p>

<p><red>П</red>ѣ́снь ᲂу҆сте́нъ мои́хъ прїимѝ бл҃года́ телю хрⷭ҇тѐ, и҆ ᲂу҆ѧсни́ ми ꙗ҆зы́къ, не помина́ѧ мно́гихъ мои́хъ грѣхо́въ. да воспою̀ честно́е житїѐ твоегѡ̀ ст҃лѧ, в̾ па́мѧть пренесе́нїѧ моще́й є҆гѡ̀.</p>

<p><red>Чюд</red>отво́рныи да́ръ прїе́мъ, и҆ терпѣ́нїѧ вѣнцы̀, ст҃льствомъ ᲂу҆краша́ѧсѧ, бг҃ꙋ помоли́сѧ ѻ҆́ч҃е, прегрѣше́нїемъ проще́ нїе дарова́ти на́мъ, сла́вѧщымъ твоѐ пренесе́нїе.</p>

<p><red>сла́ва. П</red>а́стырь хрⷭ҇то́ва ста́да ѻ҆́ч҃е, и҆ны́мъ ѻ҆вца́мъ посыла́ешисѧ, к̾ лати́ нскомꙋ ꙗ҆зы́кꙋ. да всѣ́хъ ᲂу҆диви́ши чю десы̀ твои́ми, и҆ ко хрⷭ҇то́ви приведе́ши бл҃же́нне. є҆мꙋ́же и҆ ѡ҆ на́съ моли́сѧ непреста́ннѡ.</p>

<p><red>и҆ ны́нѣ, боⷢ҇. Д</red>але́че сꙋ́ще и҆ногда̀ ꙗ҆зы́ честїи наро́ди, ржⷭ҇тво́мъ твои́мъ бцⷣе, къ бг҃ꙋ прибли́жихомсѧ. ты́ бо менѐ ѡ҆божи́вшагѡ породѝ, и҆ дре́внїѧ клѧ́ твы  свобо́ждьшагѡ  свое́ю  кро́вїю.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃лю хрⷭ҇то́въ нико́лае, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, к̾ ско́ромꙋ помо́щ никꙋ и҆ тѣ́пломꙋ застꙋ́пникꙋ, и҆ молѣ́ бникꙋ ко сп҃сꙋ ѡ҆ дш҃а́хъ на́шихъ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>бⷭ҇номꙋ крꙋ́гꙋ верхо тво́рче гдⷭ҇и, и҆ цр҃кви зижди́телю, ты̀ менѐ ᲂу҆твердѝ в̾ любвѝ свое́й. жела́нїем̾ сы́и кра́й, и҆ вѣ́рнымъ ᲂу҆тверже́нїе, є҆ди́не  чл҃колю́бче.</p>

<p><red>Н</red>еѕло́бивыи нра́вомъ, и҆ кро́токъ ѻ҆́бра зомъ, житїѐ и҆мѣ́ѧ а҆́гг҃льское, бг҃обла же́нне нико́лае. непреста́й ѡ҆ на́съ мо лѧ́сѧ,  є҆ди́номꙋ  чл҃колю́бцꙋ.</p>

<p><red>К</red>ото́рыи гра́дъ бл҃же́нне, не и҆мѣ́етъ тебѐ помо́щника; каѧ́ ли дш҃ѧ, не при зыва́етъ твоегѡ̀ и҆́мени; ко́его ли мѣ́ ста не присѣща́еши, свои́ми чюдесы̀, ᲂу҆дивлѧ́ѧ  всѧ̀  нико́лае.</p>

<p><red>сла́ва. Б</red>а́рскїи ᲂу҆́бѡ гра́дъ прїѧ́тъ тѣ́ло твоѐ, а҆ дх҃ъ тво́й в̾ вы́шнѣмъ і҆єрⷭ҇ли́мѣ, и҆дѣ́же ликꙋ́еши со прⷪ҇рки и҆ а҆пⷭ҇лы, и҆ ст҃ли кꙋ́пнѡ, молѧ́сѧ ѡ҆ на́съ, є҆ди́номꙋ чл҃колю́бцꙋ.</p>

<p><red>и҆ ны́нѣ, боⷢ҇. П</red>росвѣще́нїе ми и҆спросѝ, пречⷭ҇таѧ влⷣчце, ѡ҆мраче́номꙋ грѣхѝ мно́гими, поро́ждьшаѧ свѣ́та всемꙋ̀ ми́рꙋ. страстнꙋ́ю мглꙋ̀ дале́че ѿженѝ, є҆ди́на  бг҃облаже́наѧ.</p>

<p><red>сѣда́ленъ. гла́съ, а҃. П</red>ренесе́нїе твои́хъ честны́хъ моще́й, положе́нїе на́мъ пра́з̾днества свѣ́тла, ст҃лю гдⷭ҇нь бы́сть прехва́льне. ꙗ҆́же хва́лим̾ бл҃гоче́стнѡ и҆ мꙋ́дренѡ, чтꙋ́ще тебѐ незаходи́магѡ свѣ́та,  вѣ́рнымъ  добро́та.</p>

<p><red>пѣ́снь, д҃. і҆рмо́съ. В</red>сѣ́дъ на конѧ̀, на а҆пⷭ҇лы твоѧ̀ гдⷭ҇и, и҆ прїѧ́тъ рꙋка́ма си ᲂу҆зды̀ и҆́хъ, и҆ спасе́нїе бы́сть є҆жде́нїе твоѐ. вѣ́рою вопїю́щым̾ тѝ, сла́ва си́лѣ твое́й  гдⷭ҇и.</p>

<p><red>С</red>вѣ́томъ вы́шнѧгѡ ѡ҆зарѧ́емъ ст҃лю, моѐ срⷣце просвѣтѝ, и҆ тмꙋ̀ грѣхо́внꙋю ѿженѝ. да ра́дꙋѧсѧ пою̀ твоѐ ст҃о́е пренесе́нїе.</p>

<p><red>В</red>остꙋ́пль на лѣ́ствицꙋ добродѣ́телей бл҃же́нне, чюдотво́рецъ ꙗ҆ви́сѧ по все́й землѝ нико́лае. и҆ сегѡ̀ ра́ди ѿ ми́ръ ба́рстїи лю́дїе, прїе́млютъ ст҃ы́ѧ мо́щи твоѧ̀.</p>

<p><red>сла́ва. І҆</red>єре́и вѣ́рнїи ѡ҆ тебѣ̀ хва́лѧтсѧ, и҆ кн҃зи хрⷭ҇толюби́вїи призыва́ютъ тѧ̀, в̾ бранѣ́хъ помо́щника. и҆ мы̀ недосто́й нїи под̾виза́емъ тѧ, къ бг҃ꙋ за ны̀ моли́тисѧ  нико́лае.</p>

<p><red>и҆ ны́нѣ, боⷢ҇. Ч</red>и́ны а҆́гг҃льскїѧ ᲂу҆ди влѧ́етъ бцⷣе, та́йны твоеѧ̀ глꙋбина̀. и҆ бѣ́сы смꙋща́етъ, твоегѡ̀ ѻ҆́браза и҆ко́ на. и҆ мы̀ кла́нѧемсѧ, вѣ́дꙋще тѧ бж҃їю мт҃рь.</p>

<p><red>пѣ́снь, є҃. і҆рмо́съ. М</red>ра́къ дш҃и моеѧ̀ ѿженѝ свѣтода́вче хрⷭ҇тѐ бж҃е, зачало бы́тнꙋю тмꙋ̀ и҆згна́въ бе́здны, и҆ да́рꙋй ми свѣ́тъ повелѣ́нїи твои́хъ сло́ве, да ᲂу҆́треннюѧ прославлѧ́ю тѧ̀.</p>

<p><red>В</red>ъ ми́рѣхъ прⷭ҇то́лъ и҆мѣ́лъ є҆сѝ, в̾ ба́рѣ тѣ́ло скры́лъ є҆сѝ. и҆ дх҃омъ на́ нб҃си пре быва́еши, ст҃лю нико́лае, со а҆пⷭ҇лы ꙗ҆́кѡ а҆пⷭ҇лъ. с̾ ни́ми же ѡ҆ на́съ молѝ, пою́ щихъ твоѐ пренесе́нїе.</p>

<p><red>В</red>сѣ́хъ хрⷭ҇тїѧ́нъ наде́жа, и҆ ѡ҆би́димымъ ве́лїи застꙋ́пникъ, и҆ болѧ́щымъ цѣли́ тель, печа́льнымъ ᲂу҆тѣ́шитель, и҆ к̾ бг҃ꙋ ѿ чл҃къ хода́тай, странѣ̀ на́шей ми́ръ и҆спросѝ. и҆ спаса́й ны ѿ пога́ныхъ нахожде́нїѧ.</p>

<p><red>сла́ва. П</red>огрꙋже́нꙋю дш҃ꙋ мою̀ мно́гими стрⷭ҇тьмѝ нико́лае, ᲂу҆мерщве́нꙋю грѣхо паде́нїемъ, ѡ҆живѝ твои́ми мл҃твами. и҆ напра́ви на покаѧ́нїе, да с̾ вѣ́рными всѣ́ми твоѐ сла́влю пренесе́нїе.</p>

<p><red>и҆ ны́нѣ, боⷢ҇. Е҆</red>го́же тмы̀ а҆́гг҃льскїѧ, и҆ серафи́мскїѧ толпы̀ ᲂу҆жаса́ютсѧ, и҆ разꙋ́мнаѧ тва́рь трепе́щетъ, того̀ ꙗ҆́кѡ младе́нца дв҃це пита́еши. є҆го́же ѡ҆бра́ зно на рꙋкꙋ̀ твое́ю ви́дѧще, всегда̀ поклонѧ́емсѧ.</p>

<p><red>пѣ́снь, ѕ҃. і҆рмоⷭ҇. Ꙗ҆́</red>коже пррⷪ҇ка и҆зба́ви и҆з̾ глꙋбины̀ преи҆спо́днїѧ, хрⷭ҇тѐ бж҃е, и҆ менѐ ѿ грѣ́хъ мои́хъ и҆зба́ви, ꙗ҆́кѡ чл҃колю́бецъ. и҆ напра́ви живо́тъ мо́й молю́тисѧ.</p>

<p><red>Ꙗ҆́</red>кѡ ѿ ѻ҆кри́на бжⷭ҇твеныѧ ти цр҃кви, нескꙋ́дно прїима́емъ здра́вїе тѣлесе́мъ, и҆ дш҃а́мъ ѡ҆чище́нїе, ст҃лю нико́лае. чюдеса́ бо то́чиши бл҃года́тїю, несꙋмѣ́н ною вѣ́рою ᲂу҆пова́ющымъ к̾ тебѣ̀.</p>

<p><red>Ѿ</red> напа́стей раз̾ли́чныхъ, и҆ бѣ́дъ лю́ тыхъ, и҆ скорбе́й ѡ҆держа́щихъ ны. и҆ ѿ разли́чныхъ ѕлы́хъ ѻ҆́ч҃е, ꙗ҆́кѡ хрⷭ҇то́въ ᲂу҆го́дникъ пресла́вне, и҆зба́ви рабы̀ своѧ̀, достодо́лжнѡ чтꙋ́щыѧ твоѐ ст҃о́е пренесе́нїе.</p>

<p><red>сла́ва. Г</red>рѣхо́вным̾ пла́менемъ и҆сте́рпъ, и҆ жите́йскимъ вѣ́тромъ порева́емъ, ꙗ҆́кѡ дрꙋго́е сл҃нце ѻ҆́ч҃е, подо́бїе твоегѡ̀ ѻ҆́браза ви́дѣвъ. твои́ми мл҃твами да согрѣ́юсѧ, слꙋжи́телю хрⷭ҇то́въ нико́лае.</p>

<p><red>и҆ ны́нѣ, боⷢ҇. З</red>емны́хъ ᲂу҆́мъ, нбⷭ҇ныѧ та́йны неꙋвѣ́сть. ни тва́рь творца̀ ра́зꙋма недомы́слитсѧ. прехо́дитъ бо ᲂу҆ма̀ чл҃ча, ѿ дв҃ы ржⷭ҇тво̀ гдⷭ҇не. є҆́йже молѧ́щесѧ вѣ́рою, грѣхо́въ просты́ню прїи́мемъ.</p>

<p><red>конда́къ. гла́съ, г҃. В</red>зы́де ꙗ҆́кѡ ѕвѣзда̀ ѿвосто́ка до за́пада, твоѧ̀ мо́щи ст҃лю нико́лае. мо́ре же ѡ҆ст҃и́сѧ ше́ствїемъ ти. и҆ гра́д̾ ба́рскїи прїе́млѧ тобо́ю бл҃го да́ть. на́съ бо ра́ди показа́сѧ чюдотво́ рецъ и҆зѧ́щенъ, преди́венъ и҆ млⷭ҇тивъ.</p>

<p><red>и҆́косъ. В</red>оспое́мъ ны́нѣ ст҃лѧ пѣ́сньми, ми́рским̾ лю́демъ па́стырѧ и҆ ᲂу҆чи́телѧ, да мл҃твами є҆гѡ̀ просвѣти́мсѧ. се́й бо ꙗ҆ви́сѧ чи́стъ ве́сь, нетлѣ́ненъ дх҃омъ. хрⷭ҇то́ви приносѧ̀ же́ртвꙋ непоро́чнꙋ, чи́стꙋ и҆ бл҃гопрїѧ́тнꙋ. ꙗ҆́кѡ ст҃ль ѡ҆чи ще́нъ дш҃е́ю и҆ тѣ́ломъ. и҆ и҆́стиненъ цр҃кви пред̾ста́тель и҆ побо́рник̾, и҆ чюдо тво́рец̾ и҆зѧ́щенъ преди́венъ и҆ млⷭ҇тивъ.</p>

<p><red>пѣ́снь, з҃. і҆рмо́съ. Н</red>а́ поли моле́бнѣ, и҆ногда̀ мꙋчи́тель пе́щь поста́ви, на мꙋче́нїе бг҃омꙋ́дрыхъ в̾ не́йже, трѝ ѻ҆́т роцы пѣсносло́вѧхꙋ є҆ди́нагѡ бг҃а, трїѐ воспѣва́хꙋ гл҃юще, ѻ҆ц҃ъ на́шихъ бж҃е бл҃гослове́нъ  є҆сѝ.</p>

<p><red>Д</red>не́сь ра́дꙋютсѧ а҆́гг҃ли бж҃їи, рыда́етъ же бѣсо́вское мно́жество. спа́слъ бо є҆сѝ лю́ди ѿ напа́сти, и҆ ѿгна́лъ є҆сѝ дꙋ́хи те́мныѧ. тѣ́мъ досто́йнѡ ѡ҆долѣ́выи нарица́ешисѧ. сегѡ̀ ра́ди вопїе́мъ, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>Ѡ҆</red>держи́мїи печа́лїю не́мощи, разли́ч ными недꙋ́ги ᲂу҆трꙋже́ны, съ вѣ́рою къ ра́цѣ ти влекꙋ́тсѧ. и҆ полꙋчи́вше твоеѧ̀ млⷭ҇ти, быстроѻ҆бра́знѡ ѿхо́дѧтъ. ра́до стнѡ пою́ще, ѻ҆ц҃ъ на́шихъ бж҃е бл҃го слове́нъ  є҆сѝ.</p>

<p><red>сла́ва. П</red>ред̾стоѧ́тъ ти бл҃же́нне, собо́ри правовѣ́рныхъ люде́й. и҆ хва́лѧтсѧ ѡ҆ тебѣ̀ цр҃ко́внїи ᲂу҆чи́тели. прославлѧ́ютъ же тѧ̀ цр҃ѝ, ꙗ҆́кѡ застꙋ́пника. мы́ же ти мо́лимсѧ, спасѝ на́съ нико́лае пою́ щихъ, ѻ҆ц҃ъ на́шихъ бж҃е блгⷭ҇ве́нъ є҆сѝ.</p>

<p><red>и҆ ны́нѣ, боⷢ҇. ѽ</red> ка́кѡ сп҃са моегѡ̀ воспою̀, є҆го́же тре́петнѡ хва́лѧтъ а҆́гг҃ли. но ты̀ ꙗ҆́кѡ мт҃и, свѣ́дꙋщи мно́ гое милосе́рдїе сыно́вне, бл҃гоꙋтро́бїемъ понꙋ́ди. на тѧ́ бо ᲂу҆пова́ем̾. ты́ бо за ны̀ молѧ́щи бцⷣе, ѿ мꙋ́ки и҆збавлѧ́еши.</p>

<p><red>пѣ́снь, и҃. і҆рмо́съ. А҆́</red>гг҃лы нб҃са̀, на прⷭ҇то́лѣ сла́вы сѣдѧ́щагѡ, и҆ ꙗ҆́кѡ бг҃а непреста́ннѡ сла́вимагѡ, бл҃гослови́те по́йте, и҆ превозноси́те є҆гѡ̀ во́ вѣки.</p>

<p><red>А҆́</red>гг҃ли нб҃съ, ꙗ҆́кѡ слꙋжи́телѧ тѧ восп рїе́млютъ. проро́цы и҆ а҆пⷭ҇ли, ꙗ҆́кѡ клев ре́та срѣта́ютъ. и҆ дх҃ъ ст҃ы́и ѡ҆ тебѣ̀ ве сели́тсѧ. и҆ мы̀ грѣ́шнїи млⷭ҇ти про́симъ.</p>

<p><red>В</red>ели́ка вла́сть ѿ́ бг҃а, вдана́ ти є҆́сть нико́лае. мо́ре повинꙋ́етсѧ. воздꙋ́хъ послꙋ́шаетъ. и҆ ꙗ҆зы́цы покорѧ́ютсѧ, ви́дѧще пресла́внаѧ твоѧ̀ чюдеса̀.</p>

<p><red>сла́ва. Н</red>о́вомꙋ і҆зра́илю, хрⷭ҇тїѧ́нскомꙋ наро́дꙋ, сла́внѣйши мѡѷсе́ѧ показа́лъ є҆сѝ своегѡ̀ ст҃лѧ нико́лꙋ, ѿ всѣ́хъ ѕо́лъ на́съ  и҆збавлѧ́юща.</p>

<p><red>и҆ ны́нѣ, боⷢ҇. Ѡ҆</red>чище́нїе грѣхо́въ, ꙗ҆́кѡ мт҃и бж҃їѧ и҆спросѝ. и҆ рꙋ́кꙋ ми прострѝ гжⷭ҇е, погрꙋже́номꙋ во глꙋбинѣ̀ неча́ѧ нїѧ. да превозноша́ем̾ тѧ во́вѣки всѧ̀.</p>

<p><red>пѣ́снь, ѳ҃. і҆рмо́съ. Б</red>л҃гослове́нъ гдⷭ҇ь бг҃ъ і҆и҃левъ, воз̾дви́гнꙋвыи ро́гъ спасе́нїѧ на́мъ, в̾ домꙋ̀ дв҃довѣ ѻ҆́трока своегѡ̀. в̾ ни́хже посѣтѝ на́съ восто́къ свы́ше, и҆ напра́вилъ ны̀ є҆́сть на пꙋ́ть ми́ренъ.</p>

<p><red>Б</red>л҃гослове́нъ гдⷭ҇ь бг҃ъ нашъ, ꙗ҆́кѡ про сла́ви ст҃лѧ во страна́хъ, чюде́съ стрꙋѝ и҆спꙋща́юща, в̾ ми́рѣхъ и҆ в̾ латы́нѣхъ всѧ̀ и҆сцѣлѧ́юща, и҆ в̾ рꙋсѝ млⷭ҇тивнѡ посѣща́юща.</p>

<p><red>Д</red>о́лгимъ сно́мъ ᲂу҆снꙋ́лъ є҆сѝ, и҆ тѣ́ло в̾ ба́ръ на вѣ́рꙋ пꙋсти́лъ є҆сѝ. без̾со́нныи бы́сть застꙋ́пникъ, всѣ́мъ вѣ́рою при зыва́ющымъ тѧ. и҆ всѧ̀ застꙋпа́ѧ ѿ напа́стей, мл҃твами твои́ми нико́лае.</p>

<p><red>сла́ва. Б</red>л҃гослове́нъ нб҃ꙋ и҆ землѝ тво ре́цъ, бг҃ъ вседержи́тель, ѻ҆ц҃ъ без̾нача́ ленъ и҆ всеси́ленъ. и҆ сн҃ъ пре́жде вѣ́къ, ѿ нѣ́дръ ѿрыгнове́ное сло́во, и҆́мже всѧ̀ бы́ша ꙗ҆́же ѡ҆ на́съ. и҆ дх҃ъ и҆сходѧ́и ст҃ы́и. трⷪ҇це ст҃а́ѧ сла́ва тебѣ̀.</p>

<p><red>и҆ ны́нѣ, боⷢ҇. И҆</red>зви́тїемъ слове́съ, по достоѧ́нїю тѧ̀ похвали́ти не достиза́ю, нбⷭ҇ныхъ си́лъ пребо́льшꙋ, и҆ тва́ри всеѧ̀ честнѣ́йшꙋю, бг҃а и҆ творца̀ поро́ждьши пло́тїю. є҆го́ же молѝ бцⷣе, да поми́ лꙋетъ ны̀ в̾ де́нь сꙋ́дныи.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ и҆́же во ст҃ы́хъ ѻ҆ц҃а на́шегѡ нико́лы а҆рхїепи́ скопа ми́рлики́йскихъ чюдотво́рца и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>