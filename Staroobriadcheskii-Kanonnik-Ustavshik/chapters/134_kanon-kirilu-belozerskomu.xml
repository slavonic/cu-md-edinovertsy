<document xmlns="http://www.ponomar.net/culiturgical">
<p>Т<red>ропа́рь, кѷри́лꙋ белоѡ҆зе́рскомꙋ.</red></p>

<p><red>Ꙗ҆́</red>кѡ крѵ́нъ в̾пꙋсты́ни дв҃дски процвѣ́л̾ є҆сѝ ѻ҆́ч҃е кѷри́ле, ѕлостра́стїѧ те́рнїе и҆скоренѧ́ѧ. и҆ со́бралъ є҆сѝ в̾ не́й ᲂу҆че ни́къ мно́жество, стра́хомъ бж҃їимъ и҆ ᲂу҆че́нїемъ твои́мъ наставлѧ́емыхъ, и҆́хъ же и҆ до конца̀ ꙗ҆́кѡ чадолюби́выи ѻ҆ц҃ъ не ѡ҆ста́ви посѣща́ѧ. да всѝ вопїе́м̾ ти, сла́ва да́вшемꙋ ти крѣ́пость, сла́ва вѣнча́вшемꙋ тѧ, сла́ва даю́щемꙋ тобо́ю всѣ́мъ  и҆сцѣле́нїе  <red>[два́жды].</red></p>

<p><red>сла́ва, и҆ ны́нѣ, боⷢ҇. Г</red>аврїи́лꙋ провѣща́в шꙋ ти дв҃о, є҆́же ра́дꙋисѧ. и҆ со́ гласомъ воплоща́шесѧ всѣ́хъ влⷣка, въ тебѣ̀ ст҃ѣ́мъ кїѡ́тѣ, ꙗ҆́коже речѐ пра́ведныи дв҃дъ. ꙗ҆ви́сѧ простра́ннѣйши небе́съ, поноси́вши зижди́телѧ своегѡ̀. сла́ва все́льшемꙋсѧ в̾ тѧ̀, сла́ва проше́дшемꙋ и҆з̾ тебѐ, сла́ва свободи́вшемꙋ на́съ ржⷭ҇тво́мъ  твои́мъ.</p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ми, гони́телѧ фараѡ́на, ви́дѧ потоплѧ́ема, бг҃ꙋ побѣ́днꙋю пѣ́снь пое́мъ  вопїѧ́ше.</p>

<p><red>запѣ́въ: П</red>рпⷣбне ѻ҆́ч҃е кѷри́ле, молѝ бг҃а ѡ҆ на́съ <red>[покло́н̾].</red></p>

<p><red>П</red>рекра́снаѧ лоза̀ виногра́да хрⷭ҇то́ва, бы́лъ є҆сѝ премꙋ́дре кѷри́ле, и҆ гро́здъ пресла́дкїи ꙗ҆ви́сѧ, бжⷭ҇твенꙋю сла́дость вѣ́рнымъ и҆сточа́еши бл҃же́нне, кꙋ́пнѡ же и҆ ра́дованїе пою́щымъ тѧ.</p>

<p><red>Ѻ҆́</red>ч҃е кѷри́ле, не терпѧ̀ вра́гъ, в̾ нача́лѣ твоегѡ̀ житїѧ̀ бꙋ́рю воз̾дви́гъ, дре́вомъ напра́снѡ хотѧ̀ ᲂу҆мертви́ти тебѐ. а҆́ще не бы̀ бжⷭ҇твеныи гла́съ воз̾гласи́ тѧ, бг҃омꙋ́дре.</p>

<p><red>сла́ва. Х</red>рⷭ҇та̀ на́съ ра́ди смири́вшагосѧ подража́въ, и҆ крⷭ҇тъ сво́й в̾зе́мъ прпⷣбне, тогѡ̀ стопа́мъ послѣ́довалъ є҆сѝ, всѧ́ко мїрско́е пристра́стїе ѿ себѐ ѿтрѧ́слъ є҆сѝ пребога́те.</p>

<p><red>и҆ нн҃ѣ, боⷢ҇. В</red>о двою̀ є҆стествꙋ̀ є҆ди́нъ ѿ ст҃ы́ѧ трⷪ҇цы, ѿ чи́стыхъ крове́й твои́хъ воплоти́сѧ, бг҃олѣ́пнѡ про́йде, и҆́же ѿ а҆да́ма  спаса́ѧ  пречи́стаѧ  бл҃гостїю.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, прпⷣбне ѻ҆́ч҃е кѷри́ле, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ  хрⷭ҇та̀  бг҃а  на́шегѡ  <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмоⷭ҇. Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ си бл҃же, и҆ ᲂу҆тве́рждь и҆́хъ на ка́мени и҆сповѣ́данїѧ  тѝ.</p>

<p><red>А҆́</red>ще и҆ в̾ мі́рѣ сꙋ́щаѧ ѻ҆́ч҃е преѡ҆би́дѣлъ є҆сѝ, но та́мѡ премі́рнаѧ и҆ нетлѣ́ннаѧ стѧжа́лъ є҆сѝ, и҆дѣ́же гла́съ пра́зднꙋю щихъ, и҆ ра́йское наслажде́нїе.</p>

<p><red>Л</red>ьсти́выи вра́гъ хотѧ̀ тебѣ̀ па́кость со твори́ти прпⷣбне, лꙋка́вых̾ человѣ́къ на тѧ̀ воѡ҆рꙋжа́етъ: тебѣ́ же прирази́всѧ постыдѣ́сѧ, хрⷭ҇тꙋ́ бо тѧ̀ соблюда́ющꙋ.</p>

<p><red>сла́ва. О</red>у҆́же пресла́вное твоѐ житїѐ, всю́дꙋ прпⷣбне прославлѧ́етсѧ, и҆ чюдеса̀ твоѧ̀ въ концѣ́хъ проповѣ́даютсѧ. тѣ́мже в̾ па́мѧть твою̀ соше́дшесѧ, почита́емъ  тѧ.</p>

<p><red>и҆ ны́нѣ, боⷢ҇. П</red>ло́ти бре́ннѣй соє҆дини́ всѧ, и҆́же ѿ ѻ҆ц҃а є҆диноро́дныи в̾ ложе сна́хъ твои́хъ, є҆ди́нъ ѿ двою̀ про́йде без̾ и҆стлѣ́нїѧ, и҆ соблюдѐ невреди́мо дѣ́вство  ти  всепѣ́таѧ.</p>

<p><red>сѣда́ленъ. гла́съ, д҃. П</red>риспѣ̀ пра́здникъ честна́гѡ ти ᲂу҆спе́нїѧ бл҃же́нне кѷри́ле, просвѣща́ѧ всѣ́хъ пра́зднꙋющихъ па́ мѧть твою̀ свѣ́тлѡ, и҆ хрⷭ҇та̀ непреста́н нѡ  пѣ́сньми  всегда̀  сла́вѧщихъ.</p>

<p><red>сла́ва, и҆ ны́нѣ, боⷢ҇. И҆́</red>же на престо́лѣ херꙋви́мстѣмъ сѣдѧ́и, и҆ въ нѣ́дрѣхъ ѻ҆те́ческихъ водворѧ́емыи, ꙗ҆́кѡ на прес то́лѣ сѣди́тъ ст҃ѣ́мъ свое́мъ, влⷣчце на ло́нꙋ твое́ю пло́тїю. бг҃ъ бо вои́стинꙋ воцр҃и́сѧ над̾ всѣ́ми ꙗ҆зы́ки, и҆ разꙋ́мно ны́нѣ пое́мъ є҆мꙋ̀, є҆го́же молѝ, спастѝ рабы̀  твоѧ̀.</p>

<p><red>пѣ́снь, д҃. і҆рмо́съ. Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́щи, ѿ со́вѣсти чи́сты ѡ҆́ гдⷭ҇ѣ пра́зднꙋющи.</p>

<p><red>Ѻ҆́</red>ч҃е прпⷣбне, сна̀ свои́ма ѻ҆чи́ма не́далъ є҆сѝ, ни вѣ́ждема дрема́нїѧ, до́ндеже сподо́билсѧ є҆сѝ ви́дѣти пра́ведныхъ селе́нїѧ, ꙗ҆́же ᲂу҆гото́ва бг҃ъ лю́бѧщымъ є҆гѡ̀ <red>[два́жды].</red></p>

<p><red>сла́ва. О</red>у҆́же не к̾томꙋ̀ вразѝ, нижѐ человѣ́цы лꙋка́вїи мо́гꙋтъ к̾ тебѣ̀ при бли́житисѧ, кѷри́ле прпⷣбне. ви́дѣша бо бл҃года́ть бж҃їю, тебѐ всегда̀ соблюда́ю щꙋю.</p>

<p><red>и҆ ны́нѣ, боⷢ҇. К</red>ъ тебѣ̀ ᲂу҆пова́нїе моѐ воз̾ложи́хъ, мт҃и при́снѡ дв҃о спасе́нїѧ моегѡ̀. и҆ тѧ̀ пред̾ста́телницꙋ и҆мѣ́ю животꙋ̀ моемꙋ̀, тве́рдꙋ же и҆ непоко лѣби́мꙋ.</p>

<p><red>пѣ́снь, є҃. і҆рмо́съ. Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃ѧ любо́вїю, просвѣтѝ молю́сѧ, тѧ̀ вѣ́дѣти сло́во бж҃їе, и҆́стиннагѡ бг҃а, ѿ́ мрака грѣхо́ внагѡ  и҆зима́юща.</p>

<p><red>И҆</red>зрѧ́днѡ твоѐ житїѐ, въ послѣ́днїѧ ро́ды и҆ пресла́внѡ ꙗ҆ви́сѧ, чюдеса́ же твоѧ̀, всю́дꙋ вѣ́рнымъ и҆злїѧ́шасѧ. тѣ́мже  тѧ̀  всѝ  ѻ҆́ч҃е  ᲂу҆блажа́емъ.</p>

<p><red>Р</red>а́йскꙋю добро́тꙋ жела́ѧ, прпⷣбне кѷри́ ле, и҆ тоѧ̀ ра́ди въ слеза́хъ и҆ воз̾дыха́ нїихъ, бдѣ́нїихъ же и҆ мл҃твахъ свою̀ жи́знь препроводи́лъ є҆сѝ. и҆ ѿ тꙋ́дꙋ наслѣ́дилъ є҆сѝ, жела́емое тебѣ̀ блаже́н ство.</p>

<p><red>сла́ва. И҆́</red>же пресвѣ́тлыи тво́й пра́здник̾ ѻ҆́ч҃е, бл҃гоче́стнѡ пра́зднꙋющымъ, пода ва́й с̾вы́ше спасе́нїе и҆ и҆збавле́нїе. да тѧ̀ всѝ бл҃же́нне кѷри́ле, непреста́ннѡ вос пѣва́емъ.</p>

<p><red>и҆ ны́нѣ, боⷢ҇. Л</red>ю́демъ ꙗ҆́кѡ вои́стинꙋ, ти́хое приста́нище хрⷭ҇то́съ тебѐ ꙗ҆вѝ, и҆́же вѣ́рою и҆ любо́вїю тѧ̀ и҆́стиннꙋю влⷣчцꙋ всенепоро́чнаѧ, ѿ со́вѣсти чи́сты бцⷣꙋ и҆сповѣ́дающымъ.</p>

<p><red>пѣ́снь, ѕ҃. і҆рмо́съ. Ꙗ҆́</red>тъ бы́сть но неꙋде́ ржанъ в̾пе́рсѣхъ ки́товѣхъ і҆ѡ́на, тво́й бо ѻ҆́бразъ носѧ̀, пострада́вша и҆ погре бе́нїю дана̀, ꙗ҆́кѡ ѿ черто́га ѿ ѕвѣ́рѧ и҆з̾ше́дъ. приглаша́ше же кꙋстоді́и, хранѧ́щїи всꙋ́е лжꙋ̀, млⷭ҇ти ва́шеѧ ѡ҆ста́ вили  є҆стѐ.</p>

<p><red>В</red>лⷣкꙋ ᲂу҆́мъ поста́вилъ є҆сѝ, над̾ страсть мѝ тѣле́сными бл҃же́нне. тѣ́мже и҆ прест҃а́гѡ дх҃а селе́нїе бг҃оно́се бы́лъ є҆сѝ. є҆го́же молѝ, и҆ на́съ свободи́ти ѿ страсте́й,  да  тѧ̀  почита́емъ.</p>

<p><red>Ꙗ҆́</red>кѡ побѣди́в̾ вѣ́ка сегѡ̀ кнѧ́зѧ тмы̀, в̾ше́лъ є҆сѝ к̾ нбⷭ҇нымъ, побѣ́ды вѣне́цъ носѧ̀, ѿ вседержи́телныѧ рꙋкѝ бг҃а на́шегѡ. молѝ ѿ бѣ́дъ спасти́сѧ, тебѐ почита́ющымъ.</p>

<p><red>сла́ва. П</red>лотьско́е мꙋдрова́нїе, є҆́же на землѝ ѻ҆́ч҃е ᲂу҆мертви́лъ є҆сѝ. и҆ на́ нб҃сѣх̾ житїѐ стѧжа́лъ є҆сѝ, и҆дѣ́же ст҃ы́хъ дꙋ́си ра́дꙋютсѧ, пою́ще с̾ тобо́ю влⷣкꙋ своегѡ̀.</p>

<p><red>и҆ ны́нѣ, боⷢ҇. П</red>речⷭ҇таѧ влⷣчце, ро́ждьшаѧ чл҃кѡмъ ко́рмчїю и҆ гдⷭ҇а. страсте́й мои́хъ непостоѧ́нное и҆ лю́тое ѿженѝ смꙋще́ нїе, и҆ тишинꙋ̀ пода́ждь срⷣцꙋ моемꙋ̀.</p>

<p><red>конда́къ. гла́съ, и҃. Ꙗ҆́</red>кѡ преѡ҆би́дѣвъ тлѣ́ннаѧ, и҆ до́лꙋ влекꙋ́щаѧ мꙋдрова́ нїѧ ѻ҆́ч҃е, и҆ къ вы́шнемꙋ тече́нїю ра́дост нѡ ᲂу҆стреми́лсѧ є҆сѝ. и҆ та́мѡ со ст҃ы́ми прест҃ѣ́й трⷪ҇цѣ пред̾стоѧ̀, молѝ ѿ вра́гъ сохрани́тисѧ ста́дꙋ твоемꙋ̀. ꙗ҆́кѡ да ст҃о́е твоѐ ᲂу҆спе́нїе пра́зднꙋюще вопїе́мъ, ра́дꙋисѧ пребл҃же́нне кѷри́ле ѻ҆́ч҃е на́шъ.</p>

<p><red>и҆́косъ. А҆́</red>ще и҆ чл҃къ ѻ҆́ч҃е бы́сть по є҆сте ствꙋ̀, но па́че чл҃ка житїѐ соверши́лъ є҆сѝ. всѧ́ бо ꙗ҆́же въ мі́рѣ сла́дкаѧ и҆ кра́снаѧ преѡ҆би́дѣвъ послѣ́довалъ є҆сѝ хрⷭ҇тꙋ̀. тѣ́мже и҆ ѿ всѣ́хъ слы́шиши: ра́дꙋисѧ ꙗ҆́кѡ пречⷭ҇тою наставлѧ́емь, пꙋсты́ню дости́глъ є҆сѝ. ра́дꙋисѧ ꙗ҆́кѡ в̾то́й прече́стенъ хра́мъ бж҃їи мт҃ри воз̾ дви́гнꙋлъ є҆сѝ. ра́дꙋисѧ ꙗ҆́кѡ в̾не́мъ бг҃ъ прославлѧ́емь є҆́сть. ра́дꙋисѧ собра́выи та́мѡ ᲂу҆чени́къ мно́жество. ра́дꙋисѧ ꙗ҆́кѡ с̾ тѣ́ми прилѣ́жнѡ гдⷭ҇ви рабо́талъ є҆сѝ. ра́дꙋисѧ ᲂу҆диви́выи а҆́гг҃лы житїе́м̾ свои́мъ. ра́дꙋисѧ ꙗ҆́кѡ тобо́ю чл҃цы по́льзовашасѧ. ра́дꙋисѧ и҆́же чюдесы̀ всѣ́хъ ᲂу҆диви́выи. ра́дꙋисѧ преше́дыи ѿ земны́хъ на нбⷭ҇наѧ. ра́дꙋисѧ трⷪ҇цѣ пред̾ стоѧ̀ ѡ҆ на́съ мо́лишисѧ. ра́дꙋисѧ и҆сто́ч ниче чюде́съ неизчерпа́емыи. ра́дꙋисѧ вѣ́рныхъ плѣ́нникъ и҆зба́вителю. ра́дꙋ исѧ пребл҃же́нне кѷри́ле ѻ҆́ч҃е на́шъ.</p>

<p><red>пѣ́снь, з҃. і҆рмо́съ. Х</red>ладода́тельнꙋ ᲂу҆́бѡ пе́щь сотворѝ а҆́гг҃лъ, прпⷣбным̾ дѣ́тем̾, халдѣ́и же ѡ҆палѝ велѣ́нїемъ бж҃їимъ. мꙋчи́телѧ ᲂу҆вѣща̀ вопи́ти, бл҃гослове́н̾  бг҃ъ  ѻ҆ц҃ъ  на́шихъ.</p>

<p><red>Ѡ҆</red>чи́стивъ ѿ стрⷭ҇те́й прпⷣбне ѻ҆́ч҃е ᲂу҆́мъ сво́й, и҆ вседержи́телю с̾ прпⷣбныхъ ли́ки и҆ пра́ведныхъ пред̾стоѧ̀, всегда̀ вопїе́ ши, бл҃гослове́нъ бг҃ъ ѻ҆ц҃ъ на́шихъ.</p>

<p><red>В</red>ра́чь преи҆зрѧ́дныи мі́рови ꙗ҆ви́лсѧ є҆сѝ бл҃же́нне, и҆сцѣлѧ́ѧ всѣ́хъ, и҆́же вѣ́рою притека́ющихъ ко хра́мꙋ твоемꙋ̀ ст҃о́мꙋ. и҆ хрⷭ҇то́ви ѿ дꙋшѝ вопїю́щихъ непре ста́ннѡ, бл҃гослове́нъ бг҃ъ ѻ҆ц҃ъ на́шихъ.</p>

<p><red>сла́ва. П</red>осто́мъ и҆ воз̾держа́нїемъ лицѐ своѐ ᲂу҆краси́лъ є҆сѝ прпⷣбне. свѣтлѣ́йши наипа́че ꙗ҆ви́лсѧ є҆сѝ, многоразли́чны ми бра́шны пита́ющихсѧ. тѣ́мже и҆ хрⷭ҇тꙋ̀ вопїе́ши, бл҃гослове́нъ бг҃ъ ѻ҆ц҃ъ на́шихъ.</p>

<p><red>и҆ ны́нѣ, боⷢ҇. Т</red>ѧ̀ прест҃а́ѧ мт҃и при́снѡ дв҃о, позна́хомъ землені́и спасе́нїе. и҆́бо в̾нѣ́дрѣхъ ѻ҆ц҃а нераз̾лꙋ́чнѡ живы́и, и҆з̾ тебѐ воплоща́етсѧ. тѣ́мже бл҃гослове́на є҆сѝ  въ  ро́дъ  и҆  ро́дъ.</p>

<p><red>пѣ́снь, и҃. і҆рмо́съ. И҆</red>з̾ пла́мени ст҃ы́мъ ро́сꙋ и҆сточѝ, а҆ пра́веднагѡ же́ртвꙋ и҆ во́ды попалѝ, всѧ́ бо твори́ши хрⷭ҇тѐ, є҆ли́ко хо́щеши, тѣ́мъ тѧ превозно́ симъ  гдⷭ҇а  во́  вѣки.</p>

<p><red>Г</red>ро́бъ, и҆дѣ́же положено̀ бы́сть честно́е тѣ́ло твоѐ прпⷣбне, ѡ҆ст҃ѝ всѣ́хъ к̾ немꙋ̀ притека́ющихъ. и҆сто́чникъ и҆сцѣле́нїѧ и҆сточа́ѧ, и҆́же ѿ дꙋшѝ хрⷭ҇тꙋ̀ вопїю́ щымъ, и҆ превоз̾носѧ́щымъ є҆гѡ̀ во́ вѣки.</p>

<p><red>В</red>о́ времѧ гла́да, раз̾дроблѧ́ѧ прпⷣбне ни́щымъ хлѣ́бъ сво́й, тѣ́хъ а҆лчьбꙋ̀ ᲂу҆ста́ви. и҆ менѐ та́ющаго гла́домъ, бжⷭ҇твеныхъ дѣѧ́нїи напита́й, да воз̾ могꙋ̀ и҆ а҆́зъ со всѣ́ми пѣ́ти гдⷭ҇а во всѧ̀ вѣ́ки.</p>

<p><red>сла́ва. И҆́</red>же съ тобо́ю ᲂу҆ченицы̀ твоѝ, ᲂу҆че́нїю твоемꙋ̀ повинꙋ́ющесѧ прпⷣбне, землена́ѧ ѡ҆ста́вльше, во слѣ́дъ тебѐ к̾ нбⷭ҇нымъ преидо́ша. и҆ с̾ тобо́ю пою́тъ хрⷭ҇тꙋ̀, и҆ превозно́сѧтъ є҆гѡ̀ во́ вѣки.</p>

<p><red>и҆ ны́нѣ, боⷢ҇. В</red>ъ ржⷭ҇твѣ̀ болѣ́зни и҆з̾бѣ жа́ла є҆сѝ пречⷭ҇таѧ, и҆ ро́ждьши па́ки дв҃ою пребыла̀ є҆сѝ. всѧ́ бо твори́тъ і҆с҃ъ бг҃ъ и҆ чл҃къ, є҆го́же превозно́симъ во́ вѣки.</p>

<p><red>пѣ́снь, ѳ҃. і҆рмо́съ. Б</red>г҃а чл҃кѡмъ неꙋдо́бь ви́дѣти, на́ньже несмѣ́ютъ чи́ни а҆́гг҃ль стїи зрѣ́ти. тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно, є҆го́же вели ча́юще, с̾ нбⷭ҇ными вѡ́и тѧ̀ велича́емъ.</p>

<p><red>Ж</red>итїѧ̀ сегѡ̀ непостоѧ́ннꙋю пꙋчи́нꙋ, не мѧте́жнѡ преше́лъ є҆сѝ прпⷣбне, ко́рм чїю мт҃рь бж҃їю и҆мѣ́ѧ, на сїѐ наставлѧ́ю щꙋю тѧ̀. тѣ́мже и҆ к̾ приста́нищемъ приста́лъ є҆сѝ, а҆́гг҃льскагѡ пребыва́нїѧ.</p>

<p><red>Ꙗ҆́</red>кѡ зрѣ́лаѧ и҆ чи́стѣйшаѧ пшени́ца, кромѣ̀ всѣ́хъ ѕло́бныхъ пле́велъ, въ нбⷭ҇ныхъ жи́тницахъ соблюде́сѧ прпⷣбне, хлѣ́бъ сла́дкїи жела́ѧ принести́сѧ нбⷭ҇номꙋ цр҃ю, є҆го́же ра́ди всѧ̀ в̾ мі́рѣ преѡ҆би́дѣлъ  є҆сѝ.</p>

<p><red>сла́ва. В</red>ели́кимъ ѻ҆ц҃е́мъ и҆́же дре́вле въ постѣ́хъ и҆ по́двизѣхъ просїѧ́вшымъ, подо́бѧсѧ ѻ҆́ч҃е. всѧ̀ днѝ жи́зни своеѧ̀, во слеза́хъ и҆ трꙋдѣ́хъ препроводи́л̾ є҆сѝ, до́ндеже дости́же бл҃же́ннꙋю кончи́нꙋ, ю҆́же и҆ ѻ҆нѝ наслѣ́доваша.</p>

<p><red>и҆ ны́нѣ, боⷢ҇. С</red>н҃а без̾лѣ́тна ѿ ѻ҆ц҃а воз̾сїѧ́вша, ты̀ во ᲂу҆тро́бѣ несказа́ннѡ заче́нши родила̀ є҆сѝ, бг҃омт҃и чи́стаѧ дв҃о, молѝ непреста́ннѡ ѡ҆ рабѣ́хъ свои́хъ тогѡ̀, ꙗ҆́кѡ чл҃колю́бца бг҃а, спастѝ  ро́дъ  на́шъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ прпⷣбнагѡ</p>

<p>ѻ҆ц҃а  на́шегѡ  кѷри́ла,  и҆гꙋ́мена  бело ѡ҆зе́рскагѡ,  и҆ всѣ́хъ ст҃ы́хъ, поми́</p>

<p>лꙋй и҆ спасѝ на́съ, ꙗ҆́кѡ бл҃гъ</p>

<p>и҆ чл҃колю́бецъ.</p>

</document>