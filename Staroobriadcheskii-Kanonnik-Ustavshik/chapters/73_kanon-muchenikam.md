Т=ропа́рь , мꙋ́ченикѡмъ . гла́съ , а҃ .=

~Страстьмѝ ст҃ы́хъ ꙗ҆́же по тебѣ̀ прїѧ́ ша , ᲂу҆моле́нъ бꙋ́ди гдⷭ҇и , и҆ всѧ̀ на́шѧ болѣ́зни и҆ стра́сти тѣ́хъ ра́ди и҆сцѣлѝ , чл҃колю́бче мо́лимсѧ =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , є҃ . пѣ́снь , а҃ . і҆рмо́с̾ . С=па си́телю бг҃ꙋ , въ мо́ри лю́ди немо́крыми стопа́ми наста́вльшꙋ , и҆ фараѡ́на с̾вѡ́и пото́пльшꙋ , томꙋ̀ є҆ди́номꙋ воспое́мъ , ꙗ҆́кѡ просла́висѧ .

=запѣ́в̾ : С=т҃і́и мꙋ́ченицы , моли́те бг҃а ѡ҆ на́съ =[покло́н̾].=

~Бг҃омꙋ́дреннѡ вѣ́рнїи , во́ины хрⷭ҇то́вы и҆ страстоте́рпцы воспое́мъ , ꙗ҆́кѡ потреби́ тели льстѝ , и҆ побѣди́тели свѣ́тлы , бг҃ꙋ побѣ́днꙋю пѣ́снь пою́ще ꙗ҆́кѡ просла́ висѧ .

~На землѝ страда́льцы подвиза́вшесѧ свѣ́тлѡ , и҆ мꙋ́ки претерпѣ́сте , на́ небе сѣхъ вѣнцы̀ прїѧ́сте , согла́снѡ воспѣ ва́юще пѣ́снь побѣ́днꙋю , ꙗ҆́кѡ просла́ висѧ .

=сла́ва . Е҆=ди́нствомъ дш҃е́внымъ свѧ́зани вѣ́рнѡ , ѿ ле́сти ѿврати́стесѧ , и҆ побѣ ди́тели вѣнцено́сцы ꙗ҆ви́стесѧ , согла́ снѡ воспѣва́юще пѣ́снь побѣ́днꙋю , ꙗ҆́кѡ просла́висѧ .

=и҆ нн҃ѣ , боⷢ҇ . П=речⷭ҇таѧ мт҃и бж҃їѧ , вопло ще́ннагѡ и҆з̾ тебѐ , и҆ ѿ нѣ́дръ роди́тель ныхъ не ѿлꙋчи́вшагосѧ бг҃а , непреста́н нѡ молѝ є҆гѡ̀ , ѿ всѧ́кагѡ ѡ҆бстоѧ́нїѧ спастѝ ꙗ҆́же созда̀ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и мч҃нцы , ꙗ҆́кѡ всѝ по́ бз҃ѣ к̾ ва́мъ прибѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . С=и́лою крⷭ҇та̀ твоегѡ̀ хрⷭ҇тѐ , ᲂу҆твердѝ моѐ помышле́нїе , ꙗ҆́кѡ пѣ́ти и҆ сла́вити , тридне́вное твоѐ воскрⷭ҇нїе .

~Ра́зꙋмомъ хрⷭ҇то́вым̾ во́ини ᲂу҆кра́шени , нечести́вагѡ врага̀ потопи́ли є҆стѐ , стрꙋѧ́ми крове́й ва́шихъ .

~Тѣ́ло своѐ преда́вше го́рькимъ и҆ лю́ тымъ мꙋ́камъ , достохва́льнїи мч҃нцы , и҆ бжⷭ҇твеное наслѣ́дїе воспрїѧ́сте вѣ́рою .

=сла́ва . К=а́меннымъ стрⷭ҇тоте́рпцы мета́ нїемъ , повелѣ́нїемъ мꙋчи́телѧ сокрꙋ ша́еми , бл҃говѣ́рїѧ держа́вꙋ крѣ́пкꙋ соблюлѝ є҆стѐ .

=и҆ ны́нѣ , боⷢ҇ . Н=епреста́ннѡ молѝ чⷭ҇таѧ с̾ мч҃нки , проше́дшаго и҆з̾ чре́слъ твои́хъ , и҆зба́вити ѿ ле́сти дїѧ́воли , пою́щихъ тѧ̀ всенепоро́чнаѧ .

=сѣда́лен̾ . глаⷭ҇ , д҃ . В=о́ини хрⷭ҇то́вы до́блїи , подви́гшесѧ до́брѣ , лꙋка́вагѡ врага̀ до конца̀ потопи́ша кровны́ми стрꙋѧ́ми , ка́менїемъ сокрꙋша́еми , и҆ мечѝ ссѣка́е ми , ѻ҆гне́мъ сожига́еми , и҆ в̾ во́дꙋ вме та́еми , вѣнцено́сцы показа́шасѧ ꙗ҆́вѣ . тѣ́мже что́ми сꙋ́ть , и҆ вѣ́рою сла́вими .

=сла́ва , и҆ нн҃ѣ , боⷢ҇ . Н=епремолчи́мъ прⷭ҇нѡ бцⷣе дв҃о , бл҃года́рственнѡ воспѣва́ти ѿ срⷣца , твоѧ̀ млⷭ҇ти влⷣчце рабѝ твоѝ , во пїю́ще и҆ гл҃юще , прⷭ҇та́ѧ дв҃о пред̾варѝ , и҆ и҆зба́ви на́съ ѿ вра́гъ ви́димыхъ и҆ неви́димыхъ , и҆ ѿ нꙋ́жи и҆ всѧ́кагѡ преще́нїѧ , ты́ бо є҆сѝ на́ше застꙋпле́нїе .

=пѣ́снь , д҃ . і҆рмо́съ . О=у҆слы́шахъ слꙋ́хъ си́лы крⷭ҇та̀ , ꙗ҆́кѡ ра́й ѿве́рзесѧ и҆́мъ , и҆ возопи́хъ , сла́ва си́лѣ твое́й гдⷭ҇и .

~Бг҃олюби́выми содержи́ми ѻ҆бы́чаи , бг҃о проти́внагѡ врага̀ , страда́льческїи ли́къ побѣди́лъ є҆́сть , бл҃года́тїю сп҃совою ᲂу҆крѣплѧ́еми .

~Бг҃озва́нный соста́въ страстоте́рпецъ хрⷭ҇то́выхъ , бг҃опроти́вныхъ мно́жество ѕлочести́выхъ вра́гъ побѣди́ли є҆стѐ , воспѣва́юще сла́ва си́лѣ твое́й гдⷭ҇и .

=сла́ва . С=вѣ́тъ неприкоснове́нный ви́дѣ вше страстоте́рпцы , в̾ темни́цѣ сѣдѧ́ ще , многобо́жїѧ тмꙋ̀ и҆́дольскїѧ льстѝ разори́ша , бж҃їею си́лою ᲂу҆крѣплѧ́еми .

=и҆ ны́нѣ , боⷢ҇ . Ѡ҆=сѣни́ тѧ дв҃це вы́шнѧго си́ла , и҆ ра́й содѣ́ла тѧ , живо́тное дре́во и҆мꙋ́щи посредѝ , хода́таѧ и҆ гдⷭ҇а .

=пѣ́снь , є҃ . і҆рмо́съ . О=у҆́треннююще вопїе́м̾ ти гдⷭ҇и спаси́ ны , ты́ бо є҆сѝ бг҃ъ на́шъ , ра́звѣ бо тебѐ и҆но́гѡ незна́емъ .

~Словесы̀ воспита́ни дх҃а ст҃а́гѡ , и҆́доль ское без̾слове́сїе мч҃нцы ᲂу҆праздни́ша .

~Ѕвѣ́зды свѣтоно́сныѧ бы́вше страсто те́рпцы , и҆ цвѣ́ты вѣ́рѣ , бл҃гоꙋха́нїѧ и҆спꙋща́юще .

=сла́ва . Н=и́ва ꙗ҆ви́стесѧ ст҃і́и вы́шнѧго , серпы̀ мꙋче́нїѧ пожина́еми всехва́льнїи .

=и҆ ны́нѣ , боⷢ҇ . Н=епреста́й молѧ́щи бцⷣе , є҆го́же родила̀ є҆сѝ , спастѝ дш҃ѧ на́шѧ , прилѣ́жнѡ воспѣва́ющихъ тѧ̀ .

=пѣ́снь , ѕ҃ . і҆рмо́съ . Ѡ҆=бы́де мѧ бе́здна , гро́бъ же ми ки́тъ бы́сть . а҆́зъ же возопи́хъ к̾ тебѣ̀ чл҃колю́бче , и҆ спасе́ мѧ десни́ца твоѧ̀ гдⷭ҇и .

~Веселѧ́щесѧ мч҃нцы вопїѧ́хꙋ , в̾ рꙋ́цѣ твоѝ влⷣко чл҃колю́бче прїимѝ дх҃и на́шѧ , и҆ поко́й и҆́хъ , тебе́ бо лю́бимъ є҆ди́нагѡ многомлⷭ҇тивагѡ .

~А҆́гг҃лѡмъ равносе́льницы бы́ша , ли́къ мч҃нкъ твои́хъ чл҃колю́бче . тече́нїе бо сконча́вше , и҆ ны́нѣ мо́лѧтъ спасти́сѧ дш҃а́мъ на́шимъ .

=сла́ва . М=ч҃нческаѧ сла́ва , мч҃нческаѧ кра сота̀ , мч҃нческїй ли́че бг҃оизбра́нный , прилѣ́жнѡ моли́те спасти́сѧ всѣ́мъ прибѣга́ющымъ к̾ ва́мъ .

=и҆ ны́нѣ , боⷢ҇ . З=ача́тїѧ ти без̾сѣ́менна гѡ чю́до , ко́е сло́во и҆зрещѝ мо́жетъ пренепоро́чнаѧ ; бг҃а бо зачала̀ є҆сѝ , за милосе́рдїе к̾ на́мъ прише́дшагѡ .

=конда́къ . гла́съ , и҃ . С=вѣти́льницы свѣ́т лїи ꙗ҆́вльшесѧ , бжⷭ҇твенїи мч҃нцы , тва́рь всю̀ свѣ́тлостїю чюде́съ ѡ҆зарѧ́ете , недꙋ́ ги разреша́юще , и҆ глꙋбо́кꙋю тмꙋ̀ всегда̀ ѿгонѧ́ще , хрⷭ҇тꙋ̀ бг҃ꙋ молѧ́щесѧ непре ста́ннѡ ѡ҆ всѣ́хъ на́съ .

=и҆́косъ . К=ра́сныи ли́че , свѣтоза́рнїи и҆ бжⷭ҇твенїи свѣти́льницы , свѣ́тꙋ вели́ко мꙋ пред̾стоѧ́ще при́снѡ бл҃же́ннїи мч҃нцы , и҆ ѿ тꙋ́дꙋ и҆спꙋща́емыми неве че́рнѧгѡ бжⷭ҇тва̀ сїѧ́нїи , всегда̀ просвѣ ща́еми и҆ ѡ҆божа́еми , вѣ́рою па́мѧть ва́шꙋ бжⷭ҇твенꙋю сверша́ющымъ , просвѣ ти́те ѡ҆мраче́нїѧ страсте́й , и҆ бѣ́дъ и҆ ѕло́бы и҆зба́вите , ꙗ҆́кѡ и҆мꙋ́ще ко́ гдⷭ҇ꙋ дерзнове́нїе , моли́те непреста́ннѡ ѡ҆ всѣ́хъ на́съ .

=пѣ́снь , з҃ . і҆рмо́съ . В=ъ пещѝ ѻ҆́гненнѣй , пѣвцы̀ спа́слъ дѣ́ти , бл҃гослове́нъ бг҃ъ ѻ҆ц҃ъ на́шихъ .

~Въ пещѝ хрⷭ҇тѐ страстоте́рпцы твоѝ во пїѧ́хꙋ , бл҃гослове́нъ бг҃ъ ѻ҆ц҃ъ на́шихъ .

~Просвѣще́ни свѣ́томъ тро́йческимъ страда́льцы , с̾ весе́лїемъ дш҃ѧ своѧ̀ пре да́ша , бл҃гослове́нъ бг҃ъ ѻ҆ц҃ъ на́шихъ .

=сла́ва . П=ред̾стоѧ́ще бг҃ꙋ вѣнцено́сцы страда́льцы с̾ весе́лїемъ , томꙋ̀ за ны̀ моли́тесѧ .

=и҆ ны́нѣ , боⷢ҇ . Ꙗ҆́=кѡ спасе́нїе на́ше , тѧ̀ бцⷣе мо́лимъ , молѝ за ны̀ вопло́щша госѧ и҆з̾ тебѐ .

=пѣ́снь , и҃ . і҆рмо́съ . И҆=з̾ ѻ҆ц҃а пре́жде вѣ́къ рожде́ннаго сн҃а и҆ бг҃а , и҆ в̾ послѣ́днѧѧ лѣ́та воплоще́нна ѿ дв҃ы мт҃ре , сщ҃е́н нїи по́йте , лю́дїе превозноси́те є҆гѡ̀ во́ вѣки .

~Съ мч҃нки бꙋ́ди проше́нїе на́ше вѣ́р ныхъ , и҆ тѣ́хъ наслѣ́дїю прича́стницы бꙋ́демъ , хрⷭ҇та̀ пою́ще и҆ превозносѧ́ще є҆гѡ̀ во́ вѣки .

~Ра́достїю серде́чною , ли́къ терпѣли́выхъ страда́лєцъ , ѿ хрⷭ҇та̀ вѣнцы̀ бг҃олѣ́пнѡ прїе́млютъ , и҆ свѣ́тлѡ пою́тъ , и҆ превоз но́сѧтъ є҆гѡ̀ во́ вѣки .

=сла́ва . С=трꙋѧ́ми крове́й ва́шихъ ѡ҆багри́ вшесѧ достохва́льнїи , и҆ на́ нб҃сѣхъ во́ вѣки со хрⷭ҇то́мъ црⷭ҇твꙋете , бл҃гоче́стнѡ пою́ще , и҆ превозносѧ́ще є҆гѡ̀ во́ вѣки .

=и҆ ны́нѣ , боⷢ҇ . Х=ерꙋви́мъ вы́шши ꙗ҆ви́сѧ бцⷣе чⷭ҇таѧ , во́ чревѣ свое́мъ сѣдѧ́щагѡ на ни́хъ поне́сши . є҆го́же со беспло́тны ми земні́и славосло́вимъ , и҆ превозно́ симъ во́ вѣки .

=пѣ́снь , ѳ҃ . і҆рмо́съ . Т=ѧ̀ па́че ᲂу҆ма̀ и҆ сло весѐ мт҃рь бж҃їю , в̾ лѣ́то без̾лѣ́тнагѡ неи҆зрече́ннѡ ро́ждьшꙋю , вѣ́рнїи є҆дино мꙋ́дреннѡ , пѣ́сньми велича́емъ .

~За ѻ҆́бщее спасе́нїе моли́тесѧ пресла́в нїи мч҃нцы , хрⷭ҇то́ви пред̾стоѧ́ще , є҆го́же ра́ди и҆ мꙋ́ки претерпѣ́сте .

~Си́лою крѣ́пкою , преле́стнꙋю тве́рдость низложи́сте непобѣди́мїи . и҆ ны́нѣ въ жили́щахъ нбⷭ҇ныхъ , со а҆́гг҃лы жи́ти сподо́бистесѧ .

=сла́ва . З=ако́нными ѻ҆бы́чаи мч҃нчески ми , побѣди́вше го́рдаго мꙋчи́телѧ , и҆ вѣнцы̀ прїѧ́сте пра́ведныѧ всечестні́и .

=и҆ нн҃ѣ , боⷢ҇ . Р=а́дꙋисѧ бцⷣе мт҃и хрⷭ҇та̀ бг҃а , є҆го́же родила̀ є҆сѝ , молѝ съ мч҃нки , грѣхо́въ ѡ҆ставле́нїе дарова́ти , вѣ́рою воспѣва́ющымъ тѧ̀ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ мч҃нкъ =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

