<document xmlns="http://www.ponomar.net/culiturgical">
<p>Т<red>ропа́рь, петрꙋ̀ и҆ па́влꙋ. гла́съ, д҃.</red></p>

<p><red>И҆́</red>же а҆пⷭ҇лѡмъ первопресто́лницы, и҆ все ле́ннѣй ᲂу҆чи́телїе, влⷣкꙋ всѣ́хъ моли́те, ми́ръ вселе́ннѣй дарова́ти, и҆ дш҃а́мъ на́шимъ ве́лїю млⷭ҇ть <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, д҃. пѣ́снь, а҃. і҆рмоⷭ҇. Ѿ</red>ве́ рзꙋ ᲂу҆ста̀ моѧ̀, и҆ напо́лнѧтсѧ дх҃а, и҆ сло́во ѿры́гнꙋ цр҃цѣ мт҃ри, и҆ ꙗ҆влю́сѧ свѣ́тлѡ торжествꙋ́ѧ, и҆ воспою̀ ра́дꙋѧсѧ тоѧ̀ чюдеса̀.</p>

<p><red>запѣ́въ: С</red>т҃і́и сла́внїи верхо́внїи а҆пⷭ҇ли пе́тре и҆ па́вле, моли́те бг҃а ѡ҆ на́съ <red>[покло́н̾].</red></p>

<p><red>П</red>ода́ждь ми гдⷭ҇и прест҃а́гѡ твоего̀ дх҃а, ка́плѧ дарова́нїѧ, сло́во наро́чито. и҆ возвеселю́сѧ вѣ́рнѡ похвалѧ́ѧ, пе́рвыхъ а҆пⷭ҇лъ  твои́хъ  и҆справле́нїѧ.</p>

<p><red>Ѡ҆</red>ста́вилъ є҆сѝ прехва́льне пе́тре, ᲂу҆се́р днѡ вре́меннаѧ, и҆ хрⷭ҇то́вѣмъ стопа́мъ послѣ́довалъ є҆сѝ. невѣ́рьство же ѡ҆ста́ вивъ па́вле, и҆ призва́вшемꙋ тѧ̀ послѣ́ довалъ  є҆сѝ.</p>

<p><red>сла́ва. Б</red>л҃года́ть а҆пⷭ҇ли сꙋ́щественѣ наше́дшꙋю ва́мъ прїе́мше, бжⷭ҇твенагѡ дх҃а, проидо́сте зе́млю всю̀ пе́тре и҆ па́вле,  ᲂу҆ча́ще  концы̀.</p>

<p><red>и҆ нн҃ѣ, боⷢ҇. В</red>иті́йстїи многовѣща́ннїи, и҆ мꙋсикі́йстїи велегла́снїи ꙗ҆зы́цы, тѧ̀ не мо́гꙋтъ чти́ти, и҆лѝ пѣ́ти чи́стаѧ. па́че чл҃ка ѡ҆ содѣ́ѧннѣмъ на тебѣ̀, є҆ди́на  бы́сть  бжⷭ҇твеныхъ  та́инъ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и сла́внїи верхо́внїи а҆пⷭ҇ли пе́тре и҆ па́вле, ꙗ҆́кѡ всѝ по́ бз҃ѣ къ ва́мъ прибѣга́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. Т</red>воѧ̀ пѣвцы̀ бцⷣе, жи вы́и нетлѣ́нїѧ и҆сто́чниче, ли́къ себѣ̀ совокꙋ́пльши дх҃о́венъ ᲂу҆твердѝ, и҆ въ бжⷭ҇твеннѣй ти сла́вѣ, вѣнце́мъ сла́вы сподо́би.</p>

<p><red>С</red>ро́дникъ пе́тре тебѣ̀ а҆ндре́й, проѧв лѧ́етъ месі́ю хрⷭ҇та̀, к̾ немꙋ́ же вѣ́рою пристꙋпи́лъ є҆сѝ. и҆ ты̀ па́вле чю́дныи, бг҃одѣ́телнымъ креще́нїемъ, ѿ а҆на́нїи просвѣти́сѧ.</p>

<p><red>Л</red>е́стнѡ и҆́же писа́нїемъ зако́на, па́даю щїи ро́дъ і҆и҃левъ, просвѣще́нїемъ бл҃го да́ти пе́тръ приве́дъ. ꙗ҆зы́къ же стада̀, па́велъ ѿ пре́лести и҆зба́ви.</p>

<p><red>сла́ва. Н</red>а́ги и҆ про́сты, во ꙗ҆зы́ки пос ла́лъ є҆сѝ своѧ̀ ᲂу҆ченикѝ. вмѣ́стѡ ѻ҆рꙋ́ жїѧ, твоѐ и҆́мѧ носѧ́ще ст҃о́е, и҆ ле́ст нꙋю бра́нь хрⷭ҇тѐ, вѣ́рою разрꙋши́ша.</p>

<p><red>и҆ ны́нѣ, боⷢ҇. И҆</red>спо́лнисѧ а҆пⷭ҇ли позна́ти гдⷭ҇а всѧ̀ землѧ̀, и҆́же ѿ дв҃ы возсїѧ́в шаго. и҆ ми́ра ѡ҆бно́вльша, бжⷭ҇твенымъ ва́шимъ проповѣ́данїем̾, пе́тре и҆ па́вле прехва́льнаѧ.</p>

<p><red>ѵ҆пако́й. гла́съ, є҃. К</red>а́ѧ темни́ца не и҆мѣ̀ тебѐ ᲂу҆́зника; ка́ѧ ли цр҃кви не и҆мѣ̀ тебѐ виті́ю; дама́скъ вельмѝ мꙋ́дрст вꙋетъ ѡ҆ тебѣ̀ па́вле, ви́дѣ бо тѧ̀ пре ѡдѣ́ѧна свѣ́томъ. ри́мъ твою̀ кро́вь прїе́мъ, и҆ то́й и҆гра́етъ. но та́рсъ мно́ жае ра́дꙋетсѧ, и҆ лю́битъ чтꙋ́щи твоѧ̀ пелены̀. пе́тре ка́меню вѣ́ры, па́вле похвало̀ вселе́ннѣй, ѿ ри́ма соше́дшесѧ ᲂу҆тверди́те на́съ.</p>

<p><red>пѣ́снь, д҃. і҆рмо́съ. Н</red>еи҆зслѣ́дномꙋ бж҃їю совѣ́тꙋ, є҆́же ѿ дв҃ы воплоще́нїе тебѐ вы́шнѧгѡ, проро́къ а҆вва́кꙋмъ дивѧ́сѧ вопїѧ́ше, сла́ва си́лѣ твое́й гдⷭ҇и.</p>

<p><red>С</red>ъ крѣ́пкими ᲂу҆́бѡ немощні́и, съ ви ті́ѧми же невѣ́жди, сопле́тшесѧ бл҃го че́стнѡ, пе́тръ и҆ па́велъ, взе́мше побѣ́дꙋ  хрⷭ҇то́ви  а҆пⷭ҇ли.</p>

<p><red>Ѿ</red>стꙋ́пника си́мѡна волхва̀ лю́тагѡ, ꙗ҆́кѡ златолю́бца ѡ҆бличѝ бжⷭ҇твеныи пе́тръ. и҆ ны́нѣ па́велъ мꙋ́дрыи, и҆́же стезѝ развраща́юща хрⷭ҇то́вы, є҆ли́ма ѡ҆слѣпи́лъ  є҆́сть.</p>

<p><red>сла́ва. Н</red>евѣ́жественѡ ры́барь и҆ ᲂу҆сма́рь сло́во и҆мꙋ́ще, но растворе́но бжⷭ҇твеною со́лїю, дш҃ѧ любомꙋ́дрыхъ ᲂу҆слади́ша, и҆ хрⷭ҇то́ви  вѣ́рою  приведо́ша.</p>

<p><red>и҆ ны́нѣ, боⷢ҇. Р</red>ѣ́чїю бг҃одх҃нове́нною пре́ жде, а҆вва́кꙋмъ го́рꙋ тѧ̀ ча́стꙋ и҆ присѣ́ ннꙋ бжⷭ҇твеныи речѐ, приходѧ́щагѡ ѿ ю҆́га, и҆ тобо́ю воплоща́ема влⷣчце, воз вѣща́ѧ  ꙗ҆вле́ннѡ.</p>

<p><red>пѣ́снь, є҃. і҆рмо́съ. О</red>у҆диви́шасѧ всѧ́че скаѧ, ѡ҆ бжⷭ҇твенѣй сла́вѣ твое́й, ты́ бо браконеи҆скꙋси́маѧ дв҃це, прїѧ́тъ во ᲂу҆тро́бѣ надовсѣ́ми сꙋ́щагѡ бг҃а, и҆ ро дила̀ є҆сѝ без̾лѣ́тнагѡ сн҃а, всѣ́мъ воспѣва́ющымъ тѧ̀ ми́ръ подава́юща.</p>

<p><red>Ꙗ҆́</red>кѡ сꙋ́ща тве́рда, хрⷭ҇то́съ тѧ̀ ка́мень наречѐ пе́тре, и҆ на тебѣ̀ цр҃ковь, є҆́й же а҆́дѡва врата̀ не ѡ҆долѣ́ютъ. тебе́ же па́ вле сосꙋ́дъ и҆збра́нъ речѐ, сегѡ̀ понестѝ пред̾  ꙗ҆зы́ки  и҆́мѧ.</p>

<p><red>П</red>е́тръ ѿве́ргсѧ ᲂу҆чи́телѧ  три́щи,  три́ щи є҆́же люби́ти ѡ҆бличе́нїемъ присво́ исѧ. па́велъ и҆́же пе́рвое хꙋ́лникъ сы́и, тѧ́жко же ѡ҆скорблѧ́ѧ вѣ́рныхъ, по́с лѣжде проповѣ́даше, є҆го́же гонѧ́ше пе́рвѣе.</p>

<p><red>сла́ва. Н</red>етлѣ́нно зва́нїе, и҆ сла́вꙋ при сносꙋ́щнꙋ, пе́тръ ко хрⷭ҇тꙋ̀ ѡ҆брѣ́те съ па́вломъ. ѻ҆́въ ᲂу҆́бѡ ключѝ нбⷭ҇ныѧ прїе́мъ, се́й же в̾ ра́й восхи́щьсѧ, гл҃ы не и҆зрече́нныѧ  навы́къ  па́че  чл҃ка.</p>

<p><red>и҆ ны́нѣ, боⷢ҇. Ѿ</red> бжⷭ҇твенагѡ дх҃а и҆са́їа и҆спо́лнь, ржⷭ҇тво̀ без̾ ѻ҆ц҃а проречѐ, и҆з̾ тебѐ дв҃о ро́ждьшагосѧ є҆мманꙋ́ила, и҆́же є҆́сть съ на́ми бг҃ъ, є҆го́же чⷭ҇таѧ родила̀ є҆сѝ.  тѣ́мже  всѝ  пое́мъ  тѧ̀.</p>

<p><red>пѣ́снь, ѕ҃. і҆рмо́съ. Б</red>жⷭ҇твеное сѐ и҆ все чⷭ҇тно́е соверша́юще пра́зднество, бг҃омꙋ́ дрїи бж҃їѧ мт҃ре, прїиди́те рꙋка́ми во спле́щемъ, ѿ неѧ̀ ро́ждьшагосѧ вѣ́рою сла́вѧще.</p>

<p><red>С</red>вѣтла̀ петрѡ́ва чюдеса̀, честна́ же и҆ па́влѡва зна́менїѧ. и҆́бо ри́зы и҆ сѣ́ни и҆́хъ, недꙋ́ги болѧ́щымъ и҆сцѣлева́ютъ прилага́ема.</p>

<p><red>П</red>е́тръ вои́стинꙋ сла́вныи, и҆ па́велъ пои́стинѣ чю́дныи. дво́ица бжⷭ҇твенаѧ, и҆ честнѣ́йша жили́ща живонача́льнѣй трⷪ҇цѣ,  всѣ́ми  помина́етсѧ.</p>

<p><red>сла́ва. Б</red>олѧ́щымъ дш҃ѧ и҆ тѣлеса̀, ꙗ҆́кѡ бжⷭ҇твеныи вра́чь и҆зрѧ́денъ пе́тръ и҆сцѣ лѝ. па́велъ ꙗ҆зы́ки ѡ҆зарѝ, и҆ свѣ́томъ гдⷭ҇нимъ  назна́мена.</p>

<p><red>и҆ ны́нѣ, боⷢ҇. П</red>ѣ́ти тѧ до́лжни є҆смы̀, но вои́стинꙋ по достоѧ́нїю немо́жемъ. тѣ́мже пое́мъ тѧ молча́нїемъ, чтꙋ́ще несказа́нное, є҆́же на тебѣ̀ дв҃о содѣ́ѧ нное  та́иньство.</p>

<p><red>конда́къ. гла́съ, в҃. Т</red>ве́рдыѧ и҆ бг҃овѣ ща́нныѧ проповѣ́дателѧ, ве́рхъ ᲂу҆че ни́къ твои́хъ гдⷭ҇и, прїѧ́тъ в̾ наслажде́ нїе бл҃ги́хъ твои́хъ поко́ѧ. трꙋды́ бо ѻ҆́нѣхъ и҆ сме́рть прїѧ́тъ, па́че всѧ́кагѡ приноше́нїѧ, є҆ди́не свѣ́дыи серде́чнаѧ.</p>

<p><red>и҆́косъ. О</red>у҆ѧсни́ ми ꙗ҆зы́къ сп҃се мой, разшири́въ ми ᲂу҆ста̀, и҆ и҆спо́лнивъ ѧ҆̀, ᲂу҆милѝ се́рдце моѐ, да ꙗ҆́же глаго́лю послѣ́дꙋю, и҆ ꙗ҆́же ᲂу҆чꙋ̀, сотворю̀ пе́рвѣе. всѧ́къ бо творѧ̀ и҆ ᲂу҆ча̀, речѐ, се́й вели́к̾ є҆́сть. а҆́ще бо глаго́лѧ не творю̀, ꙗ҆́кѡ мѣ́дь звенѧ́щаѧ вмѣню́сѧ. тѣ́мже рещи́ ми подо́бнаѧ, и҆ твори́ти поле́з наѧ наꙋчѝ, є҆ди́не свѣ́дыи серде́чнаѧ.</p>

<p><red>пѣ́снь, з҃. і҆рмо́съ. Н</red>епослꙋжи́ша тва́ри бг҃омꙋ́дрїи па́че зижди́телѧ, но ѻ҆́гнен ное преще́нїе, мꙋ́жески попра́вше ра́до вахꙋсѧ пою́ще, препѣ́тыи и҆́же ѻ҆ц҃е́мъ гдⷭ҇ь  и҆  бг҃ъ  бл҃гослове́нъ  є҆сѝ.</p>

<p><red>О</red>у҆блажи́сѧ пе́тръ ѿ хрⷭ҇та̀, ꙗ҆́кѡ семꙋ̀ ре́кшꙋ сн҃а бг҃а жива́гѡ. и҆ па́велъ по чте́сѧ, ꙗ҆́кѡ сосꙋ́дъ бл҃гопотре́бенъ, и҆ взыва́хꙋ, ѻ҆ц҃е́мъ гдⷭ҇ь и҆ бг҃ъ бл҃госло ве́нъ  є҆сѝ.</p>

<p><red>З</red>аконослꙋже́бники ᲂу҆́бѡ пе́тръ ᲂу҆мꙋд рѧ́ше, ꙗ҆́коже завѣща́сѧ є҆мꙋ̀, па́велъ же ꙗ҆зы́чники. ѻ҆́ба же бл҃года́тїю хрⷭ҇то́ ви привожда́хꙋ, и҆ взыва́хꙋ, ѻ҆ц҃ъ на́ шихъ  бж҃е  бл҃гослове́нъ  є҆сѝ.</p>

<p><red>сла́ва. Ꙗ҆́</red>кѡ преизрѧ́денъ пе́тръ хрⷭ҇то́въ па́стырь, ста́до прїѧ́тъ. цр҃кви же па́ велъ, ᲂу҆чи́тель бжⷭ҇твенъ бы́сть, взыва́ юще, ѻ҆ц҃ъ на́шихъ бж҃е блгⷭ҇ве́нъ є҆сѝ.</p>

<p><red>и҆ ны́нѣ, боⷢ҇. В</red>сенепоро́чнаѧ мр҃і́е, и҆ и҆зрѧ́днаѧ ст҃остїю, ꙗ҆́же бг҃а пло́тїю дв҃о ро́ждьши, неи҆скꙋсобра́чнаѧ чⷭ҇таѧ. того̀ молѝ, ѿ всѧ́кагѡ на́съ и҆зба́вити наве дѣ́нїѧ  и҆  грѣха̀.</p>

<p><red>пѣ́снь, и҃. і҆рмо́съ. Ѻ҆́</red>троки бл҃гочести́ выѧ в̾ пещѝ, ржⷭ҇тво̀ бг҃оро́диче спасло̀ є҆́сть. тогда̀ ᲂу҆́бо ѡ҆бразꙋ́емо, ны́нѣ же дѣ́йствꙋемо, вселе́ннꙋю всю̀ воз̾дви́же пѣ́ти, гдⷭ҇а воспѣва́йте дѣ́ла, и҆ превоз носи́те  є҆гѡ̀  во́  вѣки.</p>

<p><red>С</red>и́лою ᲂу҆крѣ́пльсѧ пе́тръ бжⷭ҇твеною, ᲂу҆ме́ршꙋю тави́фꙋ воскресѝ. па́велъ же є҆вти́ха с̾ высоты̀ па́дша, и҆ ᲂу҆мерщве́на возста́ви, ѻ҆́ба взыва́юща, гдⷭ҇а воспѣ ва́йте дѣ́ла, и҆ превозноси́те є҆гѡ̀ во́ вѣки.</p>

<p><red>В</red>идѣ́нїемъ ᲂу҆жа́снымъ и҆ чю́днымъ, корни́лїѧ ᲂу҆́бѡ пе́тръ просвѣтѝ. па́велъ же га́їѧ, кри́спа, и҆ пане́стїѧ, и҆ стефа ни́на крестѝ, ѻ҆́ба зовꙋ́ща, гдⷭ҇а воспѣ ва́йте дѣ́ла, и҆ превозноси́те є҆гѡ̀ во́ вѣки.</p>

<p><red>сла́ва. Б</red>людо́ма петра̀ свѧ́зана, хрⷭ҇то́съ ᲂу҆́бѡ а҆́гг҃лѡмъ но́щїю разрѣшѝ. па́вла же и҆ си́лꙋ, а҆́бїе молѧ́щемасѧ, в̾ кла́дѣ но́ги тве́рдѡ стѧ́гнꙋты и҆зведѐ, и҆ темни́цꙋ потрѧ́съ, тѣ́мже воспое́мъ хрⷭ҇та̀  во́  вѣки.</p>

<p><red>и҆ ны́нѣ, боⷢ҇. И҆</red>зба́ви стрⷭ҇те́й всепа́гꙋб ныхъ, плѣни́цы же согрѣше́нїи ны́нѣ расто́ргни, и҆́миже ко́ждо стѧ́жетсѧ, вси́ бо согрѣши́хомъ, и҆ ѡ҆чище́нїѧ про́ симъ, сꙋ́ще пови́ннїи, є҆́же пода́ждь бцⷣе мольба́ми си, превозносѧ́щымъ хрⷭ҇та̀  во́  вѣки.</p>

<p><red>пѣ́снь, ѳ҃. і҆рмо́съ. В</red>сѧ́къ зе́менъ, да взыгра́етсѧ дх҃омъ просвѣща́емъ. да ликовствꙋ́етъ же, беспло́тныхъ ᲂу҆мо́въ є҆стество̀, почита́ѧ ст҃о́е торжество̀ бж҃їѧ мт҃ре. и҆ да пое́тъ, ра́дꙋйсѧ пребла же́ннаѧ, бцⷣе чи́стаѧ прⷭ҇нѡ дв҃о.</p>

<p><red>В</red>е́сь всю́дꙋ ми́ръ проидо́сте, ꙗ҆́коже крила́ты, и҆ є҆ѵⷢ҇а́лїе колѣ́нѡмъ всѣ́мъ, ꙗ҆зы́кѡмъ и҆ страна́мъ, хрⷭ҇то́во пропо вѣ́давше, всѧ̀ привлеко́сте къ вѣ́рѣ, пе́тре пребл҃же́нныи, и҆ чю́дныи па́вле а҆пⷭ҇ле.</p>

<p><red>П</red>рини́къ во глꙋбо́кꙋю ста́рость и҆ є҆сте ства̀ до́лгъ пе́тре и҆сполнѧ́ѧ, ᲂу҆чи́телѧ своегѡ̀ хрⷭ҇та̀ подо́бїемъ, крⷭ҇тъ претер пѣ̀лъ є҆сѝ. ты́ же во главꙋ̀ твою̀ па́вле ᲂу҆сѣче́нъ бы́въ. ѽ чю́до стра́шно, вмѣ́ стѡ кро́ве, млека̀ и҆сточи́лъ є҆сѝ пото́ ки, и҆ невѣ́рныѧ ѡ҆брати́лъ є҆сѝ.</p>

<p><red>сла́ва. ѽ</red> бжⷭ҇твенаѧ дво́ице, мꙋ́дрѣ врꙋ чи́вшаѧсѧ, всегѡ̀ ми́ра дꙋша́мъ, и҆ ко бл҃гоче́стїю ѿ нече́стїѧ претво́рше, и҆ по сме́рти спаса́юще є҆щѐ вѣ́рныхъ дш҃ѧ, и҆ ны́нѣ на́съ помѧни́те, и҆ пред̾ста́вите хрⷭ҇тꙋ̀,  верхо́внїи  а҆пⷭ҇ли.</p>

<p><red>и҆ ны́нѣ, боⷢ҇. С</red>п҃се бл҃гі́и, и҆́же є҆сте ство́мъ чл҃колю́бецъ, и҆ многомлрⷭ҇дъ. препѣ́тыѧ ти мт҃ри дв҃ыѧ, бжⷭ҇твеными мольба́ми, петра̀ моли́твами и҆ па́вла а҆пⷭ҇лъ тво́ихъ, млⷭ҇ть твою̀ и҆ по́мощь с̾ нб҃сѐ  на́мъ  послѝ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ сла́вныхъ и҆ всехва́льныхъ верхо́вныхъ а҆пⷭ҇лъ петра̀ и҆ па́вла, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>