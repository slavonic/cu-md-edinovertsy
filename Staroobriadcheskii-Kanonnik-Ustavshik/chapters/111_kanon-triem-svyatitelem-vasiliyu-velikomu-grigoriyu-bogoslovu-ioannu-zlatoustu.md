Т=ропа́рь , трїе́мъ ст҃лємъ : васи́лїю вели́комꙋ , григо́рїю бг҃осло́вꙋ , і҆ѡа́ннꙋ златоꙋ́стꙋ . гла́съ , д҃ .=

~Ꙗ҆́кѡ а҆пⷭ҇лѡмъ є҆динонра́внїи , и҆ вселе́н нѣй ᲂу҆чи́телїе , влⷣцѣ всѣ́хъ моли́тесѧ , ми́ръ вселе́ннѣй дарова́ти , и҆ дш҃а́мъ на́шимъ ве́лїю млⷭ҇ть =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , в҃ . пѣ́снь , а҃ . і҆рмо́съ . Г=рѧди́те лю́дїе , пое́мъ пѣ́снь хрⷭ҇тꙋ̀ бг҃ꙋ , раз̾дѣ́льшемꙋ мо́ре , и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ , ꙗ҆́кѡ просла́висѧ .

=запѣ́в̾ : С=т҃і́и вели́цыи ст҃лїе , васи́лїе ве ли́кїи , григо́рїе бг҃осло́ве , и҆ і҆ѡа́нне зла тоꙋ́сте , моли́те бг҃а ѡ҆ на́съ =[покло́н̾].=

~Ко́е воздаѧ́нїе достолѣ́пнѡ , на́шимъ чл҃цы принесе́тсѧ ѿ на́съ бл҃года́телемъ , и҆́ми же во бл҃гобы́тїе приво́димсѧ .

~Виті́йстїи ꙗ҆зы́цы , и҆ хи́трости и҆ кова́рьства , и҆ всѧ̀ слове́съ си́ла , ны́нѣ в̾винꙋ̀ собра́шасѧ є҆ди́нꙋ , и҆ чтꙋ́щихъ ѧ҆̀ да почита́ютъ .

=сла́ва . С=воегѡ̀ ᲂу҆́бѡ ничто́же и҆мꙋ́ще стѧжа́нїѧ , на землѝ нб҃омꙋ́дрїи . храни́ теле же ꙗ҆ви́шасѧ ѻ҆́бщаго и҆ пред̾ста́ тели , ѻ҆́бщым̾ пѣ́снем̾ да сподо́бѧтсѧ .

=и҆ ны́нѣ , боⷢ҇ . Т=ебѐ ѻ҆́бщꙋю любоче́стїѧ всенепоро́чнаѧ , на́шегѡ є҆стества̀ всѝ сла́вимъ . ᲂу҆стна̀ є҆ди́на бы́вше , и҆ є҆ди́но согла́сїе сверша́юще .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и вели́цыи ст҃лїе , васи́лїе вели́ кїи , григо́рїе бг҃осло́ве и҆ і҆ѡа́нне златоꙋ́ сте , ꙗ҆́кѡ всѝ по́ бз҃ѣ к̾ ва́мъ прибѣ га́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=а ка́мени мѧ вѣ́ры ᲂу҆твердѝ , раз̾ширѝ ᲂу҆ста̀ моѧ̀ на врагѝ моѧ̀ . воз̾весели́босѧ дх҃ъ мо́й воспѣ ва́ти , нѣ́сть ст҃а ꙗ҆́коже бг҃ъ на́шъ , и҆ нѣ́сть пра́ведна па́че тебѐ гдⷭ҇и .

~Трꙋба̀ вели́каѧ цр҃ко́внаѧ , свѣти́лникъ просвѣща́ѧи вселе́ннꙋю . проповѣ́дникъ , и҆́же вѣща́нїемъ прїе́млѧ всѧ̀ концы̀ . великоимени́тыи , сподвиза́етъ собо́ръ се́й васи́лїи .

~Свѣ́телъ ѿ слове́съ и҆ велѣ́нїи , ꙗ҆́сенъ ѿ житїѧ̀ и҆ дѣ́лъ , во всѣ́хъ ѡ҆свѣща́ѧ всѣ́хъ , ꙗ҆́кѡ дрꙋго́е ѕвѣзда́мъ со́лнце , многопѣ́тыи бг҃осло́въ , дне́сь ᲂу҆блажа́е тсѧ .

=сла́ва . С=ѐ свѣ́тъ ми́рꙋ , ми́ръ просвѣ ща́етъ . сѐ земна́ѧ со́ль , и҆́же зе́млю сла ди́тъ . сѐ животꙋ̀ дре́во , без̾сме́ртїѧ плоды̀ пред̾лага́етъ златоꙋ́стыи . ᲂу҆́мре ти нехотѧ́щїи , прїиди́те напита́емсѧ .

=и҆ ны́нѣ , боⷢ҇ . И҆́=же всѧ̀ ѿ небы́тїѧ в̾ бы тїѐ сотворѝ , є҆стество̀ да́въ комꙋ́ждо бы́вшихъ . то́йже и҆ ча́ющымъ є҆стества̀ возда́нїе , вѣ́сть ꙗ҆́коже хо́щетъ . ѿ ню́дꙋ же слы́шитсѧ , и҆ дв҃а ро́ждьши , кто̀ недиви́тсѧ .

=сѣда́ленъ . гла́съ , д҃ . П=ремꙋ́дрїи ᲂу҆чи́телїе вселе́ннѣй , и҆́же бг҃а сла́вѧще дѣ́лы и҆ словесы̀ на землѝ , да возвели́чатсѧ дне́сь , ꙗ҆́кѡ спасе́нїю всѣ́мъ на́мъ пода́телїе .

=сла́ва , и҆ ны́нѣ , боⷢ҇ . П=ред̾ста́тельнице нера́тнаѧ , бг҃ороди́тельнице , и҆ мл҃твою гото́ваѧ притека́ющымъ к̾ тебѣ̀ , ѿ бѣ́дъ мѧ и҆зба́ви , непре́зри менѐ , всѣ́х̾ застꙋпле́нїе .

=пѣ́снь , д҃ . і҆рмоⷭ҇ . П=рише́ствовавъ ѿ дв҃ы , ни хода́тай ни а҆́гг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

~Разꙋ́мницы ѿ ни́жнїѧ мꙋ́дрости бы́в ше , снабдѣ́теле сла́вныѧ ѿ вы́шнїѧ стѧжа́сте . тѣ́мже ꙗ҆́кѡ рабꙋ̀ сїю̀ , ѻ҆́ной премꙋ́дрости покори́сте =[два́жды].=

=сла́ва . Л=юбомꙋ́дрїи , мꙋ́дрыхъ люби́теле ᲂу҆мꙋ́дрити , и҆ глаго́лати наꙋчи́тесѧ всѝ , и҆́же словесе́мъ чюдѧ́щесѧ , дѣѧ́нїю и҆спыта́нїѧ , и҆ видѣ́нїю ѿ ѻ҆нꙋ́дꙋ возде ржа́щесѧ .

=и҆ ны́нѣ , боⷢ҇ . Ꙗ҆́=коже по́зденъ до́ждь в̾ послѣ́днихъ ра́ненъ , вода́мъ вѣ́чнымъ дѣ́латель , во́ чрево твоѐ всели́сѧ непо ро́чнаѧ . по́ временю хла́днꙋ ѡ҆скꙋдѣва́ю щымъ .

=пѣ́снь , є҃ . і҆рмо́съ . П=росвѣще́нїе во тмѣ̀ лежа́щымъ , и҆ спасе́нїе ненача́емымъ хрⷭ҇тѐ сп҃се мо́й , к̾ тебѣ̀ ᲂу҆́треннюю цр҃ю ми́рныи , просвѣти́ мѧ сїѧ́нїемъ си , и҆но́го бо ра́звѣ тебѐ бг҃а незна́емъ .

~Ты̀ и҆сто́чникъ свои́хъ бл҃года́тей и҆спи́ ти ве́сь , да́лъ є҆сѝ чл҃колю́бче ст҃ы́мъ , ᲂу҆ма́ленъ ника́коже скꙋ́достїю . ми́ръ же ве́сь напои́въ , и҆́же ѿ чре́слъ и҆́хъ бжⷭ҇твеными стрꙋѧ́ми .

~Что́ ми зла́то ; что́ ми бога́тьство и҆ сла́ва и҆ могꙋ́тьство ; ды́мъ расходѧ́щь сѧ по воз̾дꙋ́хꙋ , всѧ̀ ѡ҆бходѧ́щь пла́мы . всѧ̀ носѧ́щь . мнѣ̀ бога́тьство много лю́бно , ꙗ҆́же ᲂу҆чи́телемъ трⷪ҇ца вѣтꙋ́ю щаѧ .

=сла́ва . Т=ече́тъ рѣка̀ наводнѧ́ема , то́ читъ а҆́лчющымъ без̾сме́ртное бра́шно , жа́ждꙋщымъ нетлѣ́нное пи́во . вода̀ жива̀ во́ вѣки , и҆ ѡ҆бдержа̀ жи́вы пїю́ щихъ , всѝ многотекꙋ́щыѧ жи́зни насы́ титесѧ .

=и҆ ны́нѣ , боⷢ҇ . И҆=мѧ́ше крѣ́пость на ны̀ ѕло́ба , но не в̾ коне́цъ . и҆з̾немо́же бо по ржⷭ҇твѣ̀ дв҃ыѧ . и҆́же крѣ́постїю си́лна гѡ , прише́дша не́мощїю плотьско́ю , и҆ си́лнагѡ ѕло́бꙋ ᲂу҆мертви́вша .

=пѣ́снь , ѕ҃ . і҆рмоⷭ҇ . Б=е́здна грѣхо́в̾ ѡ҆бы́де мѧ послѣ́днѧѧ , но ꙗ҆́коже пррⷪ҇ка і҆ѡ́нꙋ , гдⷭ҇и гдⷭ҇и воз̾ведѝ ѿ тлѝ живо́тъ мо́й .

~Сво́йства в̾ трⷪ҇цѣ трїѐ съ бг҃осло́вите , нерожде́нїе ѻ҆ц҃а , сло́ва рожде́нїе , дх҃а же и҆схожде́нїе є҆ди́нагѡ .

~Дне́сь до́мꙋ семꙋ̀ ꙗ҆вле́но спасе́нїе , два́ бо и҆ трѝ соєдине́ныхъ , хрⷭ҇то́съ во́ и҆мѧ своѐ четы́и , посредѝ пред̾ста̀ си́хъ .

=сла́ва . Н=еи҆спы́танна на землѝ глꙋбина̀ , къ нбⷭ҇нѣй высотѣ̀ . но ѿ землѝ ст҃ы́ѧ и҆знесѐ горѣ̀ нб҃съ , нбⷭ҇наѧ любо́вь .

=и҆ ны́нѣ , боⷢ҇ . Н=о́въ тѧ и҆сто́чникъ дв҃о , и҆ винꙋ̀ та́йнамъ и҆мꙋ́ще трїѐ бг҃огла́снїи , но́выми прило́ги но́во приво́дѧтъ сказа́нїе .

=конда́къ . гла́съ , в҃ . С=щ҃е́нныѧ и҆ бг҃овѣ ща́нныѧ проповѣ́датели , ве́рхъ ᲂу҆чи́те лей гдⷭ҇и , прїѧ́тъ в̾ наслажде́нїе бл҃ги́хъ твои́хъ поко́ѧ . трꙋды́ бо и҆́хъ и҆ болѣ́з ни прїѧ́тъ , па́че всѧ́кагѡ приноше́нїѧ , є҆ди́не прославлѧ́ѧи ст҃ы́хъ свои́хъ .

=и҆́косъ . К=то̀ дово́ленъ ᲂу҆стнѣ̀ ѿверстѝ , и҆ подви́гнꙋти ꙗ҆зы́къ , къ дыха́ющымъ ѻ҆́гнь си́лою сло́ва и҆ дх҃а ; ѻ҆ба́че толи́ко рещѝ дерза́ю , ꙗ҆́кѡ всѧ́ко преидо́ша чл҃че є҆стество̀ трїѐ , мно́гими и҆ вели́кими бл҃года́тьми , дѣ́ломъ и҆ видѣ́нїемъ , ѻ҆бою́дꙋ свѣ́тлыхъ преше́дше . тѣ́мже вели́кихъ тѣ́хъ сподо́билъ є҆сѝ воздаѧ́ нїи , ꙗ҆́кѡ вѣ́рныѧ своѧ̀ рабы̀ , є҆ди́не прославлѧ́ѧи ст҃ы́хъ свои́хъ .

=пѣ́снь , з҃ . і҆рмо́с̾ . Б=г҃опроти́вно велѣ́нїе без̾зако́ннꙋюща мꙋчи́телѧ , высо́къ пла́мень воз̾несло̀ є҆́сть , хрⷭ҇то́съ же про сте́ръ бг҃очести́вымъ дѣ́темъ , хла́дъ дх҃о́вныи , сы́и бл҃гослове́нъ и҆ препросла́ вленъ .

~Побѣжда́етсѧ ѽ бл҃же́ннїи и҆ бѣ́гаетъ , ꙗ҆́же пре́жде непостоѧ́ннаѧ ꙗ҆́рость є҆́ресьскаѧ . во́скъ же та́етъ ѿ лица̀ ѻ҆гнѧ̀ , и҆норожде́нно всѧ́ко велѣ́нїе , ва́ шими ѻ҆гнедыха́ющыми вѣща́нїи , пре ло́жно ꙗ҆влѧ́етсѧ =[два́жды].=

=сла́ва . Л=жꙋ̀ ᲂу҆́бѡ ᲂу҆клони́ша є҆́ллинских̾ ба́сней , ᲂу҆вѣре́нїемъ же томи́тельство є҆́же въ чл҃цѣхъ возлюби́ша , ѿ негѡ̀ и҆́стинꙋ трїѐ ᲂу҆ѧсни́вше . си́це всѧ́къ со́ньмъ вѣ́рныхъ , ᲂу҆твержа́ютъ словесы̀ и҆ ᲂу҆вѣрѧ́ютъ .

=и҆ ны́нѣ , боⷢ҇ . В=ъ тебѣ̀ всѧ́ко прорече́нїе почѝ , и҆ коне́цъ прїѧ́тъ , ᲂу҆дивлѧ́ѧи гл҃ющихъ . и҆з̾ тебе́ же и҆ свѣтлѣ́йшаѧ , и҆ прорече́ныхъ чюдеса̀ то́чатъ чи́стаѧ , мꙋдры̀ ꙗ҆влѧ́ѧ сказа́тели .

=пѣ́снь , и҃ . і҆рмо́с̾ . Ѡ҆= подо́бїи зла́тѣ , не брего́ша пресла́внїи ѻ҆́троцы , неи҆змѣ́н ныи живы́и бж҃їи ѻ҆́бразъ ви́дѣвше , средѝ пла́мени поѧ́хꙋ , ѡ҆сꙋ́щественнаѧ по́й гдⷭ҇а всѧ̀ тва́рь , и҆ превозноша́й є҆гѡ̀ во́ вѣки .

~Познава́емъ бл҃гоче́стнѡ , и҆ покланѧ́е мсѧ равноче́стнꙋ є҆ди́номꙋ є҆стествꙋ̀ , неприкоснове́ннѣй си́лѣ . є҆ди́ницꙋ же и҆ трⷪ҇цꙋ , ꙗ҆́же всѝ сі́и словесы̀ ѡ҆корми́ша лꙋ́чшими . та́ко бо сла́вити трїѐ бг҃осло́ вцы преда́ша , с̾ ни́ми же поклонѧ́емсѧ є҆́й во́ вѣки =[два́жды].=

=сла́ва . С=нидо́шасѧ трїѐ бг҃опроповѣ́дни цы , соє҆дини́ша трⷪ҇цꙋ . и҆ нераздѣ́лнѡ всѣ́мъ , соблюдо́ша бж҃їе є҆стество̀ . є҆ди́ нꙋ ѿ неѧ̀ прїе́мше нераздѣ́лнꙋ сла́вꙋ , в̾ хвалꙋ̀ є҆ди́нꙋ созыва́ющыѧ , превозно сѧ́щихъ ю҆̀ во всѧ̀ вѣ́ки .

=и҆ ны́нѣ , боⷢ҇ . П=рїе́мъ є҆́же по на́съ , воз̾ да́въ своѐ бл҃года́тель . ѿбѣжѐ є҆ди́наго , не пострада́ бо дв҃о , бг҃отвори́тъ же . но въ нетлѣ́нїе тлѣ́нїе претворѧ́етъ , па́че же и҆ стра́жетъ во́лею , стрⷭ҇тїю стра́сть рѣши́тъ , ꙗ҆́коже трїѐ ѻ҆ц҃ы на́съ та́йнѡ во́дѧтъ .

=пѣ́снь , ѳ҃ . і҆рмо́съ . Б=ез̾нача́льна роди́те лѧ сн҃ъ бг҃ъ и҆ гдⷭ҇ь , вопло́щьсѧ ѿ дв҃цы на́мъ ꙗ҆ви́сѧ , ѡ҆мраче́нныѧ просвѣти́ ти , и҆ собра́ти расточе́нныѧ . тѣ́мъ все хва́льнꙋю бцⷣꙋ велича́емъ .

~Сѐ ва́ше дѣ́ланїе и҆ па́ства , зане́же ве ли́ки болѣ́зни претерпѣ́сте , во є҆ди́но соше́дшесѧ вкꙋ́пѣ , тре́хъ ва́съ прїе́мше , ѻ҆́бщꙋ и҆́мать похвалꙋ̀ , ва́ше сла́дкое собра́нїе .

~Не ѡ҆бою́дꙋ ѻ҆́стръ ме́чь бл҃года́ть , но трегꙋ́бо ѻ҆́стръ на борю́щихъ тꙋ̀ пред̾ лага́етъ , є҆ди́нъ нб҃осокова́ненъ ме́чь , тремѝ зарѧ́ми наѡ҆щре́нъ прⷭ҇нѡ на́ брань , трисїѧ́ннагѡ є҆ди́нагѡ бжⷭ҇тва̀ .

=сла́ва . В=а́ше житїѐ на́ небесѣхъ бѧ́ше пресла́внїи , и҆ пло́ть носѧ́ще нескве́рнꙋ , и҆́же чи́стѡ ны́нѣ живꙋ́щїи на землѝ , мы̀ пита́ющесѧ , вы́шнѧѧ моли́те , и҆ мы́слити и҆ дѣ́лати .

=и҆ ны́нѣ , боⷢ҇ . С=тѣснѧ́етъ мѧ широта̀ вели́чїи твои́хъ влⷣчце , подавлѧ́ю сло́во ѿ ча́стости , и҆ пресла́вно ми прихо́ дитъ , недовѣ́дати ѿ бл҃годꙋ́шьства , тѣ́мже и҆́же толи́ко тѧ возвели́чивша сла́вимъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ трїе́хъ ст҃лей , васи́лїѧ вели́кагѡ , григо́

рїѧ бг҃осло́ва , і҆ѡа́нна златоꙋ́стагѡ ,

и҆ всѣ́хъ ст҃ы́хъ , поми́лꙋй и҆

спасѝ на́съ , ꙗ҆́кѡ бл҃гъ

и҆ чл҃колю́бецъ .

