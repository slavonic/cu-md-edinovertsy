<document xmlns="http://www.ponomar.net/culiturgical">
<p>Т<red>ропа́рь, в̾ нлⷣю ѡ҆ блꙋ́дномъ сы́не.</red></p>

<p><red>Е҆</red>гда̀ сни́де къ сме́рти животѐ без̾сме́р тныи, тогда̀ а҆́да ᲂу҆мертви́лъ є҆сѝ блиста́нїемъ бжⷭ҇тва̀. є҆гда̀ же ᲂу҆ме́ршїѧ ѿ преиспо́днихъ воскр҃сѝ, всѧ̀ си́лы нбⷭ҇ныѧ взыва́хꙋ ти, жизнода́вче хрⷭ҇тѐ бж҃е сла́ва тебѐ <red>[два́жды].</red></p>

<p><red>сла́ва, и҆ ны́нѣ, боⷢ҇. В</red>сѧ̀ па́че смы́сла, всѧ̀ пресла́внаѧ твоѧ̀ бцⷣе та́инства, чистото́ю запечатлѣ́нна, и҆ дѣ́вствомъ храни́ма, мт҃и разꙋмѣ́сѧ нело́жна, бг҃а ро́ждьши и҆́стиннаго, того̀ молѝ спасти́сѧ дш҃а́мъ на́шимъ.</p>

<p>К<red>ано́нъ. гла́съ, в҃. пѣ́снь, а҃. і҆рмо́съ. М</red>ѡѷсе́йскꙋю пѣ́снь воспрїи́мши, возо пі́й дш҃е, помо́щникъ и҆҆ покрови́тель, бы́сть мнѣ̀ во спасе́нїе, се́й ми є҆́сть бг҃ъ мо́й, и҆҆ просла́влю є҆гѡ̀.</p>

<p><red>запѣ́въ: С</red>ла́ва тебѣ̀ бж҃е на́шъ, сла́ва тебѣ̀ <red>[покло́н̾].</red></p>

<p><red>І҆</red>с҃е ка́ющасѧ прїимѝ и҆ менѐ ꙗ҆́кѡ блꙋ́д нагѡ сн҃а, всѐ житїѐ въ лѣ́ности жи́в ша, и҆ тебѐ прогнѣ́вавша.</p>

<p><red>Е҆́</red>же ми дадѐ пре́жде, ѕлѣ̀ расточи́хъ, бжⷭ҇твеное бога́тьство, и҆ ᲂу҆дали́хсѧ ѿ тебѐ блꙋ́дно жи́въ. бл҃гоꙋтро́бне ѻ҆́ч҃е, прїими́ мѧ ᲂу҆́бѡ ны́нѣ ѡ҆браща́ющасѧ.</p>

<p><red>сла́ва. Р</red>ꙋ́цѣ ны́нѣ ѻ҆те́честїи просте́ръ, прїимѝ гдⷭ҇и и҆ менѐ, ꙗ҆́коже блꙋ́днагѡ всеще́дре, ꙗ҆́кѡ да бл҃года́рно сла́влю тѧ̀.</p>

<p><red>и҆ нн҃ѣ, боⷢ҇. Н</red>а мнѣ̀ бж҃е всю̀ показа́въ бл҃госты́ню, пре́зри ми мно́жество сог рѣше́нїи ꙗ҆́кѡ бл҃года́тель, бжⷭ҇твеными мт҃ре твоеѧ̀ мольба́ми.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>епло́днаго ми ᲂу҆ма̀, плодоно́сна бж҃е ꙗ҆́вствꙋй, дѣ́лателю дш҃а́мъ, и҆҆ насади́телю бл҃ги́хъ милосе́р дїемъ сѝ.</p>

<p><red>В</red>е́сь внѣ̀ себѐ бы́въ ᲂу҆мовре́днѡ, прелѣ пи́хсѧ страсте́й ѡ҆брѣта́телемъ. но прїи ми́ мѧ хрⷭ҇тѐ ꙗ҆́коже блꙋ́днагѡ.</p>

<p><red>Б</red>лꙋ́днагѡ гла́сꙋ ᲂу҆подо́бихсѧ, вопїю̀, согрѣши́хъ ѻ҆́ч҃е, ꙗ҆́коже ѻ҆́ного ᲂу҆́бѡ и҆ менѐ прїимѝ ны́нѣ и҆ не ѿри́ни менѐ.</p>

<p><red>сла́ва. Р</red>ꙋ́цѣ своѝ хрⷭ҇тѐ прострѝ млⷭ҇ти вно, прїими́ мѧ ѿ страны̀ да́льнїѧ, грѣха̀ и҆ страсте́й ѡ҆браща́ющасѧ.</p>

<p><red>и҆ ны́нѣ, боⷢ҇. Д</red>о́браѧ въ жена́хъ, ѡ҆бо гатѝ и҆ менѐ до́брыми ви́ды, грѣхѝ мно́гими ѡ҆бнища́вшаго чⷭ҇таѧ ꙗ҆́кѡ да сла́влю тѧ̀.</p>

<p><red>сѣда́ленъ. гла́съ, а҃. Ѡ҆</red>бьѧ́тїѧ ѻ҆́ч҃а ѿве́р сти ми потщи́сѧ, блꙋ́дно моѐ и҆з̾жи́хъ житїѐ. но на бога́тьство не и҆з̾живꙋ́ щее взира́ю щедро́тъ твои́хъ сп҃се, нн҃ѣ ѡ҆бнища́вшее ми непре́зри срⷣце. тебѣ́ бо гдⷭ҇и ᲂу҆миле́нїемъ зовꙋ̀, согрѣши́хъ ѻ҆́ч҃е на́ нб҃о и҆ пред̾ тобо́ю.</p>

<p><red>сла́ва, и҆ ны́нѣ, боⷢ҇. М</red>т҃рь тѧ̀ бж҃їю свѣ́мы всѝ, дв҃ою вои́стинꙋ, в̾ щедро́ты твоѧ̀ вопїе́мъ, любо́вїю прибѣга́юще в̾ твою̀ бл҃гость. тѧ́ бо и҆́мамы грѣ́шнїи пред̾ста́тельницꙋ. тебѐ стѧжа́хомъ в̾ напа́стехъ спасе́нїе, є҆ди́на всепѣ́таѧ.</p>

<p><red>пѣ́снь, д҃. і҆рмо́съ. Е҆́</red>же ѿ дв҃ы твоѐ ржⷭ҇тво̀ проро́къ пред̾зрѧ̀, проповѣ́даше вопїѧ̀, слꙋ́хъ тво́й ᲂу҆слы́шахъ и҆҆ ᲂу҆боѧ́ хсѧ, ꙗ҆́кѡ ѿ ю҆́га и҆з̾ горы̀ ст҃ы́ѧ присѣ́н ныѧ, прише́лъ є҆сѝ хрⷭ҇тѐ.</p>

<p><red>Б</red>ога́тьство до́брое є҆́же ми дадѐ нбⷭ҇ныи ѻ҆́ч҃е, расточи́хъ ѕлѣ̀, стра́ннымъ граж дани́номъ порабоще́нъ. и҆ ны́нѣ вопїю́ ти согрѣши́хъ, прїими́ мѧ ꙗ҆́ко блꙋ́дна гѡ дре́вле, просте́ръ ѡ҆бьѧ́тїѧ своѧ̀.</p>

<p><red>В</red>сѧ́кой ѕло́бѣ порабо́тихсѧ, прини́к нꙋвъ ѻ҆каѧ́ннѣ к̾ страстны́м̾ дѣѧ́нїем̾, и҆ себѐ внѣ̀ бы́хъ несмотре́нїемъ. ᲂу҆ще́ дри мѧ ѻ҆́ч҃е нбⷭ҇ныи, и҆ спаси́ мѧ прибѣ га́юща во мно́гїѧ тѝ щедро́ты.</p>

<p><red>сла́ва. В</red>сѧ́кого стꙋда̀ и҆спо́лнихсѧ, не смѣ́ю воз̾зрѣ́ти на высотꙋ̀ нбⷭ҇нꙋю, и҆́бо без̾слове́сно прини́кнꙋх̾ ко грѣхꙋ̀. нн҃ѣ же ѡ҆бра́щьсѧ вопїю̀ со ᲂу҆миле́нїемъ, согрѣши́хъ ти прїими́ мѧ всецр҃ю.</p>

<p><red>и҆ ны́нѣ, боⷢ҇. И҆́</red>же чл҃кѡмъ по́мощь, и҆ ᲂу҆пова́нїе тве́рдое всѣ́мъ хрⷭ҇тїѧ́нѡмъ, прибѣ́жище чи́стаѧ спаса́емымъ, спаси́ мѧ дв҃о мт҃рьними си мольба́ми, и҆ бꙋ́дꙋщыѧ сподо́би жи́зни.</p>

<p><red>пѣ́снь, є҃. і҆рмо́съ. Н</red>о́щи ми́мо ше́дши, прибли́жисѧ де́нь, и҆҆ свѣ́тъ ве́сь мі́ръ ѡ҆сїѧ̀. сегѡ̀ ра́ди тѧ хва́лѧтъ а҆́гг҃льстїи чи́ни, и҆҆ славосло́вѧтъ тѧ всѧ́ческаѧ.</p>

<p><red>П</red>орабо́тихсѧ гра́жаны стра́нными, и҆ во странꙋ̀ тлетво́рнꙋ поидо́хъ, и҆ и҆спо́лни хсѧ стꙋда̀. ны́нѣ же ѡ҆бра́щьсѧ зовꙋ́ ти ще́дре согрѣши́хъ.</p>

<p><red>Ѻ҆</red>те́ческое си бл҃гоꙋтро́бїе нн҃ѣ ѿве́рзи ми, ѿ ѕлы́хъ ѡ҆брати́вшꙋсѧ нбⷭ҇ныи ѻ҆́ч҃е. и҆ не ѿри́ни менѐ и҆мѣ́ѧи премно́ гꙋю ми́лость.</p>

<p><red>сла́ва. Н</red>есмѣ́ю взира́ти горѣ̀ на высо тꙋ̀, без̾ числа̀ хрⷭ҇тѐ прогнѣ́вахъ тѧ. но вѣ́дыи твоѧ̀ щедро́ты ми́лостивныѧ, взыва́ю согрѣши́х̾, ѡ҆чи́сти и҆ спаси́ мѧ.</p>

<p><red>и҆ ны́нѣ, боⷢ҇. В</red>сест҃а́ѧ дв҃о прера́дован наѧ ꙗ҆́же ѡ҆чище́нїе всѣ́мъ ро́ждьши, мои́хъ согрѣше́нїи тѧ́жкое брѣ́мѧ, твои́ми мл҃твами ѡ҆блегчѝ.</p>

<p><red>пѣ́снь, ѕ҃. і҆рмо́съ. В</red>о глꙋбинѣ̀ грѣхо́в нѣй содержи́мь є҆́смь сп҃се, и҆҆ в̾ пꙋчи́нѣ жите́йстѣй ѡ҆бꙋрева́емъ. но ꙗ҆́коже про ро́ка і҆ѡ́нꙋ, и҆з̾ глꙋбины́ мѧ ѿ стрⷭ҇те́й, воз̾ведѝ и҆҆ спаси́ мѧ.</p>

<p><red>Г</red>лꙋбина̀ согрѣше́нїи ѡ҆бꙋрева́етъ мѧ, и҆ треволне́нїе грѣхо́вное погрꙋжа́етъ мѧ, ѡ҆корми́ мѧ ко приста́нищꙋ жи́зни хрⷭ҇тѐ бж҃е, и҆ спаси́ мѧ цр҃ю сла́вы.</p>

<p><red>Б</red>ога́тьство ѻ҆те́ческое расточи́хъ лю́те, и҆ ѡ҆бнища́въ стꙋда̀ и҆спо́лнихсѧ, пора бо́щенъ непло́дными помышле́ньми. тѣ́мже тѝ вопїю̀ чл҃колю́бче ᲂу҆ще́дривъ спаси́ мѧ.</p>

<p><red>сла́ва. Г</red>ла́домъ и҆ста́ѧвша всѧ́кихъ бл҃гъ, и҆ ᲂу҆страни́вшасѧ ѿ тебѐ всебла гі́и, ᲂу҆ще́дри ѡ҆браща́ющагосѧ ны́нѣ, и҆ спаси́ мѧ хрⷭ҇тѐ пою́ща ти чл҃колю́бїе.</p>

<p><red>и҆ ны́нѣ, боⷢ҇. С</red>п҃са и҆ влⷣкꙋ ро́ждьши хрⷭ҇та̀, спасе́нїю мѧ̀ сподо́би дв҃о, ѡ҆бни ща́вша ѿ всѧ́кихъ бл҃гъ, ѻ҆трокови́це чи́стаѧ, да пою̀ твоѧ̀ вели́чїѧ.</p>

<p><red>конда́къ. гла́съ, г҃. Ѻ҆</red>те́ческїѧ сла́вы твоеѧ̀ ᲂу҆дали́хсѧ безꙋ́мнѡ, въ ѕлы́хъ расточи́хъ є҆́же мѝ пре́далъ є҆сѝ бога́ть ство. тѣ́мже тѝ блꙋ́днагѡ приноша́ю гла́съ, согрѣши́хъ пред̾ тобо́ю ѻ҆́ч҃е ще́д рыи, прїими́ мѧ ка́ющасѧ, и҆ сотвори́ мѧ ꙗ҆́ко є҆ди́наго ѿ нае́мникъ твои́хъ.</p>

<p><red>и҆́косъ. С</red>п҃сꙋ хрⷭ҇тꙋ̀ всегда̀ ᲂу҆ча́щꙋ свои́мъ гла́сомъ в̾ писа́нїихъ, ᲂу҆слы́шимъ ѡ҆ блꙋ́ днѣмъ, и҆ цѣломꙋ́дренемъ па́ки. и҆ сего̀ ра́ди вѣ́рою ᲂу҆подо́бимсѧ до́бромꙋ по каѧ́нїю. и҆ вѣ́дѧщемꙋ всѣ́хъ та́йнаѧ, смире́нїемъ срⷣца взыва́емъ. согрѣши́ хомъ ти ѻ҆́ч҃е ще́дрыи, нѣ́смы досто́й ни, николи́же нарещи́сѧ ча́да твоѧ̀, ꙗ҆́коже пре́же. но ꙗ҆́кѡ є҆стество́мъ сы́и чадолюби́въ ты̀ прїимѝ, и҆ сотвори́ мѧ ꙗ҆́кѡ є҆ди́нагѡ ѿ нае́мникъ твои́хъ.</p>

<p><red>пѣ́снь, з҃. і҆рмо́съ. Х</red>ерꙋви́момъ подо́бѧ щесѧ ѻ҆́троцы, в̾ пещѝ ликовствова́хꙋ вопїю́ще, бл҃гослове́нъ є҆сѝ бж҃е, ꙗ҆́кѡ и҆́стинною и҆҆ сꙋдо́мъ наве́лъ є҆сѝ сїѧ̀ всѧ̀ грѣ́хъ ра́ди на́шихъ, препѣ́тыи и҆҆ пре просла́вленныи во́ вѣки всѧ̀.</p>

<p><red>С</red>ла́достьми тѣле́сными преклони́хсѧ всеѻ҆каѧ́ннѣ. и҆ порабо́тихсѧ во́лею страстны́м̾ и҆з̾ѡ҆брѣ́тенїемъ. и҆ стра́нен̾ бы́хъ ѿ тебѐ чл҃колю́бче. нн҃ѣ же зовꙋ̀ блꙋ́днагѡ гла́сомъ, согрѣши́хъ хрⷭ҇тѐ, непре́зри менѐ ꙗ҆́кѡ є҆ди́нъ млⷭ҇тивъ.</p>

<p><red>В</red>зыва́ю согрѣши́хъ, ника́коже смѣ́ю возрѣ́ти на высотꙋ̀ нбⷭ҇нꙋю всецр҃ю, ꙗ҆́кѡ безꙋ́мїемъ є҆ди́нъ а҆́зъ тѧ̀ прогнѣ́вахъ, ѿвѣ́ргсѧ твои́хъ повелѣ́нїи. тѣ́мже ꙗ҆́кѡ бл҃гъ не ѿве́рзи менѐ ѿ твоегѡ̀ лица̀.</p>

<p><red>сла́ва. А҆</red>пⷭ҇лъ гдⷭ҇и и҆ проро́къ твои́хъ, и҆ чⷭ҇тны́хъ мч҃нкъ, и҆ прпⷣбныхъ мл҃твами, прости́ми всѧ̀ ꙗ҆́же согрѣши́хъ, прогнѣ́ вахъ хрⷭ҇тѐ бл҃гость твою̀, ꙗ҆́кѡ да пою̀ тѧ̀ и҆ славосло́влю во́ вѣки.</p>

<p><red>и҆ ны́нѣ, боⷢ҇. Х</red>ерꙋви́мъ ꙗ҆́вльшисѧ, и҆ серафи́мъ бцⷣе, и҆ всѣ́хъ свѣтлѣ́йши нбⷭ҇ныхъ во́инствъ. с̾ си́ми ᲂу҆молѝ є҆го́ же воплоти́ла є҆сѝ пренепоро́чнаѧ, бжⷭ҇твеное сло́во без̾нача́льна ѻ҆ц҃а. ꙗ҆́ко да бл҃гъ вѣ́чнꙋющихъ, всѝ сподо́бимсѧ.</p>

<p><red>пѣ́снь, и҃. і҆рмо́съ. В</red>ъ кꙋпинѣ̀ мѡѷсе́ю дв҃и́ческое чю́до, на сѷна́йстѣй горѣ̀ про ѡ҆бра́жшагѡ дре́вле, по́йте бл҃гослови́те и҆҆ превозноси́те є҆гѡ̀ во́ вѣки.</p>

<p><red>И҆́</red>же с̾ше́дыи на́ землю спастѝ мі́ръ, во́льною нището́ю, за млрⷭ҇дїе мно́гое, ѡ҆бнища́вшаго мѧ̀ ны́нѣ ѿ всѧ́кого бл҃годѣѧ́нїѧ, ꙗ҆́кѡ млⷭ҇тивъ спасѝ.</p>

<p><red>Ѿ</red> твои́хъ за́повѣдей ᲂу҆да́лихсѧ, пора бо́тихсѧ ѻ҆каѧ́ннѣ льсти́вымъ. ѡ҆бра ща́ющажесѧ нн҃ѣ, ꙗ҆́кѡ блꙋ́днаго дре́вле припа́дающа ти прїимѝ нбⷭ҇ныи ѻ҆́ч҃е.</p>

<p><red>сла́ва. Т</red>летво́рными помышле́ньми ѡ҆бье́мсѧ, ѡ҆мрачи́хсѧ и҆ ѿ тебѐ ᲂу҆да́ли хсѧ, ве́сь внѣ̀ себѐ бы́хъ ще́дре. тѣ́мже въ покаѧ́нїи припа́дающа мѧ̀ спасѝ.</p>

<p><red>и҆ ны́нѣ, боⷢ҇. Б</red>г҃ороди́тельнице чи́стаѧ, ꙗ҆́же низ̾ве́рженымъ и҆справле́нїе є҆ди́на, и҆спра́ви и҆ менѐ, всѧ́цѣми грѣхѝ сокрꙋ ше́на всего̀ и҆ смире́на.</p>

<p><red>пѣ́снь, ѳ҃. і҆рмо́съ. З</red>е́менъ кто̀ слы́ша такова́ѧ, лѝ кто̀ ви́дѣ коли́же, ꙗ҆́кѡ дв҃а ѡ҆брѣ́тесѧ во́ чревѣ и҆мꙋ́щи, и҆҆ без̾ болѣ́зни млⷣнца породѝ. таково́ ти є҆́сть чю́до, и҆҆ тѧ̀ чи́стаѧ бцⷣе мр҃і́е велича́емъ.</p>

<p><red>В</red>и́ждь ми нн҃ѣ печа́ль срⷣца, ви́ждь ми ѡ҆браще́нїе. ви́ждь ми сле́зы сп҃се и҆ не пре́зри менѐ. но ѡ҆б̾и҆мѝ па́ки млрⷭ҇дїемъ мно́жествꙋ спаса́емымъ причита́ѧ, ꙗ҆́кѡ да пою̀ бл҃года́рно млⷭ҇ти твоѧ̀.</p>

<p><red>Ꙗ҆́</red>кѡ разбо́йникъ вопїю̀ помѧни́ мѧ. ꙗ҆́кѡ мыта́рь ᲂу҆мили́хсѧ бїѧ̀ в̾ пе́рси зовꙋ̀ ны́нѣ ѡ҆чи́сти, ꙗ҆́коже блꙋ́днагѡ прїими́ мѧ, и҆ прости́ мѧ ѿ всѣ́хъ мои́хъ ѕо́лъ всецр҃ю, ꙗ҆́кѡ да пою́ ти кра́йнюю бл҃гость.</p>

<p><red>сла́ва. В</red>оздохнѝ ны́нѣ дꙋшѐ преѻ҆каѧ́н наѧ, и҆ возопѝ хрⷭ҇тꙋ̀, и҆́же менѐ ра́ди во́лею ѡ҆бнища́въ гдⷭ҇и, ѡ҆бнища́вша мѧ ѿ всѧ́кого бл҃годѣѧ́нїѧ, до́брыхъ бога́ тствомъ, ꙗ҆́кѡ бл҃гъ и҆ многомлⷭ҇тивъ є҆ди́нъ, ѡ҆бога́ти мѧ.</p>

<p><red>и҆ ны́нѣ, боⷢ҇. С</red>вѣ́тлыми мл҃твами сѝ дв҃о, мы́сленѣи моѝ ѻ҆́чи ѡ҆мраче́нїи ѕло́бою, просвѣтѝ молю́сѧ, и҆ к̾пꙋте́мъ покаѧ́нїѧ в̾веди́ мѧ, ꙗ҆́кѡ да до́лжно тѧ̀ пѣсносло́влю, ꙗ҆́же па́че сло́ва сло́во ро́ждьшꙋю.</p>

<p><red>ѿпꙋ́стъ: В</red>оскр҃сы́и и҆з̾ ме́ртвыхъ, гдⷭ҇и і҆с҃е хрⷭ҇тѐ сы́не бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>