Т=ропа́рь , а҆леѯа́ндрꙋ не́вскомꙋ . гла́съ , д҃ .=

~Ꙗ҆́кѡ бл҃гочести́вагѡ ко́рене , пречⷭ҇тна́ѧ ѿ́расль бы́сть бл҃же́нне а҆леѯа́ндре , ꙗ҆ви́ бо тѧ хрⷭ҇то́съ рꙋ́сстѣй землѝ но́ваго чюдотво́рца , ꙗ҆́кѡ нѣ́кое сокро́вище пре сла́внѡ и҆ бг҃опрїѧ́тнѡ . тѣ́мъ дне́сь со ше́дшесѧ вѣ́рою и҆ любо́вїю , во ѱл҃мѣ́хъ и҆ пѣ́нїихъ ра́дꙋющесѧ сла́вимъ гдⷭ҇а , да́вшагѡ тѝ бл҃года́ть и҆сцѣле́нїемъ . є҆го́же молѝ сохрани́ти гра́дъ се́й , и҆ держа́вѣ сро́дникъ твои́хъ , є҆́же бг҃оꙋго́днѣ бы́ти , и҆ сыново́мъ рꙋ́сским̾ спасти́сѧ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , д҃ . пѣ́снь , а҃ . і҆рмо́съ . М=о́рѧ чермна́гѡ пꙋчи́нꙋ , немо́крыми стопа́ми дре́вле ше́ствовавъ і҆и҃ль , крⷭ҇то ѡбра́зно мѡѷсе́ѡвыма рꙋка́ма , а҆мали́ ковꙋ си́лꙋ в̾ пꙋсты́ни побѣди́лъ є҆́сть .

=запѣ́въ : С=т҃ы́и бл҃говѣ́рныи вели́кїи кн҃же а҆леѯа́ндре , молѝ бг҃а ѡ҆ на́съ =[покло́н̾].=

~Прїи́мша въ свое́мъ срⷣцы бл҃же , твою̀ бл҃года́ть дх҃о́внꙋю тве́рдѡ , премꙋ́драго повелѣ́нїѧ , и҆ въ дш҃ѧ бл҃гочести́выхъ вложи́вшагѡ , похвала́ми да́ждь ᲂу҆бла жи́ти , а҆леѯа́ндра пресла́внагѡ .

~Свѣти́льниче многосвѣ́тлыи рꙋ́сскїѧ землѝ , чюдесы̀ ꙗ҆́коже сл҃нце второ́е сїѧ́ѧ , всѣ́хъ на́съ помина́й , соверша́ю щихъ па́мѧть твою̀ а҆леѯа́ндре бл҃же́нне .

=сла́ва . Ц=р҃кви бы́сть хрⷭ҇то́вѣ красота̀ бл҃же́нне , пѣ́нїемъ бо сїю̀ ᲂу҆краси́лъ є҆сѝ пресла́вне . и҆ ны́нѣ мо́лимъ тѧ , сво бодѝ на́съ , ѿ всѧ́кїѧ бра́ни бори́телѧ , пою́щихъ тѧ а҆леѯа́ндре .

=и҆ нн҃ѣ , боⷢ҇ . Р=а́дꙋисѧ бл҃года́ти и҆сто́чни че , ра́дꙋисѧ лѣ́ствице и҆ две́рь нбⷭ҇наѧ , ра́дꙋисѧ свѣти́льниче , и҆ рꙋ́чко злата́ѧ , и҆ горо̀ несѣко́маѧ дв҃о , ꙗ҆́же жизно да́вца хрⷭ҇та̀ ми́рови ро́ждьши .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и бл҃говѣ́рныи вели́кїи кн҃же а҆леѯа́н дре , ꙗ҆́кѡ всѝ по́ бз҃ѣ къ тебѣ̀ прибѣ га́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . В=есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи , ты́ ми крѣ́ пость гдⷭ҇и , и҆ прибе́жище и҆ ᲂу҆тверже́нїе .

~Въ ве́сь ми́ръ про́йде сла́ва чюде́съ твои́хъ бл҃же́нне , и҆́ми же просвѣтѝ все ле́ннꙋю , ѿ всѣ́хъ напа́стей и҆збавлѧ́ѧ при́снѡ .

~Бл҃гочести́ваго и҆ вѣнцено́снаго а҆леѯа́н дра , соше́дшесѧ по достоѧ́нїю восхва́ лимъ , ꙗ҆́кѡ чюде́съ пода́телѧ ѡ҆би́льна го , и҆ гдⷭ҇ви молѧ́щасѧ ѡ҆ всѣ́хъ на́съ .

=сла́ва . И҆=сто́чникъ чюде́съ гро́бъ тво́й ꙗ҆ви́сѧ неи҆зчерпа́емыи , ѿ него́ же рѣ́ ки и҆сцѣле́ней и҆злива́еши , и҆́же вѣ́рнѡ па́мѧть твою̀ творѧ́щымъ бл҃же́нне .

=и҆ ны́нѣ , боⷢ҇ . Т=ы̀ є҆ди́на на землѝ , прее сте́ственымъ бл҃ги́мъ хода́таица мт҃и бж҃їѧ бы́сть , тѣ́мъ ти ра́дꙋисѧ зове́м̾ .

=сѣда́ленъ . гла́съ , и҃ . Ꙗ҆́=кѡ ѕвѣзда̀ мно госвѣ́тлаѧ , ѿ восто́ка произше́дъ , ꙗ҆ви́лсѧ є҆сѝ свѣ́тлагѡ ра́ди житїѧ̀ твоегѡ̀ , и҆ чистоты̀ дш҃е́вныѧ и҆ тѣле́ сныѧ сосꙋ́дъ ст҃о́мꙋ дх҃ꙋ . и҆ сегѡ̀ ра́ди по ᲂу҆спе́нїи твое́мъ ѿ мно́гъ лѣ́тъ во́ гробѣ нетлѣ́нны ѡ҆брѣто́шасѧ ст҃ы́ѧ ти мо́щи , ѿ ни́хже и҆сточа́еши рѣ́ки чюде́съ и҆сцѣле́нїи , вѣ́рнѡ зовꙋ́щымъ ти , ра́дꙋисѧ бл҃говѣ́рныи вели́кїи кн҃же а҆леѯа́ндре .

=сла́ва , и҆ нн҃ѣ , боⷢ҇ . Ꙗ҆́=кѡ всенепоро́чнаѧ невѣ́сто творцꙋ̀ , ꙗ҆́ко неи҆скꙋсомꙋ́жнаѧ мт҃и и҆зба́вителѧ прїѧ́телище , ꙗ҆́кѡ сꙋ́щи ᲂу҆тѣ́шителѧ всепѣ́таѧ , без̾зако́ нїю мѧ сꙋ́ща скве́рно жили́ще , и҆ бѣсо́мъ и҆гра́лище въ ра́зꙋмѣ бы́вша , потщи́сѧ и҆ си́хъ ѕлодѣ́йствїѧ мѧ и҆зба́вити , свѣ́тло жили́ще добродѣ́ тельми содѣ́лавши , свѣтода́тельнаѧ и҆ нетлѣ́ннаѧ , разженѝ ѻ҆́блакъ страсте́й , и҆ вы́шнѧгѡ прича́стїѧ сподо́би , и҆ свѣ́ тꙋ невече́рнемꙋ моли́твами сѝ .

=пѣ́снь , д҃ . і҆рмоⷭ҇ . В=оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ , ста̀ в̾ чинꙋ̀ свое́мъ , досто́йнѡ взыва́ ющи , сла́ва си́лѣ твое́й гдⷭ҇и .

~Кто̀ любо́вь твою̀ и҆ млⷭ҇ть ко всѣ́мъ чл҃кѡмъ , па́че же к̾ ни́щымъ и҆згл҃етъ ; и҆ по сме́рти ᲂу҆́бѡ ꙗ҆́кѡ жи́въ просте́рлъ є҆сѝ рꙋ́кꙋ свою̀ , и҆ прїѧ́тъ ѿ ст҃лѧ сви́ токъ грѣхо́въ проще́нїѧ .

~Дне́сь дн҃ь ст҃а́гѡ пра́зднественыи , мно́ гихъ созыва́етъ на весе́лїе дх҃о́вное и҆ трапе́зꙋ , и҆ пи́щꙋ нетлѣ́нныѧ жи́зни , бжⷭ҇твенагѡ наслажде́нїѧ .

=сла́ва . К=ъ бжⷭ҇твеномꙋ свѣ́тꙋ ны́нѣ пре ста́висѧ , свѣ́та сн҃ъ возлю́бленъ бы́въ . въ ра́дости и҆ красотѣ̀ съ ли́ки а҆́гг҃льски ми , ны́нѣ ра́достно ликꙋ́еши бл҃же́нне .

=и҆ ны́нѣ , боⷢ҇ . С=вѣ́та твоегѡ̀ блиста́нь ми , ѡ҆зарѝ ѻ҆трокови́це всенепоро́чнаѧ , є҆́же въ нощѝ страсте́й и҆скꙋше́нїи ѡ҆дер жи́мое срⷣце моѐ , пра́вды сл҃нце свѣ́тъ воз̾сїѧ́вшаѧ .

=пѣ́снь , є҃ . і҆рмо́съ . Т=ы̀ гдⷭ҇и ми свѣ́тъ в̾ ми́ръ прише́лъ є҆сѝ , свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ , вѣ́рою воспѣва́ющыѧ тѧ .

~Досточю́днаѧ и҆ пресла́внаѧ па́мѧть твоѧ̀ , восїѧ̀ в̾ рꙋ́сстѣй землѝ бл҃же́нне , и҆ ра́достнѡ вѣ́рныхъ весели́тъ собо́ры .

~Ѿверзо́шасѧ тебѣ̀ две́ри є҆де́мскїѧ , и҆ несказа́ненъ свѣ́тъ и҆ трисїѧ́ненъ восїѧ̀ бл҃же́нне , въ неподви́жимѣмъ црⷭ҇твїи нбⷭ҇нѣмъ , и҆ пра́ведныхъ весе́лїе прїѧ́тъ ра́дꙋѧсѧ .

=сла́ва . Н=н҃ѣ а҆леѯа́ндръ вели́кїи , си́рым̾ , и҆ вдови́цамъ млⷭ҇тивыи печа́льникъ , ѻ҆те́ чествїе своѐ и҆ всѧ̀ вкꙋ́пѣ ꙗ҆́вѣ созыва́ етъ , прїиди́те собра́вшесѧ , ꙗ҆́кѡ ѻ҆́бще мꙋ застꙋ́пникꙋ свѣ́тло торжествꙋ́емъ .

=и҆ ны́нѣ , боⷢ҇ . С=ы́и во́ зрацѣ бж҃їи пре бжⷭ҇твеныи всели́сѧ в̾ чре́во твоѐ , в̾ зра́к̾ мо́й ѡ҆блече́сѧ гдⷭ҇ь пренепоро́чнаѧ .

=пѣ́снь , ѕ҃ . і҆рмо́съ . П=ожрꙋ́ти со́ гласомъ хвале́нїѧ гдⷭ҇и , цр҃кви вопїе́тъ ти , ѿ бѣсо́вскїѧ кро́ви ѡ҆чи́щшисѧ , млⷭ҇тїю ѿ ре́бръ и҆сте́кшею ти кро́вїю .

~Твоѧ̀ ст҃а́ѧ па́мѧть а҆леѯа́ндре , вселе́н нꙋю весели́тъ , созыва́ющи вѣ́рныѧ въ честны́и хра́мъ тво́й , въ не́мже ны́нѣ ра́достїю совокꙋ́пльшесѧ , тѧ̀ мо́лимъ , ꙗ҆зы́ческагѡ наше́ствїѧ и҆зба́ви лю́ди своѧ̀ пресла́вне .

~Весе́лїѧ дне́сь всѧ̀ и҆спо́лнисѧ рꙋ́сскаѧ зе млѧ̀ , въ нарочи́тыи дн҃ь пра́здника пре сла́внагѡ чюдотво́рца , а҆леѯа́ндра бл҃же́н нагѡ , соблюда́етъ бо ѻ҆те́чество своѐ вы́нꙋ не навѣ́тнѡ .

=сла́ва . С=и́рымъ и҆ вдови́цамъ застꙋ́пни ка , и҆ в̾ бѣда́хъ непобори́маго помо́щ ника , пѣ́сньми а҆леѯа́ндра ᲂу҆блажи́мъ сла́вѧще , пра́зднꙋющихъ бо па́мѧть є҆гѡ̀ ве́селѡ , ѿ бѣ́дъ и҆збавлѧ́етъ и҆ скорбе́й .

=и҆ ны́нѣ , боⷢ҇ . С=т҃ы́и і҆с҃ъ всели́сѧ во ᲂу҆тро́бꙋ твою̀ , и҆́же во ст҃ы́хъ дв҃о почи ва́ѧи , и҆ прославлѧ́ѧ и҆́же вѣ́рою и҆́стин ною , сегѡ̀ ѻ҆трокови́це сла́вѧщихъ .

=конда́къ . гла́съ , и҃ . Ꙗ҆́=кѡ ѕвѣздꙋ́ тѧ воз̾сїѧ́вшꙋ рꙋ́сстѣй землѝ дне́сь почте́мъ . всю́ бо странꙋ̀ сїю̀ чюдесы̀ и҆ добро́тою ѡ҆богати́в̾ , просвѣща́еши вѣ́ рою чтꙋ́щихъ па́мѧть твою̀ а҆леѯа́ндре бл҃же́нне . тѣ́мъ вопїе́мъ ти лю́дїе твоѝ сꙋ́ще , молѝ хрⷭ҇та̀ бг҃а спастѝ ѻ҆те́чествїе твоѐ , и҆ держа́вꙋ рꙋ́сскихъ кн҃зе́й , и҆ всѣ́хъ притека́ющихъ къ ра́цѣ моще́й твои́хъ , и҆ вѣ́рнѡ вопїю́щихъ ти , ра́дꙋ исѧ гра́дꙋ на́шемꙋ застꙋпле́нїе .

=и҆́косъ . В=е́лїи чюдотво́рецъ ꙗ҆ви́сѧ рꙋ́сс тѣй землѝ бл҃же́нныи а҆леѯа́ндръ , неви́ димѡ хрⷭ҇то́вы лю́ди посѣща́ѧ , и҆ и҆сцѣ ле́нїѧ подава́ѧ бога́тно , всѣ́мъ ѿ дш҃и приходѧ́щымъ , и҆ согла́снѡ вопїю́щымъ си́це , ра́дꙋисѧ сто́лпе пресвѣ́тлыи , про свѣща́ѧ на́съ чюде́съ свѣтлостьмѝ . ра́ дꙋисѧ велехва́льнагѡ кралѧ̀ побѣди́ выи посо́бїемъ бж҃їимъ . ра́дꙋисѧ свобо ди́выи гра́дъ пско́въ ѿ невѣ́рныхъ . ра́дꙋисѧ ри́мскаѧ ᲂу҆че́нїѧ презрѣ́выи , и҆ пре́лесть и҆́хъ ни во что́же вмѣни́въ . ра́дꙋисѧ ꙗ҆́кѡ воспрїѧ́лъ є҆сѝ в̾ тлѣ́н ныхъ мѣ́стѡ нетлѣ́ннаѧ . ра́дꙋисѧ свѣ́ та непристꙋ́пнагѡ зри́телю . ра́дꙋисѧ ꙗ҆́кѡ ликꙋ́еши со а҆́гг҃лы . ра́дꙋисѧ ѻ҆́бла че росны́и , вѣ́рныхъ мы́сли ѡ҆роша́ѧи . ра́дꙋисѧ те́мныхъ страсте́й прогони́те лю . ра́дꙋисѧ рꙋ́сской землѝ застꙋ́пниче . ра́дꙋисѧ гра́дꙋ на́шемꙋ застꙋпле́нїе .

=пѣ́снь , з҃ . і҆рмо́съ . В=пещѝ а҆враа́мскїѧ си дѣ́ти перси́дстѣй , любо́вїю бл҃говѣ́рїѧ па́че не́жели пла́менемъ ѡ҆палѧ́еми взыва́хꙋ , бл҃гослове́нъ є҆сѝ въ цр҃кви сла́вы твоеѧ̀ гдⷭ҇и .

~Дне́сь цр҃кви хрⷭ҇то́ва пра́зднꙋющи , а҆ле ѯа́ндрово торжество̀ бы́вшее ѡ҆́ бз҃ѣ , соше́дшимсѧ вои́стинꙋ и҆сточа́етъ и҆сцѣле́нїе , прилѣ́жнѡ молѧ́щымсѧ и҆ любо́вїю пою́щымъ є҆гѡ̀ .

~Во всѣ́хъ страна́хъ произы́де вѣща́нїе , ꙗ҆́кѡ на́шемꙋ гра́дꙋ ꙗ҆ви́сѧ чюдотво́рец̾ пресла́венъ , и҆сточа́ѧ и҆сцѣле́ней мно́же ство , всѣ́мъ просѧ́щымъ те́плѣ .

=сла́ва . Д=не́сь весе́лїѧ и҆сполнѧ́етсѧ хра́м̾ бг҃а на́шегѡ , въ не́мже лежа́тъ чⷭ҇тны́ѧ мо́щи бл҃же́ннагѡ . и҆ всѝ притека́ющїи ѡ҆блобыза́ютъ со́ страхомъ ст҃ꙋ́ю ра́кꙋ пресла́внагѡ , и҆ прїе́млютъ и҆сцѣле́нїе .

=и҆ нн҃ѣ , боⷢ҇ . В=ы́шнѧгѡ ѡ҆сщ҃е́нное бж҃їе селе́нїе , ра́дꙋисѧ . тобо́ю бо даде́сѧ ра́до сть бцⷣе вопїю́щым̾ ти , бл҃гослове́на ты̀ в̾ жена́хъ пренепоро́чнаѧ влⷣчце .

=пѣ́снь , и҃ . і҆рмо́съ . Р=ꙋ́цѣ распросте́ръ данїи́лъ , льво́ва зїѧ́нїѧ в̾ ро́вѣ затчѐ , ѻ҆́гненꙋю же си́лꙋ ᲂу҆гаси́ша добродѣ́ телїю поѧ́савшесѧ , и҆́же бл҃гоче́стїѧ лю би́тели ѻ҆́троцы взыва́юще , бл҃госло ви́те всѧ̀ дѣ́ла гдⷭ҇нѧ гдⷭ҇а .

~А҆́гг҃льстїи чи́ни хва́лѧтъ тѧ пресла́вне , и҆ чл҃честїи ро́ди пою́тъ непреста́ннѡ , творѧ́ще вѣ́рнѡ па́мѧть твою̀ , а҆леѯа́ ндре великоимени́те .

~Тебѐ в̾ чюдесѣ́хъ сла́вна , рꙋ́сскимъ стра на́мъ показа̀ бг҃ъ а҆леѯа́ндре , ᲂу҆краси́ тѧ нбⷭ҇ными дармѝ , тогѡ̀ молѝ поми́ ловати всѣ́хъ на́съ .

=сла́ва . П=обѣдоистинноимени́тъ , вои́с тинꙋ вѣ́рнымъ лю́демъ в̾ бѣда́хъ , крѣ́ покъ помо́щникъ ꙗ҆ви́сѧ , а҆леѯа́ндре бл҃же́нне .

=и҆ ны́нѣ , боⷢ҇ . С=щ҃е́нныи тѧ проро́къ , бл҃гоѡ҆бра́знѡ проповѣ́да , две́рь и҆ го́рꙋ и҆ сѣ́нь и҆ зе́млю ст҃ꙋ́ю , и҆ ѻ҆́блак̾ свѣ́та . и҆з̾ него́ же во тмѣ̀ сꙋ́щымъ , восїѧ̀ сл҃нце , дв҃о , є҆ди́нъ свѣтода́вецъ .

=пѣ́снь , ѳ҃ . і҆рмоⷭ҇ . К=а́мень нерꙋкосѣ́чныѧ горы̀ , ѿ несѣко́мыѧ тѧ дв҃цы краеꙋго́ льныи ѿсѣче́сѧ хрⷭ҇то́съ , совокꙋпи́въ раз̾стоѧ́щаѧсѧ є҆стества̀ . тѣ́мъ веселѧ́ щесѧ , тѧ̀ бцⷣе велича́емъ .

~Красе́нъ тѣ́ломъ и҆ дш҃е́ю , и҆ бл҃гоче́с тїемъ сїѧ́ѧ сла́вне бжⷭ҇твенагѡ ра́зꙋма , ѻ҆рга́нъ бы́сть ст҃а́гѡ дх҃а . и҆ по сме́рти ᲂу҆́бѡ к̾ без̾сме́ртной жи́зни , и҆ нескон ча́емомꙋ бл҃же́нствꙋ , прише́лъ є҆сѝ ра́дꙋ ѧсѧ а҆леѯа́ндре бг҃омꙋ́дре .

~Ꙗ҆́кѡ свѣтоза́рное бл҃же́нне сл҃нце воз̾ сїѧ́въ ѿ за́пада , и҆ всю̀ зарѧ́ми бл҃го че́стїѧ рꙋ́сскꙋю зе́млю просвѣти́лъ є҆сѝ , и҆ ѿгна́лъ є҆сѝ тмꙋ̀ глꙋбо́кꙋю є҆рети́че ствꙋющихъ , а҆леѯа́ндре пресла́вне .

=сла́ва . Т=воѐ ст҃о́е преставле́нїе дне́сь свѣ́ тлѡ пра́зднꙋемъ . и҆спо́лни ра́дости и҆ весе́лїѧ восхвалѧ́ющихъ тѧ , а҆леѯа́ндре великоимени́те .

=и҆ ны́нѣ , боⷢ҇ . С=вѣ́томъ мѧ твоегѡ̀ ми лосе́рдїѧ , и҆́же во тмѣ̀ неразꙋ́мїѧ лежа́ щагѡ ѡ҆зарѝ , є҆ди́на свѣтода́вца ро́ж дьшаѧ , и҆зба́вителѧ и҆ бг҃а , и҆́же ст҃ы́хъ вѣнча́вшагѡ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ бл҃говѣ́рнагѡ вели́каго кн҃зѧ а҆леѯа́ндра не́вскаго , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

