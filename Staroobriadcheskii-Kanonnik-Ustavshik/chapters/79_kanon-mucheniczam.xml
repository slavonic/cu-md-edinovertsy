<document xmlns="http://www.ponomar.net/culiturgical">
<p>Т<red>ропа́рь, мч҃нцамъ. гла́съ, а҃.</red></p>

<p><red>А҆́</red>гницы слове́сныѧ а҆́гньцꙋ и҆ па́стырю приведо́стесѧ мꙋче́нїемъ, ко хрⷭ҇тꙋ̀ тече́ нїе сконча́вше, и҆ вѣ́рꙋ соблю́дше. тѣ́м̾ же дне́сь ра́достною дш҃е́ю, соверша́емъ досточю́днїи ст҃ꙋ́ю ва́шꙋ па́мѧть, хрⷭ҇та̀ велича́юще <red>[два́жды].</red></p>

<p><red>сла́ва, и҆ ны́нѣ, боⷢ҇. Г</red>аврїи́лꙋ провѣща́в шꙋ ти дв҃о, є҆́же ра́дꙋисѧ. и҆ со́ гласомъ воплоща́шесѧ всѣ́хъ влⷣка, въ тебѣ̀ ст҃ѣ́мъ кїѡ́тѣ, ꙗ҆́коже речѐ пра́ведныи дв҃дъ. ꙗ҆ви́сѧ простра́ннѣйши небе́съ, поноси́вши зижди́телѧ своегѡ̀. сла́ва все́льшемꙋсѧ в̾ тѧ̀, сла́ва проше́дшемꙋ и҆з̾ тебѐ, сла́ва свободи́вшемꙋ на́съ ржⷭ҇тво́мъ  твои́мъ.</p>

<p>К<red>ано́нъ. гла́съ, д҃. пѣ́снь, а҃. і҆рмо́с̾. Ѿ</red>ве́ рзꙋ ᲂу҆ста̀ моѧ̀, и҆ напо́лнѧтсѧ дх҃а, и҆ сло́во ѿры́гнꙋ цр҃цѣ мт҃ри, и҆ ꙗ҆влю́сѧ свѣ́тло торжествꙋ́ѧ, и҆ воспою̀ ра́дꙋѧсѧ тоѧ̀ чюдеса̀.</p>

<p><red>запѣ́въ: С</red>т҃ы́ѧ мч҃нцы, моли́те бг҃а ѡ҆ на́съ <red>[покло́н̾].</red></p>

<p><red>К</red>рѣ́пкѡ на проти́внаго подвиза́стесѧ мч҃нцы, поще́нїемъ пе́рвїе, та́же второ́е кровьны́ми страда́нїи. сегѡ̀ ра́ди ва́шꙋ па́мѧть вѣ́рою почита́емъ.</p>

<p><red>О</red>у҆ѧзви́вшесѧ жела́нїемъ, претерпѣ́вша гѡ на́съ ра́ди крⷭ҇тъ и҆ сме́рть, сегѡ̀ сто па́мъ послѣ́доваша прпⷣбныѧ мч҃нцы, плотьскꙋ́ю не́мощь забы́вше.</p>

<p><red>сла́ва. Е҆́</red>ллинскаѧ же́ртвища, и҆ бѣсо́в скаѧ ѡ҆полче́нїѧ, ѻ҆рꙋ́жїемъ страда́нїѧ низверго́сте, и҆ принесо́стесѧ в̾ цр҃ковь нбⷭ҇нꙋю, всесожже́нїѧ ѡ҆дш҃евле́наѧ, мч҃нцы пречестны́ѧ.</p>

<p><red>и҆ ны́нѣ, боⷢ҇. О</red>у҆крѣпи́вшесѧ бл҃года́тїю, воз̾сїѧ́вшаго пренепоро́чнаѧ и҆з̾ ложе́сн̾ твои́хъ, дв҃ы ѻ҆трокови́цы, прирази́ша сѧ к̾ болѣ́знемъ мꙋче́нїѧ, и҆ приведо́ шасѧ во слѣ́дъ тебѐ ра́дꙋющесѧ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃ы́ѧ мч҃нцы, ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмоⷭ҇. Л</red>ꙋ́къ си́льныхъ и҆знемо́ же, а҆ не́мощнїи препоѧ́сашасѧ си́лою. сего̀ ра́ди воз̾весели́сѧ, ѡ҆́ гдⷭ҇ѣ срⷣце моѐ.</p>

<p><red>С</red>и́лою крѣ́пкою ѿ́ бг҃а ᲂу҆крѣплѧ́еми, проти́внагѡ борца̀ попра́ша си́лꙋ. и҆ сегѡ̀ ра́ди ꙗ҆́кѡ побѣдонѡ́сицы непобѣ ди́мїи просла́вишасѧ.</p>

<p><red>Ꙗ҆</red>ви́шасѧ ѕвѣри́на зїѧ́нїѧ без̾дѣ́льна, бжⷭ҇твеною си́лою хрⷭ҇то́вою, и҆ и҆зба́влени бы́сте бг҃омꙋ́дрыѧ, неврежде́ны бг҃а про славлѧ́юще.</p>

<p><red>сла́ва. М</red>ꙋ́дростїю и҆ бл҃года́тїю просвѣ́щь сѧ ᲂу҆́мъ ва́шъ, мꙋчи́тель преще́нїѧ не ᲂу҆страши́стесѧ страстоте́рпицы сп҃совы, бж҃їею  си́лою  ᲂу҆крѣплѧ́еми.</p>

<p><red>и҆ ны́нѣ, боⷢ҇. Р</red>азꙋмѣ́вше бл҃говѣ́рнѡ, проповѣ́дꙋемъ тебѐ и҆́стиннꙋю бж҃їю мт҃рь всенепоро́чнꙋю. тобо́ю бо с̾ на́ми зижди́тель совокꙋпи́тисѧ и҆зво́ли.</p>

<p><red>сѣда́ленъ. гла́съ, а҃. Ч</red>юдесе́мъ ва́съ и҆сто́ чники стѧжа́вше, почерпа́емъ здра́вїе ѡ҆би́льнѡ, мч҃нцы прехва́льнїи, пою́ще болѣ́зни ва́ша, и҆ ре́вность бжⷭ҇твенꙋю, и҆ ꙗ҆́звы до́блественныѧ и҆ по́двиги. и҆ соверша́емъ ва́шꙋ досточю́днꙋю па́мѧть въ сла́вꙋ бг҃а на́шегѡ.</p>

<p><red>сла́ва, и҆ нн҃ѣ, боⷢ҇. М</red>л҃твы свои́хъ ра́бъ прїимѝ бцⷣе, и҆ и҆зба́ви на́съ ѿ всѧ́кїѧ бѣды̀, ꙗ҆́кѡ ро́ждьшаѧ хрⷭ҇та̀ сп҃са, и҆зба́ вителѧ дш҃а́мъ на́шимъ.</p>

<p><red>пѣ́снь, д҃. і҆рмо́съ. С</red>ѣдѧ́и во сла́вѣ, на прⷭ҇то́лѣ бжⷭ҇твеннѣ, на ѻ҆́блацѣ ле́гцѣ, прїи́де і҆с҃ъ пребжⷭ҇твенныи, ѿ пречⷭ҇тыѧ дв҃ы, спасе́ же вопїю́щыѧ, сла́ва хрⷭ҇тѐ си́лѣ твое́й.</p>

<p><red>П</red>ретерпѣ́вше мꙋче́нїѧ, и҆ ра́ны тѣле́с ныѧ, разли́чными ѻ҆бразы̀, сокрꙋше́нїе же ᲂу҆до́мъ, и҆ ѡ҆пале́нїѧ, нбⷭ҇наѧ селе́нїѧ наслѣ́довасте, насла́ждьшесѧ дре́ва жи во́тнагѡ досточю́днїи.</p>

<p><red>М</red>ꙋ́ченицъ бл҃же́нныхъ по́двигꙋ ᲂу҆диви́ шасѧ нбⷭ҇ныѧ си́лы, ка́кѡ врага̀ побѣ ди́ша в̾ же́нстѣмъ є҆стествѣ̀, ᲂу҆крѣплѧ́ еми си́лою ѿ дв҃ы воз̾сїѧ́вшагѡ.</p>

<p><red>сла́ва. Ѿ</red>ве́ргше мирскꙋ́ю всю̀ сꙋетꙋ̀, бг҃ꙋ є҆ди́номꙋ все́ю дш҃е́ю прилѣпи́стесѧ. тѣ́мже по́стническїѧ трꙋды̀, и҆ мꙋче́ нїѧ претерпѣ́сте, невѣ́сты хрⷭ҇то́вы терпѣли́выѧ.</p>

<p><red>и҆ ны́нѣ, боⷢ҇. С</red>ни́де во́ чрево твоѐ пре непоро́чнаѧ гдⷭ҇ь, ꙗ҆́кѡ до́ждь на рꙋно̀, ꙗ҆́коже речѐ проро́къ дре́вле. є҆го́же во двою̀ сꙋществꙋ̀ родила̀ є҆сѝ, є҆мꙋ́же зове́мъ, сла́ва хрⷭ҇тѐ си́лѣ твое́й.</p>

<p><red>пѣ́снь, є҃. і҆рмо́съ. Н</red>ечести́вїи неꙋ́зрѧтъ сла́вы твоеѧ̀ хрⷭ҇тѐ, но мы́ тѧ є҆диноро́ дне ѻ҆́ч҃ее заре́нїе сла́вы бж҃їѧ. ѿ́ нощи ᲂу҆́треннююще, воспѣва́емъ тѧ млрⷭ҇де.</p>

<p><red>Ꙗ҆́</red>кѡ а҆́гницы непоро́чныѧ, и҆ ꙗ҆́кѡ же́ртвы прїѧ́тны, хрⷭ҇то́ви и҆́стинномꙋ па́стырю принесо́стесѧ, приноше́нїѧ соверше́нна, и҆ прїѧ́тна всесожже́нїѧ.</p>

<p><red>О</red>у҆мертви́вшесѧ тѣ́ломъ и҆ ѡ҆жи́сте дш҃е́ю, ᲂу҆мертви́вшемꙋ крѣ́пость сме́рт нꙋю, мч҃нцы подо́бѧщесѧ, крⷭ҇тъ и҆ сме́ рть и҆ стра́сть во́льнꙋю претерпѣ́вшемꙋ.</p>

<p><red>сла́ва. Е҆</red>ди́нъ и҆мꙋ́ще ра́зꙋмъ в̾ тѣле сѣ́хъ мно́зѣхъ, разли́чными ра́нами стрꙋ́жеми, и҆ ѻ҆гне́м̾ сожига́еми, є҆ди́на го всѣ́хъ гдⷭ҇а і҆с҃а и҆сповѣ́дахꙋ бг҃омꙋ́дрїи.</p>

<p><red>и҆ ны́нѣ, боⷢ҇. В</red>оздви́гни мѧ па́дшаго в̾ ро́вѣ страсте́й, и҆ ᲂу҆пра́ви мѧ, ꙗ҆́же бг҃а и҆ прави́телѧ ро́ждьшаѧ, є҆ди́на всенепо ро́чнаѧ, совокꙋпи́вшагѡ бл҃года́тїю раз̾ стоѧ́щыѧсѧ пе́рвїе.</p>

<p><red>пѣ́снь, ѕ҃. і҆рмо́съ. П</red>ожрꙋ́ти со́ гласомъ хвале́нїѧ гдⷭ҇и, цр҃кви вопїе́тъ ти, ѿ бѣсо́вскїѧ кро́ви ѡ҆чи́щшисѧ, млⷭ҇тїю ѿ ре́бръ и҆сте́кшею ти кро́вїю.</p>

<p><red>Р</red>аздраже́на и҆ нога́ма же́нскима ѕмі́ѧ попира́ема, зрѧ́щи пра́мати бжⷭ҇твенѡ ра́дꙋетсѧ, и҆́же тꙋ̀ ле́стїю и҆з̾ раѧ̀, и҆з гна́вшагѡ пе́рвѣе.</p>

<p><red>П</red>още́нїе к̾ страда́нїю зако́нномꙋ соч та́вше, женихꙋ̀ дш҃е́вномꙋ ны́нѣ нетлѣ́ннѡ приложи́стесѧ, и҆ в̾ черто́зѣ нбⷭ҇нѣмъ, весе́лою дш҃е́ю водворѧ́етесѧ.</p>

<p><red>сла́ва. В</red>озвыша́емыѧ мꙋчи́тельныѧ во́лны, мч҃нческїѧ кораблѝ погрꙋзи́ти невозмого́ша. крѣ́пкою бо рꙋко́ю, къ бжⷭ҇твеномꙋ приста́нищꙋ достиго́ша.</p>

<p><red>и҆ ны́нѣ, боⷢ҇. Г</red>лаго́лъ твои́хъ сбытїѧ̀ зрѧ́ще, велича́емъ тѧ вѧ́щше бг҃омт҃и, и҆ тебѐ возвели́чившаго, ро́дове бо всѝ тебѐ вои́стинꙋ ны́нѣ ᲂу҆бл҃жа́ютъ.</p>

<p><red>конда́къ. гла́съ, д҃. С</red>трⷭ҇тоте́рпицъ хрⷭ҇то́ выхъ па́мѧть пра́зднꙋемъ, и҆ вѣ́рою просѧ́ще по́мощи, и҆зба́витисѧ всѣ́мъ ѿ всѧ́кїѧ ско́рби, зовꙋ́ще, бг҃ъ на́шъ с̾на́ми, и҆́же си́хъ просла́вивый, ꙗ҆́коже и҆зво́ли.</p>

<p><red>и҆́косъ. Ч</red>юдесе́мъ ва́съ и҆сто́чники стѧжа́ вше, почерпа́емъ здра́вїе ѡ҆би́льнѡ мч҃нцы хрⷭ҇то́вы, почита́юще болѣ́зни ва́ша, и҆ ре́вность бжⷭ҇твенꙋю, и҆ ꙗ҆́звы до́блественныѧ и҆ по́двиги. и҆ соверша́ емъ ва́шꙋ досточю́днꙋю па́мѧть зовꙋ́ ще, бг҃ъ на́шъ съ на́ми, и҆́же си́хъ просла́вивый, ꙗ҆́коже и҆зво́ли.</p>

<p><red>пѣ́снь, з҃. і҆рмо́съ. С</red>пасы́и во ѻ҆гнѝ а҆враа́мскїѧ сѝ дѣ́ти, и҆ халдѣ́и ᲂу҆би́въ, ꙗ҆́же без̾ пра́вды пра́ведныѧ ᲂу҆ловлѧ́хꙋ, препѣ́тыи гдⷭ҇и бж҃е ѻ҆ц҃ъ блгⷭ҇ве́нъ є҆сѝ.</p>

<p><red>И҆</red>мꙋ́ще ѻ҆́чи серде́чныѧ, ко спаса́ющемꙋ бг҃ꙋ же и҆ цр҃ю, а҆́гницы хрⷭ҇то́вы, вни до́ша ко всѧ́ческимъ ѕлоко́зненнымъ полкѡ́мъ, и҆ побѣди́ша мꙋ́жески, во пїю́ще, бл҃гослове́нъ бг҃ъ ѻ҆ц҃ъ на́шихъ.</p>

<p><red>В</red>сѐ жела́нїе стѧжа́вше мч҃нцы, ко є҆ди́ номꙋ влⷣцѣ, жите́йскїѧ красоты̀ ꙗ҆́кѡ со́нъ вмѣни́сте, вопїю́ще, бл҃гослове́нъ бг҃ъ ѻ҆ц҃ъ на́шихъ.</p>

<p><red>сла́ва. Д</red>а не ᲂу҆ны́емъ, сѐ ѿве́рзесѧ черто́гъ, но па́че ста́немъ мꙋ́жески, хрⷭ҇то́съ бо вѣнцы̀ простира́етъ, и҆ тѣле́с̾ свои́хъ непощади́мъ, вопїѧ́хꙋ до́блїѧ мч҃нцы на сꙋди́щи.</p>

<p><red>и҆ ны́нѣ, боⷢ҇. Б</red>л҃гослове́нъ пло́дъ, бл҃го слове́нагѡ чре́ва твоегѡ̀ чи́стаѧ, є҆го́же бл҃гословѧ́тъ нбⷭ҇ныѧ си́лы, и҆ чл҃честїи собо́ри, и҆́же и҆зба́вльшагѡ на́съ ѿ пе́рвыѧ клѧ́твы бл҃гослове́наѧ.</p>

<p><red>пѣ́снь, и҃. і҆рмо́съ. Ѻ҆́</red>троки бл҃гочести́ выѧ в̾ пещѝ, ржⷭ҇тво̀ бг҃оро́диче спасло̀ є҆́сть. тогда̀ ᲂу҆́бѡ ѡ҆бразꙋ́емо, ны́нѣ же дѣ́йствꙋемо, вселе́ннꙋю всю̀ воз̾дви́же пѣ́ти, гдⷭ҇а воспѣва́йте дѣ́ла, и҆ превоз носи́те є҆гѡ̀ во́ вѣки.</p>

<p><red>В</red>о свѣ́тлыѧ ѻ҆де́жды себѐ, кро́вїю мꙋче́ нїѧ ѡ҆дѣ́ѧсте, совле́кшесѧ вои́стинꙋ и҆стлѣ́вшагѡ грѣхѝ чл҃ка, воспѣва́юще гдⷭ҇а по́йте дѣ́ла, и҆ превозноси́те є҆гѡ̀ во́ вѣки.</p>

<p><red>Б</red>ога́тагѡ свѣ́та свѣтоли́тїи, сл҃нца мы́ сленнагѡ бжⷭ҇твеными свѣтлостьмѝ, мч҃нцы прехва́льнїи, но́щь преидо́сте без̾бо́жїѧ, пою́ще во є҆ди́нствѣ дꙋшѝ, гдⷭ҇а воспѣва́йте дѣ́ла, и҆ превозноси́те є҆гѡ̀ во́ вѣки.</p>

<p><red>сла́ва. Ꙗ҆́</red>кѡ а҆́гницы, и҆ ꙗ҆́кѡ нескве́р ныѧ  ю҆́ницы,  ꙗ҆́кѡ  бж҃їѧ  голꙋ́бицы, ꙗ҆́кѡ самово́льныѧ же́ртвы, принесо́ стесѧ мч҃нцы зижди́телю, ꙗ҆́кѡ же́ртва непоро́чнаѧ, согла́снѡ пою́ще, гдⷭ҇а по́й те дѣ́ла, и҆ превозноси́те є҆гѡ̀ во́ вѣки.</p>

<p><red>и҆ ны́нѣ, боⷢ҇. В</red>ослѣ́дъ тебѐ теко́ша же ны̀ стрⷭ҇тоте́рпицы, ми́ра бл҃гоꙋха́ннагѡ жела́юще, пречⷭ҇таѧ бг҃оневѣ́сто, є҆ди́на неи҆скꙋсобра́чнаѧ, воз̾сїѧ́вшаго и҆́з̾чрева твоегѡ̀, є҆диноча́дагѡ ти сн҃а, и҆ съ тобо́ю црⷭ҇твꙋютъ вои́стинꙋ, пѣсносло́ вѧще  хрⷭ҇та̀  во́  вѣки.</p>

<p><red>пѣ́снь, ѳ҃. і҆рмо́съ. Е҆́</red>вва ᲂу҆́бѡ недꙋ́гомъ ѡ҆слꙋша́нїѧ, клѧ́твꙋ в̾сели́ла є҆́сть. ты́ же дв҃о бцⷣе прозѧбе́нїемъ прижи́тїѧ твоегѡ̀, ми́рови бл҃гослове́нїе процвѣла̀ є҆сѝ. тѣ́мъ тѧ̀ всѝ велича́емъ.</p>

<p><red>П</red>одава́ютъ и҆сцѣле́нїѧ ка́пли тре́бꙋю щымъ, ꙗ҆́кѡ ѿ и҆сто́чника пресла́вныѧ мч҃нцы, ᲂу҆толѧ́ютъ стра́сти болѣ́знен ныѧ, и҆ бѣсѡ́мъ прогонѧ́ютъ полкѝ. сердца́ же бг҃олюби́выхъ напоѧ́ютъ, на бл҃гопло́дїе бж҃їихъ дѣ́лъ.</p>

<p><red>В</red>ознесо́стесѧ, крѣ́пость на врагѝ прїи́ мше, и҆ а҆́гг҃лѡмъ ᲂу҆подо́бистесѧ, дре́ва живо́тнагѡ наслажда́етесѧ невозбра́н нѡ, въ раѝ бг҃оневѣ́стныѧ. и҆сто́чника до́брыхъ прїѧ́сте, ѡ҆́мирѣ молѧ́щесѧ.</p>

<p><red>сла́ва. П</red>а́мѧть ва́ша страстоте́рпицы, бжⷭ҇твеными сїѧ́ющи, свѣтови́дными бл҃года́тьми, помышле́нїе просвѣща́ет̾, похвалѧ́ющихъ ва́съ.</p>

<p><red>и҆ ны́нѣ, боⷢ҇. П</red>ремꙋ́дрости селе́нїе, па́че ᲂу҆ма̀ лꙋ́чши показа́сѧ, дв҃о непоро́чнаѧ, ѡ҆дш҃евле́нъ же прⷭ҇то́лъ и҆ две́рь. тѣ́мже ꙗ҆́кѡ цр҃цꙋ тѧ̀ жены̀ возлюби́ша дв҃ою, вослѣ́дъ тебѐ приведо́шасѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ мч҃нцъ <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>