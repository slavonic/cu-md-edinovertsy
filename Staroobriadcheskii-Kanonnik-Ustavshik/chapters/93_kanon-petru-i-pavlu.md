Т=ропа́рь , петрꙋ̀ и҆ па́влꙋ . гла́съ , д҃ .=

~И҆́же а҆пⷭ҇лѡмъ первопресто́лницы , и҆ все ле́ннѣй ᲂу҆чи́телїе , влⷣкꙋ всѣ́хъ моли́те , ми́ръ вселе́ннѣй дарова́ти , и҆ дш҃а́мъ на́шимъ ве́лїю млⷭ҇ть =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , д҃ . пѣ́снь , а҃ . і҆рмоⷭ҇ . Ѿ=ве́ рзꙋ ᲂу҆ста̀ моѧ̀ , и҆ напо́лнѧтсѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тлѡ торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́въ : С=т҃і́и сла́внїи верхо́внїи а҆пⷭ҇ли пе́тре и҆ па́вле , моли́те бг҃а ѡ҆ на́съ =[покло́н̾].=

~Пода́ждь ми гдⷭ҇и прест҃а́гѡ твоего̀ дх҃а , ка́плѧ дарова́нїѧ , сло́во наро́чито . и҆ возвеселю́сѧ вѣ́рнѡ похвалѧ́ѧ , пе́рвыхъ а҆пⷭ҇лъ твои́хъ и҆справле́нїѧ .

~Ѡ҆ста́вилъ є҆сѝ прехва́льне пе́тре , ᲂу҆се́р днѡ вре́меннаѧ , и҆ хрⷭ҇то́вѣмъ стопа́мъ послѣ́довалъ є҆сѝ . невѣ́рьство же ѡ҆ста́ вивъ па́вле , и҆ призва́вшемꙋ тѧ̀ послѣ́ довалъ є҆сѝ .

=сла́ва . Б=л҃года́ть а҆пⷭ҇ли сꙋ́щественѣ наше́дшꙋю ва́мъ прїе́мше , бжⷭ҇твенагѡ дх҃а , проидо́сте зе́млю всю̀ пе́тре и҆ па́вле , ᲂу҆ча́ще концы̀ .

=и҆ нн҃ѣ , боⷢ҇ . В=иті́йстїи многовѣща́ннїи , и҆ мꙋсикі́йстїи велегла́снїи ꙗ҆зы́цы , тѧ̀ не мо́гꙋтъ чти́ти , и҆лѝ пѣ́ти чи́стаѧ . па́че чл҃ка ѡ҆ содѣ́ѧннѣмъ на тебѣ̀ , є҆ди́на бы́сть бжⷭ҇твеныхъ та́инъ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и сла́внїи верхо́внїи а҆пⷭ҇ли пе́тре и҆ па́вле , ꙗ҆́кѡ всѝ по́ бз҃ѣ къ ва́мъ прибѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ въ бжⷭ҇твеннѣй ти сла́вѣ , вѣнце́мъ сла́вы сподо́би .

~Сро́дникъ пе́тре тебѣ̀ а҆ндре́й , проѧв лѧ́етъ месі́ю хрⷭ҇та̀ , к̾ немꙋ́ же вѣ́рою пристꙋпи́лъ є҆сѝ . и҆ ты̀ па́вле чю́дныи , бг҃одѣ́телнымъ креще́нїемъ , ѿ а҆на́нїи просвѣти́сѧ .

~Ле́стнѡ и҆́же писа́нїемъ зако́на , па́даю щїи ро́дъ і҆и҃левъ , просвѣще́нїемъ бл҃го да́ти пе́тръ приве́дъ . ꙗ҆зы́къ же стада̀ , па́велъ ѿ пре́лести и҆зба́ви .

=сла́ва . Н=а́ги и҆ про́сты , во ꙗ҆зы́ки пос ла́лъ є҆сѝ своѧ̀ ᲂу҆ченикѝ . вмѣ́стѡ ѻ҆рꙋ́ жїѧ , твоѐ и҆́мѧ носѧ́ще ст҃о́е , и҆ ле́ст нꙋю бра́нь хрⷭ҇тѐ , вѣ́рою разрꙋши́ша .

=и҆ ны́нѣ , боⷢ҇ . И҆=спо́лнисѧ а҆пⷭ҇ли позна́ти гдⷭ҇а всѧ̀ землѧ̀ , и҆́же ѿ дв҃ы возсїѧ́в шаго . и҆ ми́ра ѡ҆бно́вльша , бжⷭ҇твенымъ ва́шимъ проповѣ́данїем̾ , пе́тре и҆ па́вле прехва́льнаѧ .

=ѵ҆пако́й . гла́съ , є҃ . К=а́ѧ темни́ца не и҆мѣ̀ тебѐ ᲂу҆́зника ; ка́ѧ ли цр҃кви не и҆мѣ̀ тебѐ виті́ю ; дама́скъ вельмѝ мꙋ́дрст вꙋетъ ѡ҆ тебѣ̀ па́вле , ви́дѣ бо тѧ̀ пре ѡдѣ́ѧна свѣ́томъ . ри́мъ твою̀ кро́вь прїе́мъ , и҆ то́й и҆гра́етъ . но та́рсъ мно́ жае ра́дꙋетсѧ , и҆ лю́битъ чтꙋ́щи твоѧ̀ пелены̀ . пе́тре ка́меню вѣ́ры , па́вле похвало̀ вселе́ннѣй , ѿ ри́ма соше́дшесѧ ᲂу҆тверди́те на́съ .

=пѣ́снь , д҃ . і҆рмо́съ . Н=еи҆зслѣ́дномꙋ бж҃їю совѣ́тꙋ , є҆́же ѿ дв҃ы воплоще́нїе тебѐ вы́шнѧгѡ , проро́къ а҆вва́кꙋмъ дивѧ́сѧ вопїѧ́ше , сла́ва си́лѣ твое́й гдⷭ҇и .

~Съ крѣ́пкими ᲂу҆́бѡ немощні́и , съ ви ті́ѧми же невѣ́жди , сопле́тшесѧ бл҃го че́стнѡ , пе́тръ и҆ па́велъ , взе́мше побѣ́дꙋ хрⷭ҇то́ви а҆пⷭ҇ли .

~Ѿстꙋ́пника си́мѡна волхва̀ лю́тагѡ , ꙗ҆́кѡ златолю́бца ѡ҆бличѝ бжⷭ҇твеныи пе́тръ . и҆ ны́нѣ па́велъ мꙋ́дрыи , и҆́же стезѝ развраща́юща хрⷭ҇то́вы , є҆ли́ма ѡ҆слѣпи́лъ є҆́сть .

=сла́ва . Н=евѣ́жественѡ ры́барь и҆ ᲂу҆сма́рь сло́во и҆мꙋ́ще , но растворе́но бжⷭ҇твеною со́лїю , дш҃ѧ любомꙋ́дрыхъ ᲂу҆слади́ша , и҆ хрⷭ҇то́ви вѣ́рою приведо́ша .

=и҆ ны́нѣ , боⷢ҇ . Р=ѣ́чїю бг҃одх҃нове́нною пре́ жде , а҆вва́кꙋмъ го́рꙋ тѧ̀ ча́стꙋ и҆ присѣ́ ннꙋ бжⷭ҇твеныи речѐ , приходѧ́щагѡ ѿ ю҆́га , и҆ тобо́ю воплоща́ема влⷣчце , воз вѣща́ѧ ꙗ҆вле́ннѡ .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твенѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ ро дила̀ є҆сѝ без̾лѣ́тнагѡ сн҃а , всѣ́мъ воспѣва́ющымъ тѧ̀ ми́ръ подава́юща .

~Ꙗ҆́кѡ сꙋ́ща тве́рда , хрⷭ҇то́съ тѧ̀ ка́мень наречѐ пе́тре , и҆ на тебѣ̀ цр҃ковь , є҆́й же а҆́дѡва врата̀ не ѡ҆долѣ́ютъ . тебе́ же па́ вле сосꙋ́дъ и҆збра́нъ речѐ , сегѡ̀ понестѝ пред̾ ꙗ҆зы́ки и҆́мѧ .

~Пе́тръ ѿве́ргсѧ ᲂу҆чи́телѧ три́щи , три́ щи є҆́же люби́ти ѡ҆бличе́нїемъ присво́ исѧ . па́велъ и҆́же пе́рвое хꙋ́лникъ сы́и , тѧ́жко же ѡ҆скорблѧ́ѧ вѣ́рныхъ , по́с лѣжде проповѣ́даше , є҆го́же гонѧ́ше пе́рвѣе .

=сла́ва . Н=етлѣ́нно зва́нїе , и҆ сла́вꙋ при сносꙋ́щнꙋ , пе́тръ ко хрⷭ҇тꙋ̀ ѡ҆брѣ́те съ па́вломъ . ѻ҆́въ ᲂу҆́бѡ ключѝ нбⷭ҇ныѧ прїе́мъ , се́й же в̾ ра́й восхи́щьсѧ , гл҃ы не и҆зрече́нныѧ навы́къ па́че чл҃ка .

=и҆ ны́нѣ , боⷢ҇ . Ѿ= бжⷭ҇твенагѡ дх҃а и҆са́їа и҆спо́лнь , ржⷭ҇тво̀ без̾ ѻ҆ц҃а проречѐ , и҆з̾ тебѐ дв҃о ро́ждьшагосѧ є҆мманꙋ́ила , и҆́же є҆́сть съ на́ми бг҃ъ , є҆го́же чⷭ҇таѧ родила̀ є҆сѝ . тѣ́мже всѝ пое́мъ тѧ̀ .

=пѣ́снь , ѕ҃ . і҆рмо́съ . Б=жⷭ҇твеное сѐ и҆ все чⷭ҇тно́е соверша́юще пра́зднество , бг҃омꙋ́ дрїи бж҃їѧ мт҃ре , прїиди́те рꙋка́ми во спле́щемъ , ѿ неѧ̀ ро́ждьшагосѧ вѣ́рою сла́вѧще .

~Свѣтла̀ петрѡ́ва чюдеса̀ , честна́ же и҆ па́влѡва зна́менїѧ . и҆́бо ри́зы и҆ сѣ́ни и҆́хъ , недꙋ́ги болѧ́щымъ и҆сцѣлева́ютъ прилага́ема .

~Пе́тръ вои́стинꙋ сла́вныи , и҆ па́велъ пои́стинѣ чю́дныи . дво́ица бжⷭ҇твенаѧ , и҆ честнѣ́йша жили́ща живонача́льнѣй трⷪ҇цѣ , всѣ́ми помина́етсѧ .

=сла́ва . Б=олѧ́щымъ дш҃ѧ и҆ тѣлеса̀ , ꙗ҆́кѡ бжⷭ҇твеныи вра́чь и҆зрѧ́денъ пе́тръ и҆сцѣ лѝ . па́велъ ꙗ҆зы́ки ѡ҆зарѝ , и҆ свѣ́томъ гдⷭ҇нимъ назна́мена .

=и҆ ны́нѣ , боⷢ҇ . П=ѣ́ти тѧ до́лжни є҆смы̀ , но вои́стинꙋ по достоѧ́нїю немо́жемъ . тѣ́мже пое́мъ тѧ молча́нїемъ , чтꙋ́ще несказа́нное , є҆́же на тебѣ̀ дв҃о содѣ́ѧ нное та́иньство .

=конда́къ . гла́съ , в҃ . Т=ве́рдыѧ и҆ бг҃овѣ ща́нныѧ проповѣ́дателѧ , ве́рхъ ᲂу҆че ни́къ твои́хъ гдⷭ҇и , прїѧ́тъ в̾ наслажде́ нїе бл҃ги́хъ твои́хъ поко́ѧ . трꙋды́ бо ѻ҆́нѣхъ и҆ сме́рть прїѧ́тъ , па́че всѧ́кагѡ приноше́нїѧ , є҆ди́не свѣ́дыи серде́чнаѧ .

=и҆́косъ . О=у҆ѧсни́ ми ꙗ҆зы́къ сп҃се мой , разшири́въ ми ᲂу҆ста̀ , и҆ и҆спо́лнивъ ѧ҆̀ , ᲂу҆милѝ се́рдце моѐ , да ꙗ҆́же глаго́лю послѣ́дꙋю , и҆ ꙗ҆́же ᲂу҆чꙋ̀ , сотворю̀ пе́рвѣе . всѧ́къ бо творѧ̀ и҆ ᲂу҆ча̀ , речѐ , се́й вели́к̾ є҆́сть . а҆́ще бо глаго́лѧ не творю̀ , ꙗ҆́кѡ мѣ́дь звенѧ́щаѧ вмѣню́сѧ . тѣ́мже рещи́ ми подо́бнаѧ , и҆ твори́ти поле́з наѧ наꙋчѝ , є҆ди́не свѣ́дыи серде́чнаѧ .

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Оу҆блажи́сѧ пе́тръ ѿ хрⷭ҇та̀ , ꙗ҆́кѡ семꙋ̀ ре́кшꙋ сн҃а бг҃а жива́гѡ . и҆ па́велъ по чте́сѧ , ꙗ҆́кѡ сосꙋ́дъ бл҃гопотре́бенъ , и҆ взыва́хꙋ , ѻ҆ц҃е́мъ гдⷭ҇ь и҆ бг҃ъ бл҃госло ве́нъ є҆сѝ .

~Законослꙋже́бники ᲂу҆́бѡ пе́тръ ᲂу҆мꙋд рѧ́ше , ꙗ҆́коже завѣща́сѧ є҆мꙋ̀ , па́велъ же ꙗ҆зы́чники . ѻ҆́ба же бл҃года́тїю хрⷭ҇то́ ви привожда́хꙋ , и҆ взыва́хꙋ , ѻ҆ц҃ъ на́ шихъ бж҃е бл҃гослове́нъ є҆сѝ .

=сла́ва . Ꙗ҆́=кѡ преизрѧ́денъ пе́тръ хрⷭ҇то́въ па́стырь , ста́до прїѧ́тъ . цр҃кви же па́ велъ , ᲂу҆чи́тель бжⷭ҇твенъ бы́сть , взыва́ юще , ѻ҆ц҃ъ на́шихъ бж҃е блгⷭ҇ве́нъ є҆сѝ .

=и҆ ны́нѣ , боⷢ҇ . В=сенепоро́чнаѧ мр҃і́е , и҆ и҆зрѧ́днаѧ ст҃остїю , ꙗ҆́же бг҃а пло́тїю дв҃о ро́ждьши , неи҆скꙋсобра́чнаѧ чⷭ҇таѧ . того̀ молѝ , ѿ всѧ́кагѡ на́съ и҆зба́вити наве дѣ́нїѧ и҆ грѣха̀ .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бо ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

~Си́лою ᲂу҆крѣ́пльсѧ пе́тръ бжⷭ҇твеною , ᲂу҆ме́ршꙋю тави́фꙋ воскресѝ . па́велъ же є҆вти́ха с̾ высоты̀ па́дша , и҆ ᲂу҆мерщве́на возста́ви , ѻ҆́ба взыва́юща , гдⷭ҇а воспѣ ва́йте дѣ́ла , и҆ превозноси́те є҆гѡ̀ во́ вѣки .

~Видѣ́нїемъ ᲂу҆жа́снымъ и҆ чю́днымъ , корни́лїѧ ᲂу҆́бѡ пе́тръ просвѣтѝ . па́велъ же га́їѧ , кри́спа , и҆ пане́стїѧ , и҆ стефа ни́на крестѝ , ѻ҆́ба зовꙋ́ща , гдⷭ҇а воспѣ ва́йте дѣ́ла , и҆ превозноси́те є҆гѡ̀ во́ вѣки .

=сла́ва . Б=людо́ма петра̀ свѧ́зана , хрⷭ҇то́съ ᲂу҆́бѡ а҆́гг҃лѡмъ но́щїю разрѣшѝ . па́вла же и҆ си́лꙋ , а҆́бїе молѧ́щемасѧ , в̾ кла́дѣ но́ги тве́рдѡ стѧ́гнꙋты и҆зведѐ , и҆ темни́цꙋ потрѧ́съ , тѣ́мже воспое́мъ хрⷭ҇та̀ во́ вѣки .

=и҆ ны́нѣ , боⷢ҇ . И҆=зба́ви стрⷭ҇те́й всепа́гꙋб ныхъ , плѣни́цы же согрѣше́нїи ны́нѣ расто́ргни , и҆́миже ко́ждо стѧ́жетсѧ , вси́ бо согрѣши́хомъ , и҆ ѡ҆чище́нїѧ про́ симъ , сꙋ́ще пови́ннїи , є҆́же пода́ждь бцⷣе мольба́ми си , превозносѧ́щымъ хрⷭ҇та̀ во́ вѣки .

=пѣ́снь , ѳ҃ . і҆рмо́съ . В=сѧ́къ зе́менъ , да взыгра́етсѧ дх҃омъ просвѣща́емъ . да ликовствꙋ́етъ же , беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре . и҆ да пое́тъ , ра́дꙋйсѧ пребла же́ннаѧ , бцⷣе чи́стаѧ прⷭ҇нѡ дв҃о .

~Ве́сь всю́дꙋ ми́ръ проидо́сте , ꙗ҆́коже крила́ты , и҆ є҆ѵⷢ҇а́лїе колѣ́нѡмъ всѣ́мъ , ꙗ҆зы́кѡмъ и҆ страна́мъ , хрⷭ҇то́во пропо вѣ́давше , всѧ̀ привлеко́сте къ вѣ́рѣ , пе́тре пребл҃же́нныи , и҆ чю́дныи па́вле а҆пⷭ҇ле .

~Прини́къ во глꙋбо́кꙋю ста́рость и҆ є҆сте ства̀ до́лгъ пе́тре и҆сполнѧ́ѧ , ᲂу҆чи́телѧ своегѡ̀ хрⷭ҇та̀ подо́бїемъ , крⷭ҇тъ претер пѣ̀лъ є҆сѝ . ты́ же во главꙋ̀ твою̀ па́вле ᲂу҆сѣче́нъ бы́въ . ѽ чю́до стра́шно , вмѣ́ стѡ кро́ве , млека̀ и҆сточи́лъ є҆сѝ пото́ ки , и҆ невѣ́рныѧ ѡ҆брати́лъ є҆сѝ .

=сла́ва . ѽ= бжⷭ҇твенаѧ дво́ице , мꙋ́дрѣ врꙋ чи́вшаѧсѧ , всегѡ̀ ми́ра дꙋша́мъ , и҆ ко бл҃гоче́стїю ѿ нече́стїѧ претво́рше , и҆ по сме́рти спаса́юще є҆щѐ вѣ́рныхъ дш҃ѧ , и҆ ны́нѣ на́съ помѧни́те , и҆ пред̾ста́вите хрⷭ҇тꙋ̀ , верхо́внїи а҆пⷭ҇ли .

=и҆ ны́нѣ , боⷢ҇ . С=п҃се бл҃гі́и , и҆́же є҆сте ство́мъ чл҃колю́бецъ , и҆ многомлрⷭ҇дъ . препѣ́тыѧ ти мт҃ри дв҃ыѧ , бжⷭ҇твеными мольба́ми , петра̀ моли́твами и҆ па́вла а҆пⷭ҇лъ тво́ихъ , млⷭ҇ть твою̀ и҆ по́мощь с̾ нб҃сѐ на́мъ послѝ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ сла́вныхъ и҆ всехва́льныхъ верхо́вныхъ а҆пⷭ҇лъ петра̀ и҆ па́вла , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

