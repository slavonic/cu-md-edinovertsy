<document xmlns="http://www.ponomar.net/culiturgical">
<p>Т<red>ропа́рь, бцⷣѣ ѻ҆диги́трїи. гла́съ, д҃.</red></p>

<p><red>К</red>ъ бцⷣѣ прилѣ́жнѡ ны́нѣ притеце́мъ грѣ́шнїи, со смире́нїемъ припа́дающе и҆ покаѧ́нїем̾, вопїю́ще и҆з̾ глꙋбины̀ дш҃е́в ныѧ, влⷣчце помозѝ млрⷭ҇довавши на ны̀. потщи́сѧ ꙗ҆́кѡ и҆згиба́емъ ѿ мно́ жества грѣхо́въ, не ѿвратѝ ра́бъ свои́х̾ то́щъ, тебе́ бо є҆ди́нꙋ помо́щницꙋ и҆́мамы <red>[два́жды]. сла́ва, и҆ ны́нѣ. Н</red>е ᲂу҆молчи́мъ николи́же бцⷣе си́лы твоѧ̀ гл҃юще, мы̀ ᲂу҆́бѡ недосто́йнїи, а҆́ще не бы̀ ты̀ пред̾стоѧ́ла молѧ́щисѧ за ны̀, кто́ бы на́съ и҆зба́вилъ ѿ толи́кїѧ бѣ́ды; кто́либы на́съ сохрани́лъ и҆ до ны́нѣ свобо́дны; не ѿстꙋ́пимъ ѿ тебѐ влⷣчце, твоѧ̀ рабы̀ сохранѧ́й ѿ всѧ́кїѧ бѣды̀, є҆ди́на бл҃гослове́наѧ.</p>

<p>К<red>ано́нъ, прест҃ѣ́й бцⷣѣ ѻ҆диги́трїи смо ле́нской. гла́съ, д҃. пѣ́снь, а҃. і҆рмо́съ. Ѿ</red>ве́рзꙋ ᲂу҆ста̀ моѧ̀, и҆ напо́лнѧтсѧ дꙋ́ха, и҆ сло́во ѿры́гнꙋ цр҃цѣ мт҃ри, и҆ ꙗ҆влю́сѧ свѣ́тлѡ торжествꙋ́ѧ, и҆ воспою̀ ра́дꙋѧсѧ тоѧ̀ чюдеса̀.</p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>Р</red>а́достнѡ чⷭ҇таѧ, ны́нѣ наста́вшеє хва ле́нїе, приноша́ю ра́дꙋѧсѧ, и҆ ти́химъ гла́сомъ ѻ҆диги́трїе вопїю́ ти, ра́дꙋисѧ. и҆ и҆спо́лни мѧ ра́зꙋма, пѣ́ти начина́юща.</p>

<p><red>Х</red>рⷭ҇та̀ роди́вшаѧ, ра́дость на́мъ вѣ́чнꙋю, ѽ ра́дꙋисѧ всепѣ́таѧ, правосла́внымъ наде́жда, ѻ҆диги́трїе всепѣ́таѧ дв҃це, ра́ дости и҆спо́лни мѧ ми́рови жела́нныѧ.</p>

<p><red>сла́ва. Л</red>икꙋ́ютъ всѝ чл҃цы и҆ а҆́гг҃ли, всегда̀ согла́снѡ вопїю́ще, на́ нб҃си и҆ на землѝ ѻ҆диги́трїе. ра́дꙋисѧ дв҃це, ра́до сти бо ржⷭ҇тво́мъ ти всѧ́ческаѧ и҆спо́л нила є҆сѝ.</p>

<p><red>и҆ ны́нѣ. Р</red>а́дость ѻ҆диги́трїе, и҆́же со́ страхомъ ти вопїю́щихъ, ра́дости спо до́би мт҃и сꙋ́щыѧ ра́дости, и҆збавлѧ́ющи скорбе́й всѧ́ческихъ, и҆ всѣ́хъ поми́лꙋй, и҆́же к̾ тебѣ̀ прибѣга́ющихъ.</p>

<p><red>катава́сїѧ: С</red>пасѝ ѿ бѣ́дъ рабы̀ своѧ̀, бцⷣе дв҃о, ꙗ҆́кѡ всѝ по́ бз҃ѣ къ тебѣ̀ при бѣга́емъ, ꙗ҆́кѡ къ нерꙋши́мѣй стѣнѣ̀ и҆ застꙋпле́нїю <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. Т</red>воѧ̀ пѣвцы̀ бцⷣе, жи вы́и нетлѣ́нїѧ и҆сто́чниче, ли́къ себѣ̀ совокꙋ́пльши дх҃о́венъ ᲂу҆твердѝ, и҆ въ бжⷭ҇твеннѣй ти сла́вѣ, вѣнце́мъ сла́вы сподо́би.</p>

<p><red>Х</red>рⷭ҇та̀ вы́шнѧгѡ цр҃ѧ̀, ѽ ра́дꙋисѧ непо колеби́маѧ чⷭ҇таѧ, и҆ ѡ҆дш҃евле́наѧ пола́ то. ра́дꙋисѧ ѻ҆диги́трїе, ра́дꙋисѧ тобо́ю нерꙋши́мъ на́шъ гра́дъ сохранѧ́етсѧ.</p>

<p><red>В</red>мѣсти́ти є҆го́же не возмо́же тва́рь, во ᲂу҆тро́бꙋ неи҆скꙋсобра́чнꙋю, ѻ҆диги́трїе дв҃це, тѣле́снѡ вмѣсти́ла є҆сѝ. тѣ́мже ти ра́дꙋисѧ пое́м̾, по́долгꙋ велича́юще.</p>

<p><red>сла́ва. Р</red>а́дость многопѣ́таѧ ми́рови, ра́достнѡ ти пою́ще прⷭ҇нѡ, вѣ́чнꙋющыѧ чⷭ҇таѧ ра́дости сподоблѧ́емсѧ, твои́ми мт҃рьними мл҃твами, къ ро́ждьшемꙋсѧ и҆з̾ тебѐ ѻ҆диги́трїе.</p>

<p><red>и҆ ны́нѣ. З</red>латꙋ́ю тѧ ста́мнꙋ, и҆ свѣ́щ никъ и҆ же́злъ, и҆ трапе́зꙋ чⷭ҇таѧ, при зыва́емъ ѻ҆диги́трїе. и҆ гла́съ є҆́же ра́дꙋи сѧ, тебѣ̀ прⷭ҇нѡ привноша́емъ съ си́ми же и҆мены̀.</p>

<p><red>сѣда́лен̾. гла́съ, в҃. М</red>л҃твеница тѣ́плаѧ кꙋ́пнѡ и҆ стѣна̀ неѡ҆бори́маѧ. млⷭ҇ти и҆сто́чниче, ми́рови прибѣ́жище, прилѣ́ жно ти вопїе́мъ, бцⷣе влⷣчце. пред̾варѝ ѿ бѣ́дъ и҆зба́вити на́съ, є҆ди́на в̾ско́рѣ застꙋпа́ющи.</p>

<p><red>пѣ́снь, д҃. і҆рмо́съ. С</red>ѣдѧ́и во сла́вѣ, на прⷭ҇то́лѣ бжⷭ҇твенѣ, на ѻ҆́блацѣ ле́гцѣ, прїи́де і҆с҃ъ пребжⷭ҇твеныи, ѿ пречⷭ҇тыѧ дв҃ы, спасе́ же вопїю́щыѧ, сла́ва хрⷭ҇тѐ си́лѣ твое́й.</p>

<p><red>Р</red>а́дꙋисѧ чю́до чюдесе́мъ, ѻ҆диги́трїе влⷣчце. ра́дꙋисѧ всѣ́мъ ра́досте, градо вѡ́мъ и҆ ве́семъ, непобѣди́мое хрⷭ҇тїѧ́н ское в̾ бѣда́хъ храни́лище, и҆ пред̾гра́дїе, и҆ на врагѝ побѣжде́нїе.</p>

<p><red>Р</red>а́дꙋисѧ, ра́дꙋисѧ, цр҃е́мъ правосла́в нымъ похвало̀, и҆ хрⷭ҇толюби́вымъ во́ин ствѡмъ, покро́въ пребыва́еши всѣ́мъ цр҃це. ра́дꙋисѧ ѻ҆диги́трїе, прибѣ́жище всѣ́мъ на́мъ и҆ ᲂу҆тверже́нїе.</p>

<p><red>сла́ва. Р</red>а́дꙋисѧ всѣ́мъ ско́рое в̾ бѣда́хъ и҆збавле́нїе, ра́дꙋисѧ гото́вое всѣ́мъ скорбѧ́щымъ ᲂу҆тѣше́нїе. ра́дꙋисѧ всепѣ́ таѧ, ра́дꙋисѧ ѻ҆диги́трїе всеблгⷭ҇ве́наѧ, всѣ́мъ немощны́мъ и҆сцѣли́тельнице.</p>

<p><red>и҆ ны́нѣ. Р</red>а́дꙋисѧ є҆ѧ́же вели́чїѧ, всѧ̀ тва́рь сла́вити ᲂу҆́бѡ спѣши́тъ по до стоѧ́нїю, но не возмога́ет̾ ѻ҆диги́трїе, и҆ сегѡ̀ ра́ди зове́тъ ти, ра́дꙋисѧ влⷣчце, бг҃овмѣсти́мое жили́ще.</p>

<p><red>пѣ́снь, є҃. і҆рмо́съ. О</red>у҆диви́шасѧ всѧ́че скаѧ, ѡ҆ бжⷭ҇твенѣй сла́вѣ твое́й, ты́ бо браконеи҆скꙋси́маѧ дв҃це, прїѧ́тъ во ᲂу҆тро́бѣ надовсѣ́ми сꙋ́щагѡ бг҃а, и҆ ро дила̀ є҆сѝ без̾лѣ́тнагѡ сн҃а, всѣ́мъ воспѣва́ющымъ тѧ̀ ми́ръ подава́юща.</p>

<p><red>Б</red>л҃госты́ни бе́здно и҆ щедро́тамъ є҆сѝ, ра́дꙋисѧ ѻ҆диги́трїе дв҃це. ра́дꙋисѧ всѣ́м̾ ра́дость творѧ́щи вѣ́рным̾. ѽ ра́дꙋисѧ сꙋ́щымъ в̾ бѣда́хъ, и҆ скорбѧ́щымъ пре бы́страѧ застꙋ́пнице.</p>

<p><red>Р</red>а́дости ѿ и҆сполне́нїѧ вели́чїѧ чюде́съ твои́хъ зрѧ́ще, и҆сполнѧ́емсѧ всѝ, не зрѧ́ще и҆ слы́шаще же вѣ́рнїи. тѣ́мже ра́дꙋисѧ тебѣ̀ прⷭ҇нѡ всю́дꙋ, и҆ всѝ ѻ҆ди ги́трїе пое́мъ.</p>

<p><red>сла́ва. Х</red>рⷭ҇та̀ бг҃а на́шегѡ, ѽ ра́дꙋисѧ ѻ҆диги́трїе жили́ще и҆ до́мъ неи҆зрече́н нѣй и҆ пребжⷭ҇твеннѣй дв҃о сла́вѣ є҆гѡ̀. ѽ ра́дꙋисѧ пола́то преꙋкраше́ннаѧ. ра́дꙋисѧ гра́де ѡ҆дш҃евле́нныи, прⷭ҇нѡ црⷭ҇твꙋющїи.</p>

<p><red>и҆ ны́нѣ. Р</red>а́дость неѡскꙋ́днꙋю тѧ раз смотрѧ́юще, ꙗ҆́кѡ мо́ре ѻ҆трокови́це, ѻ҆диги́трїе дв҃це, ра́дꙋющесѧ всѝ, ра́дꙋ исѧ вопїе́мъ ти. и҆ пою́ще бжⷭ҇твеныхъ даро́въ неви́димѡ при́снѡ ѿ тебѐ ѡ҆жида́юще.</p>

<p><red>пѣ́снь, ѕ҃. і҆рмо́съ. Б</red>жⷭ҇твеное сѐ и҆ все чⷭ҇тно́е соверша́юще пра́зднество, бг҃омꙋ́ дрїи бж҃їѧ мт҃ре, прїиди́те рꙋка́ми во спле́щемъ, ѿ неѧ̀ ро́ждьшагосѧ вѣ́рою сла́вѧще.</p>

<p><red>Х</red>рⷭ҇та̀ чⷭ҇таѧ прїе́млющи, гла́съ є҆́же ра́дꙋ исѧ. ѻ҆диги́трїе дв҃це слы́шаше, є҆го́же неизрече́ннѡ ро́ждьши, и҆ ра́дꙋисѧ ѿ всѣ́хъ слы́шиши всегда̀.</p>

<p><red>Р</red>а́дости всѧ̀ и҆спо́лнила є҆сѝ, вы́шнѧѧ и҆ ни́жнѧѧ ты̀ совокꙋпи́ла є҆сѝ, ѻ҆диги́т рїе. тѣ́мже ра́достно и҆ согла́сно ны́нѣ, нб҃о и҆ всѧ̀ землѧ̀ зове́тъ ти.</p>

<p><red>сла́ва. В</red>дова́мъ ѽ ра́дꙋисѧ всепѣ́таѧ, и҆ всѣ́мъ си́рымъ ѻ҆диги́трїе ᲂу҆тѣше́нїе. ра́дꙋисѧ всѣ́мъ и҆сточа́ющи ни́щымъ, бога́тьство неистощи́мое.</p>

<p><red>и҆ нн҃ѣ. З</red>ла́та всѧ́кагѡ блиста́ема, и҆ ᲂу҆́тра со́лнечнагѡ свѣтлѣ́йши, жили́ще хрⷭ҇то́во. ра́дꙋисѧ ѻ҆диги́трїе, ра́дꙋисѧ дв҃це, ра́дꙋисѧ невѣ́сто неневѣ́стнаѧ.</p>

<p><red>конда́къ. гла́съ, ѕ҃. Н</red>е и҆́мамы и҆ны́ѧ по́мощи, не и҆́мамы и҆ны́ѧ наде́жди, ра́звѣ тебѐ влⷣчце.  ты̀ на́мъ помозѝ, на тебе́ сѧ надѣ́емъ, и҆ тобо́ю сѧ хва́ лимъ, твои́ бо є҆смы̀ рабѝ, да сѧ̀ не постыди́мъ. <red>дрꙋгі́и, конда́къ. З</red>астꙋ́п нице хрⷭ҇тїѧ́номъ непосты́днаѧ, хода́та ице к̾ творцꙋ̀ непрело́жнаѧ, не пре́зри грѣ́шныхъ моле́нїѧ гла́сы. но пред̾варѝ ꙗ҆́кѡ блага̀ на́ помощь на́шꙋ, вѣ́рнѡ вопїю́щихъ ти, ᲂу҆скорѝ на моли́твꙋ, и҆ потщи́сѧ на ᲂу҆моле́нїе, застꙋпа́ющи при́снѡ бцⷣе чтꙋ́щихъ тѧ.</p>

<p><red>и҆́косъ. П</red>рострѝ дла́ни своѝ, и҆́маже всѣ́хъ влⷣкꙋ ꙗ҆́кѡ млⷣнца прїѧ́тъ, за мно́жество бл҃гости, не ѡ҆ста́ви на́съ всегда̀ надѣ́ющихсѧ на тѧ̀. бо́дреною сѝ мл҃твою, и҆ неисче́тною просты́нею ᲂу҆ще́ дри на́съ, и҆ пода́ждь дш҃а́мъ на́шимъ млрⷭ҇дїе своѐ во́ вѣки и҆сточа́ющи. тебе́ бо и҆́мамы грѣ́шнїи застꙋ́пницꙋ, ѿ находѧ́щихъ на ны̀ бѣ́дъ и҆ ѕѡ́лъ. но ꙗ҆́кѡ и҆мꙋ́щи млрⷭ҇дїѧ щедрѡ́ты, ᲂу҆скорѝ на моли́твꙋ, и҆ потщи́сѧ на ᲂу҆моле́нїе, застꙋпа́ющи прⷭ҇нѡ бцⷣе чтꙋ́щихъ тѧ.</p>

<p><red>пѣ́снь, з҃. і҆рмо́съ. Н</red>епослꙋжи́ша тва́ри бг҃омꙋ́дрїи па́че зижди́телѧ, но ѻ҆́гнен ное преще́нїе, мꙋ́жески попра́вше ра́до вахꙋсѧ пою́ще, препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ.</p>

<p><red>Р</red>а́дꙋисѧ, ра́дꙋисѧ бцⷣе ѻ҆диги́трїе, всѣ́х̾ и҆ всегда̀ наставлѧ́ющи вѣ́рныхъ, ше́ст вовати ко всѧ́комꙋ пꙋтѝ спасе́номꙋ. ра́дꙋисѧ влⷣчце, тобо́ю бо прⷭ҇нѡ и҆збав лѧ́емсѧ, настоѧ́щыѧ ва́рварскїѧ бѣды̀.</p>

<p><red>Р</red>а́дꙋисѧ, ра́дꙋисѧ ѻ҆диги́трїе, бдѧ́щи и҆ молѧ́щисѧ ѡ҆ на́съ къ бг҃ꙋ. и҆ всѧ́кїѧ ѕло́бы хода́тайствомъ ти, всѧ́ческихъ скорбе́й бг҃ороди́тельнице, всѣ́хъ люде́й и҆збавлѧ́ющи.</p>

<p><red>сла́ва. Р</red>а́дꙋисѧ, ра́дꙋисѧ прест҃а́ѧ ѻ҆ди ги́трїе, и҆́же проше́нїѧ на́шѧ къ по́лзѣ на́мъ и҆сполнѧ́ющи, и҆ хотѧ́щи всѣ́мъ прⷭ҇нѡ всегда̀ любодрꙋ́жное бл҃го́е є҆ди́н ство, спѣ́шное же во и҆зѧ́щныхъ.</p>

<p><red>и҆ ны́нѣ. Р</red>а́дꙋисѧ, ра́дꙋисѧ корабле́мъ ѻ҆диги́трїе, нꙋ́жнѡ пла́вающымъ, и҆зба влѧ́ющи вѣ́рныхъ, и҆ всѣ́мъ и҆збавле́нїе ѿ всѧ́кїѧ ско́рби, и҆ недꙋ́ги пестро́т ныѧ, и҆ ме́дленыѧ разрѣша́ющи в̾ско́ре.</p>

<p><red>пѣ́снь, и҃. і҆рмо́съ. Ѻ҆́</red>троки бл҃гочести́ выѧ в̾ пещѝ, ржⷭ҇тво̀ бг҃оро́диче спасло̀ є҆́сть. тогда̀ ᲂу҆́бо ѡ҆бразꙋ́емо, ны́нѣ же дѣ́йствꙋемо, вселе́ннꙋю всю̀ воз̾дви́же пѣ́ти, гдⷭ҇а воспѣва́йте дѣ́ла, и҆ превоз носи́те є҆гѡ̀ во́ вѣки.</p>

<p><red>Р</red>а́дꙋисѧ всеблгⷭ҇ве́наѧ мр҃і́е, и҆з̾ тебе́ бо всеблгⷭ҇ве́ныи бг҃ъ ѡ҆дѣ́ѧсѧ, во всего́ мѧ чл҃ка. и҆ ѡ҆дѣ́ѧвсѧ соєдинѝ своемꙋ̀ бжⷭ҇твꙋ̀, неи҆зрече́ннымъ соєдине́нїемъ, дв҃о ѻ҆диги́трїе. ра́дꙋисѧ ѡ҆бра́дованнаѧ, ра́досте всего̀ ми́ра.</p>

<p><red>Р</red>а́дꙋисѧ лꙋка́выхъ дх҃о́въ прогони́тель нице. ра́дꙋисѧ бцⷣе ѻ҆диги́трїе. ра́дꙋисѧ, ꙗ҆́кѡ тебѐ нбⷭ҇наѧ неви́димаѧ во́инства славосло́вѧтъ всегда̀, и҆ велича́ютъ ꙗ҆́кѡ мт҃рь бж҃їю бы́вшꙋю. ра́дꙋисѧ ꙗ҆́же ни́ж нѧѧ сочета́вши с̾ вы́шними.</p>

<p><red>сла́ва. Р</red>а́дꙋисѧ всѣ́хъ нбⷭ҇ныхъ си́лъ без̾ разсꙋжде́нїѧ превосходѧ́щаѧ. ра́дꙋисѧ ѻ҆диги́трїе. ра́дꙋисѧ всѧ́кїѧ тва́ри, бг҃а ро́ждьшаѧ гдⷭ҇ьствꙋющи, є҆́й влⷣчце все пѣ́таѧ. ра́дꙋисѧ пребыва́еши дв҃ою чи́стаѧ и҆ по ржⷭ҇твѣ̀.</p>

<p><red>и҆ нн҃ѣ. Р</red>а́дꙋисѧ жена́мъ всѣ́мъ сла́во, хра́ме преѡсщ҃е́нныи бг҃а на́шегѡ. ра́дꙋ исѧ ѻ҆диги́трїе, ра́дꙋисѧ дш҃еспаси́тель наѧ все́й вселе́ннѣй. ра́дꙋисѧ покрыва́ю щїи ѻ҆́блаче нб҃съ ши́ршаѧ. ра́дꙋисѧ мирополо́жнице, бжⷭ҇твенагѡ ми́ра полна̀.</p>

<p><red>пѣ́снь, ѳ҃. і҆рмо́съ. В</red>сѧ́къ зе́менъ, да взыгра́етсѧ дх҃омъ просвѣща́емъ. да ликовствꙋ́етъ же, беспло́тныхъ ᲂу҆мо́въ є҆стество̀, почита́ѧ ст҃о́е торжество̀ бж҃їѧ мт҃ре. и҆ да пое́тъ, ра́дꙋйсѧ пребла же́ннаѧ, бцⷣе чи́стаѧ прⷭ҇нѡ дв҃о.</p>

<p><red>Р</red>а́дꙋисѧ свѣщѐ, свѣ́тъ невече́рнїи поне́ сшаѧ, и҆ в̾ ржⷭ҇твѣ̀ твое́мъ многобо́жїѧ тмꙋ̀ разрꙋши́вшаѧ, и҆ а҆́довы про́пасти и҆зба́вльшаѧ лю́ди. ра́дꙋисѧ ѻ҆диги́трїе бцⷣе, добро́тъ всѣ́хъ пред̾хода́таице.</p>

<p><red>Р</red>а́дꙋисѧ землѐ, и҆з̾ неѧ́же кла́съ про зѧ́бшїи нбⷭ҇ныи вѣ́рнымъ, и҆ ми́ра всего̀ дш҃егꙋ́бнагѡ гла́да и҆зба́ви, разꙋ́мнаѧ и҆ ѡ҆дш҃евле́наѧ. ѽ ра́дꙋисѧ виногра́де, и҆́же гро́здъ живо́тныи ро́ждьшаѧ, бцⷣе чи́стаѧ ѻ҆диги́трїе.</p>

<p><red>сла́ва. Р</red>а́дꙋисѧ та́йныхъ цвѣто́въ, пре кра́сныи сꙋ́щїи раю̀. ра́дꙋисѧ мт҃и дв҃о, неви́димыхъ ра́зꙋм̾, чистото́ю странно лѣ́пнѡ побѣ́ждьши бг҃ороди́тельнице. ра́дꙋисѧ ѻ҆трокови́це, ра́дꙋисѧ ѻ҆диги́ трїе, всеми́рное чю́до и҆ слы́шанїе.</p>

<p><red>и҆ нн҃ѣ. Л</red>ѣ́то живота̀ на́шегѡ, про́чеє сохранѝ неврежде́нѡ, поможе́нїемъ твои́мъ дв҃о ѻ҆трокови́це. и҆ сподо́би коне́цъ бл҃гі́и полꙋчи́ти на́мъ, воспѣ ва́ющымъ тѧ и҆ взыва́ющымъ, ра́дꙋисѧ всебл҃же́ннаѧ бцⷣе чи́стаѧ ѻ҆диги́трїе.</p>

<p><red>моли́тва, прест҃ѣ́й бцⷣѣ.</red></p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>П</red>рест҃а́ѧ гжⷭ҇е влⷣчце моѧ̀ бцⷣе, ᲂу҆пова́нїе сꙋ́щи и҆ прибѣ́жище всѣ́мъ конце́мъ землѝ. ѿженѝ ѿ менѐ смире́нагѡ и҆ грѣ́шнагѡ, и҆ недосто́йнагѡ раба̀ твое гѡ̀, ᲂу҆ны́нїе, забве́нїе, неразꙋ́мїе и҆ не бреже́нїе. и҆ потребѝ всѧ̀ лꙋка́выѧ, и҆ скве́рныѧ и҆ хꙋ́льныѧ по́мыслы, ѿ ѻ҆каѧ́ннагѡ срⷣца моегѡ̀, и҆ ѿ ѡ҆скверне́ ныѧ ми дш҃и, и҆ ѿ помраче́нагѡ ᲂу҆ма̀ моегѡ̀. и҆ погасѝ пла́мень страсте́й мои́хъ, ꙗ҆́кѡ ѕѣлѡ̀ не́мощенъ є҆́смь и҆ ѻ҆каѧ́ненъ. и҆ и҆зба́ви мѧ ѿ мно́гихъ и҆ лю́тыхъ ѡ҆бстоѧ́нїи, и҆ лꙋка́выхъ помы шле́нїи и҆ пред̾прїѧ́тїи, и҆ ѿ всѣ́хъ ѕлы́хъ свободи́ мѧ дѣ́йствъ. ꙗ҆́кѡ бл҃гослове́на є҆сѝ ѿ всѣ́хъ родѡ́въ, и҆ сла́витсѧ твоѐ прест҃о́е и҆́мѧ, всегда̀ и҆ ны́нѣ и҆ при́снѡ и҆ во́ вѣки вѣко́мъ, а҆ми́нь <red>[покло́н̾ до землѝ].</red></p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, честна́гѡ и҆ сла́внагѡ є҆ѧ̀ ѻ҆диги́трїѧ, и҆ всѣ́хъ  ...</p>

</document>