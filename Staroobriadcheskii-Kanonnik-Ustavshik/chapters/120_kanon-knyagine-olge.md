Т=ропа́рь , кнѧги́нѣ ѻ҆́льгѣ . гла́съ , а҃ .=

~Крила́ми бг҃оразꙋ́мїѧ впери́вши тво́й ᲂу҆́мъ , возлетѣ́ла є҆сѝ превы́ше ви́ди мыѧ тва́ри , взыска́вши бг҃а и҆ творца̀ всѧ́ческихъ . и҆ тогѡ̀ ѡ҆брѣ́тши , па́ки рожде́нїе кр҃ще́нїемъ прїѧ́ла є҆сѝ . дре́ва живо́тнагѡ наслажда́ющисѧ , нетлѣ́нна во́ вѣки пребыва́еши , ѻ҆́льго присносла́ внаѧ =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , є҃ . пѣ́снь , а҃ . і҆рмо́съ . В=елича́вагѡ фараѡ́на в̾ мо́ри потопи́ вша со ѻ҆рꙋ́жїемъ и҆ вса́дники , і҆и҃лѧ же пресла́вно спа́сша , и҆ по́сꙋхꙋ прове́дша , пое́мъ хрⷭ҇та̀ ꙗ҆́кѡ просла́висѧ .

=запѣ́въ : С=т҃а́ѧ бл҃говѣ́рнаѧ кнѧги́не ѻ҆́льго , молѝ бг҃а ѡ҆ на́съ =[покло́н̾].=

~Вели́чїе на́ше и҆ похвала̀ ты̀ є҆сѝ , ѻ҆́льго бг҃омꙋ́драѧ . тобо́ю бо и҆́дольскїѧ льстѝ свободи́хомсѧ . ны́нѣ моли́сѧ за́родъ и҆ ро́ды и҆́хъ же бг҃ꙋ привела̀ є҆сѝ , пою́щи хрⷭ҇та̀ , ꙗ҆́кѡ просла́висѧ .

~Велича́ваго дїѧ́вола и҆з̾ рꙋ́си прогна́ла є҆сѝ . нечести́выѧ кꙋми́ры ѿ ню́дъ сокрꙋ шѝ . всѧ̀ лю́ди ѿ без̾зако́нїѧ свободѝ , мꙋ́дростїю наꙋча́ющи , пѣ́ти хрⷭ҇та̀ ꙗ҆́кѡ просла́висѧ .

=сла́ва . Ч=е́рность грѣхо́внꙋю , ба́нею кр҃ще́ нїѧ ѿ ню́дъ ѿмы́ла є҆сѝ . хрⷭ҇та̀ воз̾лю би́ла є҆сѝ . є҆мꙋ́же пред̾стоѧ́щи , моли́сѧ за рабы̀ своѧ̀ , вѣ́рнѡ сла́вѧщыѧ тѧ̀ .

=и҆ нн҃ѣ , боⷢ҇ .=

са́їѧ тѧ̀ же́злъ нарица́етъ пречⷭ҇таѧ . дв҃дъ же тѧ̀ престо́лъ гдⷭ҇нь . а҆вва́кꙋмъ же ѡ҆сѣне́нꙋю го́рꙋ . кꙋпинꙋ́ же тѧ̀ мѡѷсе́й . мы́ же тѧ̀ мт҃рь бж҃їю нарица́емъ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃а́ѧ бл҃говѣ́рнаѧ кнѧги́нѧ ѻ҆́льго , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Д=ержа́вною рꙋко́ю , и҆ си́льнымъ сло́вомъ , нб҃о и҆ зе́млю сотвори́лъ є҆сѝ . ю҆́же свое́ю кро́вїю и҆скꙋ пѝ , цр҃кви твоѧ̀ ѡ҆ тебѣ̀ ᲂу҆твержа́етсѧ зовꙋ́щи . ꙗ҆́кѡ нѣ́сть ст҃а ра́звѣ тебѐ гдⷭ҇и .

~Держа́вною рꙋко́ю и҆ мꙋ́дрыми словесы̀ , и҆ си́льнымъ сло́вомъ , ᲂу҆ча́ше своегѡ̀ сн҃а зако́нꙋ хрⷭ҇то́вꙋ . и҆ лю́демъ возбранѝ не жре́ти и҆́долѡмъ , ѻ҆́льго пресла́внаѧ . в̾ па́мѧть твою̀ ны́нѣ соше́дшесѧ , тебѐ прославлѧ́емъ .

~Ты̀ ꙗ҆́кѡ пчела̀ добрꙋ̀ ра́зꙋмꙋ дале́че цвѣтꙋ́щыѧ хрⷭ҇то́вы вѣ́ры в̾зыска̀ . и҆ ꙗ҆́кѡ поро́дныи ме́дъ кр҃ще́нїе , в̾ црⷭ҇твꙋ ющемъ гра́дѣ ѡ҆брѣ́тши , своемꙋ̀ гра́дꙋ и҆ лю́демъ дарова̀ . є҆го́же всѝ насы́щени , го́рести грѣха̀ ѿбѣга́ютъ .

=сла́ва . В=е́сь похва́льныи гла́съ , и҆ молбꙋ́ ти ѻ҆́льго прино́симъ . тобо́ю бо бг҃а позна́хомъ , є҆мꙋ́же ны́нѣ пред̾стои́ ши , просѝ ми́ра странѣ̀ на́шей , и҆ на пога́ныѧ побѣ́ды , и҆ дш҃а́мъ на́шимъ ѡ҆ставле́нїе грѣхо́въ , пою́щымъ тѧ̀ при снобл҃же́ннаѧ .

=и҆ ны́нѣ , боⷢ҇ . П=рїѧ́телище ꙗ҆ви́сѧ дв҃це неприкоснове́нномꙋ бг҃ꙋ . тѣ́мъ тѧ̀ пою́тъ непреста́ннѡ а҆́гг҃льстїи чи́ни , повинꙋ́ющесѧ влⷣцѣ . ты́ бо родѝ сло́во ѻ҆́ч҃ее , собез̾нача́льное без̾ ѻ҆ц҃а . Ѽ чꙋ́до , ст҃ы́и дх҃ъ ѡ҆сѣнѝ тѧ̀ .

=сѣда́ленъ . гла́съ , а҃ . К=рило́ма бг҃оразꙋ́ мїѧ в̾пери́вши сво́й ᲂу҆́мъ , воз̾летѣ́ла є҆сѝ превы́ше ви́димыѧ тва́ри , в̾зыска́ю щи творца̀ всѧ́ческимъ . и҆ тогѡ̀ ѡ҆брѣ́т ши , па́ки пороже́нїе кр҃ще́нїемъ прїѧ́ла є҆сѝ . и҆ дре́ва живо́тнагѡ крⷭ҇та̀ хрⷭ҇то́ва насла́ждьшисѧ , нетлѣ́нна во́ вѣки пре быва́еши , ѻ҆́льго пребл҃же́ннаѧ .

=сла́ва , и҆ ны́нѣ , боⷢ҇ . Р=ꙋ́цѣ твоѝ бжⷭ҇тве нїи , и҆́ми же зижди́телѧ носи́ла є҆сѝ дв҃о прест҃а́ѧ , воплоще́на бл҃гостїю , про сте́рши ᲂу҆молѝ є҆гѡ̀ , и҆зба́вити на́съ ѿ напа́стей , и҆ страсте́й и҆ бѣ́дъ , восхва лѧ́ющыѧ любо́вїю , и҆ вопїю́щыѧ тѝ . сла́ва в̾се́льшемꙋсѧ в̾тѧ̀ . сла́ва проше́дшемꙋ и҆з̾ тебѐ . сла́ва свобо́ждьшемꙋ на́съ ржⷭ҇тво́мъ свои́мъ .

=пѣ́снь , д҃ . і҆рмо́съ . Д=х҃омъ бж҃їимъ ѡ҆чи́ щьсѧ проро́къ , дыха́ющымъ в̾ не́мъ , а҆вва́кꙋмъ бжⷭ҇твеныи , боѧ́сѧ гл҃аше . внегда̀ прибли́жатсѧ лѣ́та , позна́нъ бꙋ́деши бж҃е , на спасе́нїе чл҃комъ .

~Дх҃ъ бж҃їи почѝ на тебѣ̀ , ꙗ҆́кѡ дево́рѣ проро́чицѣ дре́вле . и҆́мже просвѣти́вши сѧ , ᲂу҆крѣплѧ́ющи влади́мира . разꙋ́м нагѡ сиса́рꙋ дїѧ́вола низ̾ложѝ в̾ сѣ́ти є҆гѡ̀ кр҃ща́емыми , ꙗ҆́кѡ и҆ вара́комъ в̾ пото́цѣ ки́ссовѣ пре́жде .

~Бы́стри подо́бѧщисѧ ѻ҆́льго бг҃омꙋ́д раѧ . сокрꙋше́номъ срⷣцемъ ста̀ молѧ́ щисѧ к̾ бг҃ꙋ , и҆зба́вила є҆сѝ ро́дъ свои́хъ люде́й , ѿ ѡ҆скорбле́нїѧ кꙋми́рьскаго , и҆ ѿ плене́нїѧ вра́жїѧ свободи́ла є҆сѝ . хрⷭ҇та̀ призыва́ющи на́ помощь но́вꙋ .

=сла́ва . В=ъ наро́читыи де́нь ст҃а́гѡ тѝ преставле́нїѧ , ра́достнѡ пра́зднꙋемъ , пѣ́снь моле́бнꙋю хрⷭ҇тꙋ̀ воз̾сыла́юще , не тлѣ́ннымъ вѣнце́мъ вѣнча́вшемꙋ тѧ̀ ѻ҆́льго бг҃омꙋ́драѧ . просѝ на́мъ ѡ҆ставле́ нїѧ грѣхо́въ , сла́вѧщымъ тѧ̀ вѣ́рнѡ .

=и҆ ны́нѣ , боⷢ҇ . Т=ѧ̀ ѿ ко́рене і҆єссе́ѡва процвѣ́тшꙋю , и҆са́їѧ ꙗ҆́коже проречѐ . ѿ тебѐ цвѣ́тъ прозѧбѐ , первонача́льнагѡ пло́тїю но́шьши , и҆ же́злъ бж҃їѧ дх҃а . хва́лимъ тѧ̀ ꙗ҆́кѡ бж҃їю мт҃рь , и҆ чи́стꙋю дв҃ꙋ .

=пѣ́снь , є҃ . і҆рмоⷭ҇ . С=ло́во бж҃їе всеси́льное , ми́ръ всемꙋ̀ ми́рꙋ послѝ . и҆ свѣ́томъ и҆́стиннымъ , ѡ҆свѣща́ѧ и҆ просвѣща́ѧ всѧ̀ , и҆з̾ но́щи тѧ сла́вѧщыѧ .

~Ꙗ҆́кѡ голꙋ́бица целомꙋ́дренаѧ , на фи́никъ добродѣ́телей в̾зы́де . крилѣ̀ сщ҃е́ннѣ посре́бренѣ и҆мꙋ́щи . и҆́маже воз̾летѣ́вши , в̾ ра́йстѣй пи́щи вогнѣ́з диласѧ є҆сѝ сла́внаѧ ѻ҆́льго .

=Ѡ҆= тебѣ̀ поѧ́ше соло́мѡнъ пре́жде , внѣ̀ виногра́да црⷭ҇каѧ ма́слина процвѣтѐ . ты́ бо ст҃ы́и гре́знъ кр҃ще́нїемъ в̾ рꙋсѝ насадѝ , творѧ́щи пло́дъ покаѧ́нїѧ . ѡ҆ не́мъ же са́мъ хрⷭ҇то́съ весели́тсѧ .

=сла́ва . О=у҆млрⷭ҇дисѧ влⷣко , на новопросвѣ ще́нныѧ лю́ди сѝ . непреда́ждь на́съ въ рꙋ́цѣ пога́ныхъ , за мно́жество без̾за ко́нїи на́шихъ , но моли́твами наста́в ницы на́шеѧ ѻ҆́льги , и҆зба́ви ны̀ ѿ всѧ́кїѧ напа́сти .

=и҆ ны́нѣ , боⷢ҇ . К=ропи́те всѝ , ꙗ҆́коже пи́ шетсѧ ѻ҆́блацы весе́лїѧ земны́м̾ . бж҃їи бо дѣ́тищь хрⷭ҇то́съ , ѡ҆чища́ѧ ми́ра ѿ грѣхо́въ , воплоти́сѧ ѿ дв҃ы , и҆ да́нъ бы́сть на́мъ .

=пѣ́снь , ѕ҃ . і҆рмо́съ . В=ъ цр҃ковь нбⷭ҇нꙋю ст҃ꙋ́ю твою̀ , да прїи́детъ моли́тва моѧ̀ вопїю́ ти ꙗ҆́кѡ і҆ѡ́на , и҆з̾ глꙋбины̀ срⷣца морска́го , ѿ грѣ́хъ мои́хъ воз̾веди́ мѧ молю́тисѧ гдⷭ҇и .

~Ре́вность ст҃а́гѡ дх҃а в̾ срⷣцы прїе́мши , ѻ҆те́ческое ѕловѣ́рїе воз̾ненави́дѣла є҆сѝ . и҆ хрⷭ҇та̀ и҆́стиннагѡ бг҃а в̾зыска́ вши , ча́до свѣ́тꙋ ꙗ҆ви́сѧ . и҆ съ пе́рвенцы ст҃ы́хъ на́ нб҃сѣхъ ликꙋ́еши =[два́жды].=

=сла́ва . Н=о́ваѧ ᲂу҆чени́ца хрⷭ҇то́ва в̾ рꙋсѝ ꙗ҆ви́сѧ , ѡ҆б̾ходѧ́щи гра́ды и҆ се́ла , кꙋми́ ры сокрꙋша́ющи , и҆ лю́ди ᲂу҆ча́щи є҆ди́но мꙋ бг҃ꙋ поклонѧ́тисѧ . є҆го́же молѝ за пою́щыѧ тѧ̀ , Ѽ бг҃обл҃же́ннаѧ ѻ҆́льго , помоли́сѧ за всѧ̀ и҆с̾ча́дїѧ к̾ бг҃ꙋ , ми́ръ неподви́жимъ странѣ̀ на́шей и҆спросѝ , и҆ на́мъ ѿпꙋ́стъ грѣхо́въ , при́снѡ тѧ про славлѧ́ющымъ .

=и҆ ны́нѣ , боⷢ҇ . П=озна́вше тобо́ю не и҆спи́ санное сло́во бж҃їе , сн҃а є҆диноча́даго вседержи́телева , вопїе́мъ тѝ земні́и , ра́дꙋисѧ бл҃гослове́наѧ бцⷣе , ᲂу҆пова́нїе дш҃а́мъ на́шимъ .

=конда́къ . гла́съ , д҃ . В=оспое́мъ дне́сь бла года́телѧ всѣ́хъ бг҃а , просла́вльшагѡ в̾ рꙋсѝ ѻ҆́льгꙋ бг҃омꙋ́дрꙋю . и҆ мл҃твами є҆ѧ̀ хрⷭ҇тѐ , пода́ждь дш҃а́мъ на́шимъ грѣ хо́въ ѡ҆ставле́нїе .

=и҆́косъ . Р=ꙋ́с̾скомꙋ ꙗ҆зы́кꙋ , псковско́й странѣ̀ , бг҃ои҆збра́нномꙋ ѿ варѧ́гъ , кнѧ́жьскомꙋ пле́мени , пра́мати наре че́сѧ ѻ҆́льго . и҆ ходѧ́щихъ пре́же во тмѐ неразꙋ́мїѧ , всѣ́хъ честны́мъ ᲂу҆красѝ крⷭ҇то́мъ , па́че же ст҃ы́мъ кр҃ще́нїемъ . и҆́мъ же ѿмы́вше и҆́дольскꙋю скве́рнꙋ , мизи́нїи бг҃ꙋ нареко́хомсѧ лю́дїе . къ немꙋ́ же за всѧ̀ ны̀ ꙗ҆́кѡ со дерзно ве́нїемъ мо́лишисѧ , пода́ждь грѣхо́въ ѡ҆ставле́нїе .

=пѣ́снь , з҃ . і҆рмо́съ . П=ла́мень пе́щныи поработи́ша бл҃гочести́вїи ѻ҆́троцы , тѣ́м̾ свы́ше ѡ҆бросѝ ѧ҆̀ , гото́вы пали́мы по є҆стествꙋ̀ , но па́че є҆стества̀ мꙋ́же ски поѧ́хꙋ , бл҃гослове́нъ є҆сѝ гдⷭ҇и на прⷭ҇то́лѣ сла́вы црⷭ҇твїѧ твоегѡ̀ .

~Подо́бно і҆юди́фи сотвори́ла є҆сѝ , посре дѝ кꙋми́рскихъ тѣли́щъ в̾ше́дши . тѣ́м̾ нача́льника сокрꙋши́ла є҆сѝ , и҆ дѣмоно че́тцы посрами́ла є҆сѝ . всѧ́ же лю́ди наꙋ чѝ в̾ чистотѣ̀ вопи́ти хрⷭ҇то́ви , бл҃госло ве́нъ є҆сѝ гдⷭ҇и на прⷭ҇то́лѣ сла́вы црⷭ҇твїѧ твоегѡ̀ .

~Похва́льными цвѣты̀ , а҆́ки цр҃ьскїи вѣ не́цъ бг҃омꙋ́дрѣй ти главѣ̀ , в̾ па́мѧть твою̀ прино́симъ . ю҆́же хрⷭ҇то́съ нетлѣ́ нїемъ вѣнча̀ , ѻ҆́льго досточꙋ́днаѧ . моли́сѧ за своѐ ста́до , и҆зба́витисѧ ѿ всѧ́когѡ ѕла̀ вопїю́щымъ , бл҃гослове́нъ є҆сѝ гдⷭ҇и на прⷭ҇то́лѣ сла́вы црⷭ҇твїѧ твоегѡ̀ .

=сла́ва . Л=ива́нскꙋю ли го́рꙋ нарече́мъ тѧ̀ . на тѧ́ бо роса̀ нбⷭ҇наѧ сни́де . и҆лѝ фисо́н скꙋю рѣкꙋ̀ , добрѣ́иша сапфи́ра ка́мене , честна́гѡ влади́мира и҆мꙋ́щи , и҆́мъ же просвѣти́сѧ рꙋ́с̾скаѧ землѧ̀ . но моли́та сѧ заны̀ взыва́юще , бл҃гослове́нъ є҆сѝ гдⷭ҇и на прⷭ҇то́лѣ сла́вы црⷭ҇твїѧ твоегѡ̀ .

=и҆ ны́нѣ , боⷢ҇ . К=иво́тъ позлаще́нъ тѧ̀ дх҃омъ , спа́сшꙋю ми́ра , пото́па разꙋ́м нагѡ дв҃це спасѝ на́съ . на тѧ́ бо надѣ́ емсѧ , и҆ к̾ тебѣ̀ прибѣга́емъ , ѿча́ѧн ныѧ при пꙋчи́нѣ ѿ грѣ́хъ и҆ напа́стей и҆зба́ви вопїю́щыѧ . бл҃гослове́нъ є҆сѝ гдⷭ҇и на прⷭ҇то́лѣ сла́вы црⷭ҇твїѧ твоегѡ̀ .

=пѣ́снь , и҃ . і҆рмоⷭ҇ . К=рѣ́пцыи ѻ҆́троцы трїѐ сꙋ́ще , си́лою ѡ҆бо́лкшесѧ , тричи́слен ныѧ , ᲂу҆лови́ша и҆ побѣди́ша халдѣ́и . и҆ ди́вно и҆змѣни́сѧ є҆стество̀ , ка́ко ѻ҆́гнь росо́ю прелага́шесѧ , без̾тꙋгѝ ѧ҆̀ сохранѝ ꙗ҆́кѡ пелена́ми . ѽ пролїѧ́выи мꙋ́д рость на всѣ́хъ дѣ́лѣхъ твои́хъ бж҃е , тѧ̀ превозно́симъ во́ вѣки .

~Крѣпка̀ ꙗ҆́кѡ льви́ца , си́лою ст҃а́гѡ дх҃а ѡ҆болчена̀ , є҆ди́на ᲂу҆стреми́сѧ всю́дꙋ и҆стерза́ти кꙋми́ры . и҆ ди́вно на́ нб҃си и҆ на землѝ , ка́кѡ жена̀ пре́жде бг҃а познава́етъ . є҆ю́же и҆спе́рва всемꙋ̀ ро́дꙋ паде́нїе бы́сть . тобо́ю же ны́нѣ спасе́ни пое́мъ , ѽ пролїѧ́выи мꙋ́дрость на всѣ́хъ дѣ́лѣхъ твои́хъ бл҃же , тѧ̀ прево зно́симъ во́ вѣки .

~Премꙋ́дрость бж҃їѧ пре́жде ѡ҆ тебѣ̀ написа́ла є҆́сть . сѐ є҆сѝ до́браѧ моѧ̀ и҆ прекра́снаѧ , и҆ по́хоти же́нскїѧ нѣ́сть в̾ тебѣ̀ . бле́скъ лица́ ти ꙗ҆́кѡ мѵ́ра ѡ҆бо нѧ́нїе , назна́меноваше твоѐ ѻ҆́льго кр҃ще́нїе . и҆́же посредѣ̀ кꙋми́рскїѧ ле́сти на тебѣ̀ ѡ҆бонѧ̀ хрⷭ҇то́съ , и҆ всѣ́хъ на́съ ѿсмра́да дѣ́монскагѡ , къ покаѧ́нїю млⷭ҇тїю свое́ю приве́лъ є҆́сть .

=сла́ва . П=омѧнѝ менѐ гжⷭ҇е ѻ҆́льго , ᲂу҆бо́ гагѡ твоегѡ̀ раба̀ , ѡ҆кра́денагѡ ѿ вра га̀ , и҆ согрѣши́вшагѡ па́че чл҃къ , и҆ по моли́сѧ хрⷭ҇тꙋ̀ , пода́ти ми проще́нїе ѡ҆ всѣ́хъ согрѣше́нїихъ , ꙗ҆́же не чю́вствено содѣ́ѧхъ ѡ҆каѧ́нныи . да покаѧ́нїемъ вопїю̀ , ѽ пролїѧ́выи мꙋ́дрость на всѣ́хъ дѣ́лехъ твои́хъ бж҃е , тѧ̀ прево зно́симъ во́ вѣки .

=и҆ нн҃ѣ , боⷢ҇ . Н=епре́зри дв҃о твои́хъ ра́бъ мольбы̀ . ѡ҆ тебѣ́ бо хва́лимсѧ , твоѐ ма́лое ста́до мы̀ є҆смы̀ . потщи́сѧ въ застꙋпле́нїе на́ше , и҆ и҆зми́ ны ѿ вра́гъ на́шихъ . ᲂу҆ще́дри зна́ющыѧ тѧ̀ мт҃рь бж҃їю , и҆ сн҃ꙋ тѝ вопїю́щыѧ , ѽ пролїѧ́ выи мꙋ́дрость на всѣ́хъ дѣ́лѣхъ твои́х̾ бж҃е , тѧ̀ превозно́симъ во́ вѣки .

=пѣ́снь , ѳ҃ . і҆рмоⷭ҇ . И҆=з̾ є҆де́ма и҆зы́де ро́дъ на́шъ пра́бабы ра́ди є҆́ввы . призва́н̾ же тобо́ю но́вымъ а҆да́момъ , на́мъ ро́ждь шею хрⷭ҇та̀ , во двꙋ̀ є҆стествꙋ̀ дв҃о чⷭ҇таѧ . взыгра́сѧ а҆да́мъ пра́дедъ , ꙗ҆́кѡ и҆збы́въ пе́рвыѧ клѧ́твы . мы́ же тобо́ю хва́лѧ щесѧ , ꙗ҆́кѡ тебѐ ра́ди бг҃а позна́хомъ , и҆ тебѐ велича́емъ .

~Весели́сѧ є҆́вво прароди́тельнице , и҆́же бо тѧ̀ прельсти́въ , и҆з̾ є҆де́ма и҆зведѐ , ны́нѣ попра́нъ є҆́сть твои́мъ и҆сча́дїем̾ . се́бо ѻ҆́льга живо́тное дре́во , крⷭ҇тъ хрⷭ҇то́въ в̾ рꙋсѝ водрꙋзѝ , и҆́мже всѣ́мъ вѣ́рнымъ ра́й ѿве́рзесѧ . мы́ же хва́лѧ щесѧ ꙗ҆́кѡ тоѧ̀ ра́ди бг҃а позна́хомъ , со влади́миромъ сїю̀ велича́емъ .

~Женꙋ̀ по є҆стествꙋ̀ нарица́емъ тѧ̀ , но па́че си́лы же́нскїѧ подви́жесѧ . тмы̀ своегѡ̀ зла́та и҆стощи́ла є҆сѝ , да хрⷭ҇то́в̾ зако́нъ и҆ ᲂу҆чи́телѧ прїѡбрѧ́щеши , и҆́мже просвѣтѝ зе́млю рꙋ́с̾скꙋю . мы́ же тобо́ю хва́лѧщесѧ , ꙗ҆́кѡ тебѐ ра́ди бг҃а позна́хомъ , с̾ мч҃нки тѧ̀ велича́емъ .

=сла́ва . З=ако́нꙋ наста́внице чи́стаѧ , и҆ ᲂу҆чи́тельнице вѣ́рѣ хрⷭ҇то́вѣ , прїимѝ по хвалꙋ̀ ѿ ра́бъ недосто́йныхъ . и҆ мл҃твꙋ ѡ҆ на́съ сотворѝ к̾ бг҃ꙋ , че́стнѡ творѧ́ щихъ твою̀ па́мѧть , да ѿ напа́стей и҆ бѣ́дъ и҆ печа́лей , и҆ лю́тыхъ грѣхо́въ свободи́мсѧ . є҆ще́ же и҆ мꙋ́къ ждꙋ́щихъ на́съ и҆зба́ви мо́лимътисѧ , тебѐ непре ста́ннѡ велича́ющихъ .

=и҆ нн҃ѣ , боⷢ҇ . С=ѐ цр҃кви , сѐ две́рь . сѐ бж҃їѧ гора̀ ст҃а́ѧ . сѐ же́злъ , и҆ сосꙋ́д̾ зла́тъ . сѐ и҆сто́чникъ печатлѣ́ненъ . сѐ ра́й ст҃ы́и но́вомꙋ а҆да́мꙋ . сѐ престо́лъ стра́шныи . сѐ мт҃и бж҃їѧ пречⷭ҇таѧ , застꙋ́пнице всѣ́мъ на́мъ пою́щымъ тꙋ̀ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́ѧ бл҃говѣ́рныѧ кнѧги́ни ѻ҆́льги , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

