Т=ропа́рь , прпⷣбномꙋ і҆ѡа́ннꙋ дамаскинꙋ̀ .=

~Правосла́вїю наста́вниче , и҆ бл҃гоче́стїѧ ᲂу҆чи́телю и҆ чистотѣ̀ . вселе́ннѣй свѣти́ льниче , и҆́ночествꙋющих̾ бг҃одх҃нове́нное ᲂу҆добре́нїе і҆ѡа́нне премꙋ́дре . ᲂу҆че́нїем̾ бо свои́мъ всѧ̀ просвѣти́лъ є҆сѝ . цѣ́внице дх҃о́внаѧ . молѝ хрⷭ҇та̀ бг҃а спасти́сѧ дш҃а́мъ на́шимъ =[два́жды].=

=сла́ва , и҆ ны́нѣ , боⷢ҇ . И҆́=же на́съ ра́ди рож де́исѧ ѿ дв҃ы , и҆ распѧ́тїе претерпѣ́въ бл҃гі́и , и҆спрове́ргїи сме́ртїю сме́рть , и҆ воскрⷭ҇нїе ꙗ҆́вль ꙗ҆́кѡ бг҃ъ , непре́зри и҆́хже созда̀ рꙋко́ю свое́ю , ꙗ҆вѝ чл҃колю́бїе своѐ млⷭ҇тиве , прїимѝ ро́ждьшꙋю тѧ бцⷣꙋ молѧ́щꙋюсѧ за ны̀ , и҆ спасѝ сп҃се на́шъ лю́ди согрѣ́шшыѧ .

К=ано́нъ . гла́съ , в҃ . пѣ́снь , а҃ . і҆рмо́съ . В=о глꙋбинѣ̀ потопѝ дре́вле , фараѡни́т скаѧ всѧ̀ во́инства , преѡрꙋже́нꙋ си́лꙋ . вопло́щшеесѧ сло́во , преспѣ́ющыѧ грѣ хѝ потреби́ло є҆́сть , пресла́вныи гдⷭ҇ь , ꙗ҆́кѡ просла́висѧ .

=запѣ́въ : П=рпⷣбне ѻ҆́ч҃е і҆ѡа́нне , молѝ бг҃а ѡ҆ на́съ =[покло́н̾].=

~И҆́же твоѧ̀ похвалы̀ нача́ти хотѧ́щꙋ ми , пода́ждь тво́й ны́нѣ гла́съ медото́ чныи прпⷣбне . и҆́мъ же правосла́внꙋю ᲂу҆ѧсни́лъ є҆сѝ цр҃ковь пѣ́сньми ѻ҆́ч҃е і҆ѡа́нне , ꙗ҆́же твою̀ почита́етъ па́мѧть =[два́жды].=

=сла́ва . Ꙗ҆́=кѡ мꙋ́дръ и҆ разꙋ́менъ сꙋдїѧ̀ , и҆зрѧ́днѡ сꙋ́щихъ є҆стества̀ смотрѧ́ѧ не стоѧ́щихъ , пред̾поче́лъ є҆сѝ вѣ́чнꙋющаѧ . вре́менными бо и҆з̾мѣни́лъ є҆сѝ пребы ва́ющаѧ ѻ҆́ч҃е і҆ѡа́нне , и҆дѣ́же тѧ хрⷭ҇то́съ ны́нѣ просла́ви .

=и҆ ны́нѣ , боⷢ҇ . П=ревы́шши є҆сѝ чⷭ҇таѧ всѧ́ кїѧ тва́ри , ви́димыѧ и҆ неви́димыѧ прⷭ҇нѡ дв҃о . зижди́телѧ бо родила̀ є҆сѝ . ꙗ҆́коже и҆з̾во́ли воплоти́тисѧ во ᲂу҆тро́ бѣ твое́й . є҆го́же со дерзнове́нїемъ мо лѝ , спастѝ пою́щихъ тѧ̀ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е і҆ѡа́нне , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . П=роцвѣла̀ є҆́сть пꙋсты́ нѧ ꙗ҆́кѡ кри́нъ гдⷭ҇и , ꙗ҆зы́чнаѧ непло дѧ́щаѧ цр҃кви прише́ствїемъ ти , ѡ҆ не́й же ᲂу҆тверди́сѧ моѐ срⷣце .

~Расточи́лъ є҆сѝ бога́тство , бг҃ови взае́м̾ даѧ̀ . тѣ́мже тѝ на́ нб҃сѣхъ ᲂу҆гото́васѧ црⷭ҇тво . но и҆ ны́нѣ воз̾да́нїе і҆ѡа́нне прїѧ́тъ многосꙋгꙋ́бо =[два́жды].=

=сла́ва . П=ремꙋ́дрости тала́нтъ прїе́мъ , дѣ ѧ́ньми ᲂу҆краша́ѧ , ᲂу҆ѧсни́лъ є҆сѝ і҆ѡа́нне цр҃ковь хрⷭ҇то́вꙋ . є҆го́же ᲂу҆мно́жьши жи тїѐ ѡ҆ста́вль .

=и҆ ны́нѣ , боⷢ҇ . Ч=и́ни ᲂу҆диви́шасѧ а҆́гг҃льс тїи пречⷭ҇таѧ , и҆ чл҃ческаѧ ᲂу҆страши́шасѧ срⷣца̀ ѡ҆ ржⷭ҇твѣ̀ твое́мъ . тѣ́мже тѧ̀ бцⷣе вѣ́рою чте́мъ .

=сѣда́ленъ . гла́съ , г҃ . Т=рꙋба̀ бг҃огла́сна ѡ҆сщ҃ена̀ , сщ҃е́нне на́мъ ꙗ҆ви́лсѧ є҆сѝ , пою́щи ѡ҆бра́знѡ ᲂу҆че́нїѧ гдⷭ҇нѧ и҆ сп҃са конце́мъ . и҆ свои́ми словесы̀ мі́ръ про свѣти́лъ є҆сѝ і҆ѡа́нне прпⷣбне . хрⷭ҇та̀ бг҃а молѝ , дарова́ти на́мъ ве́лїю млⷭ҇ть .

=сла́ва , и҆ ны́нѣ , боⷢ҇ . Б=жⷭ҇твенаѧ бы́сть сѣ́нь сло́ва , є҆ди́на пречⷭ҇таѧ дв҃о мт҃и , чистото́ю а҆́гг҃лы превосходѧ́щи . и҆́же па́ че всѣ́хъ менѐ пе́рсть бы́вша , ѡ҆скверне́ на плотьски́ми согрѣше́ньми , ѡ҆чи́сти моли́твъ свои́хъ бжⷭ҇твеными вода́ми , подаю́щи чⷭ҇таѧ ве́лїю млⷭ҇ть .

=пѣ́снь , д҃ . і҆рмоⷭ҇ . П=рише́ствовавъ ѿ дв҃ы , ни хода́тай ни а҆́гг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

~Повелѣ́нїю хрⷭ҇то́вꙋ повинꙋ́ѧсѧ , ѡ҆ста́ вилъ є҆сѝ мирскꙋ́ю красотꙋ̀ , бога́тство пи́щꙋ свѣ́тлость , є҆го́же ра́ди в̾зе́мъ сво́й крⷭ҇тъ , послѣ́довалъ є҆сѝ і҆ѡа́нне мꙋ́дре =[два́жды].=

=сла́ва . Ѻ҆=бнища́въ за ѡ҆бнища́вшагѡ хрⷭ҇та̀ , чл҃ческагѡ ра́ди спасе́нїѧ , и҆ с̾ни́мъ просла́висѧ , ꙗ҆́коже нело́жно ѡ҆бѣща́сѧ , и҆ црⷭ҇твꙋеши же съ прⷭ҇нѡ црⷭ҇твꙋющымъ і҆ѡа́нне .

=и҆ ны́нѣ , боⷢ҇ . Т=ѧ̀ приста́нище спасе́нїѧ , и҆ стѣ́нꙋ неѡ҆бори́мꙋ бцⷣе влⷣчце всѝ вѣ́р нїи с̾вѣ́мы , ты́ бо мольба́ми сѝ ѿ бѣ́дъ и҆збавлѧ́еши дш҃ѧ на́шѧ .

=пѣ́снь , є҃ . і҆рмо́съ . Х=ода́тай бг҃ꙋ и҆ чл҃кѡмъ бы́сть хрⷭ҇тѐ бж҃е , тобо́ю бо влⷣко к̾ свѣтонача́лникꙋ ѻ҆ц҃ꙋ́ ти , ѿ́ но щи невѣ́дѣнїѧ приведе́нїе ѡ҆брѣто́хом̾ .

~Стра́хомъ хрⷭ҇то́вѣмъ ѻ҆́ч҃е ᲂу҆твержда́емь к̾ бжⷭ҇твенѣй жи́зни , плотьско́е мꙋдро ва́нїе всѐ покори́лъ є҆сѝ дх҃ꙋ , своѧ̀ і҆ѡа́нне чю́вства ѡ҆чища́ѧ =[два́жды].=

=сла́ва . Ѡ҆=чи́стивъ ѿ всѧ́кїѧ скве́рны тѣ́ло и҆ ᲂу҆́мъ , и҆ дш҃ꙋ со тща́нїемъ бг҃о мꙋ́дре . зарю̀ прїѧ́т̾ трисл҃нчнꙋю і҆ѡа́нне , свѣ́тлыми тѧ̀ ѡ҆богатѧ́щꙋ дарова́нїи .

=и҆ нн҃ѣ , боⷢ҇ . М=олѝ своегѡ̀ сн҃а и҆ гдⷭ҇а дв҃о чⷭ҇таѧ , плѣне́нымъ и҆збавле́нїе сꙋ́щымъ ѿ сопроти́внагѡ ѡ҆б̾стоѧ́нїѧ на тѧ̀ на дѣ́ющымсѧ мі́рно дарова́ти ᲂу҆строе́нїе .

=пѣ́снь , ѕ҃ . і҆рмо́съ . В=о глꙋбинѣ̀ грѣхо́в нѣй содержи́мь є҆́смь сп҃се , и҆҆ в̾ пꙋчи́нѣ жите́йстѣй ѡ҆бꙋрева́емъ . но ꙗ҆́коже про ро́ка і҆ѡ́нꙋ , и҆з̾глꙋбины́ мѧ ѿ страсте́й , воз̾ведѝ и҆҆ спаси́ мѧ .

~Просвѣти́всѧ дх҃а бл҃года́тїю , бжⷭ҇тве нымъ и҆ чл҃ческимъ ра́зꙋмомъ , и҆ вещь мѝ ꙗ҆́снѡ ѡ҆бога́щьсѧ , тре́бꙋющымъ і҆ѡа́нне незави́стнѡ по́далъ є҆сѝ =[двⷤа].=

=сла́ва . С=огла́сно лико́мъ нбⷭ҇ным̾ мꙋ́дре , цр҃квь правосла́внѡ сочета́лъ є҆сѝ . лико стоѧ́нныѧ пѣ́сни провоз̾глаша́ѧ , трⷪ҇цѣ бг҃осїѧ́ннѣй .

=и҆ нн҃ѣ , боⷢ҇ . Н=еи҆скꙋсомꙋ́жно дв҃о родила̀ є҆сѝ , и҆ вѣ́чнꙋеши дв҃ою , ꙗ҆́вльши и҆́сти ннагѡ бжⷭ҇тва̀ , сн҃а и҆ бг҃а твоегѡ̀ ѻ҆бразы̀ .

=конда́къ . гла́съ , д҃ . П=ѣснопи́сца и҆ чест на́гѡ бг҃огла́сника , цр҃кви каза́телѧ и҆ ᲂу҆чи́телѧ , и҆ враго́мъ сопротивоборца̀ , и҆ побѣди́телѧ і҆ѡа́нна воспое́мъ . ѻ҆рꙋ́жїе бо в̾зе́мъ крⷭ҇тъ гдⷭ҇нь , и҆ всю̀ ѿве́рже є҆рети́ческꙋю ле́сть . и҆ ꙗ҆́кѡ те́плъ пред̾ ста́тель к̾ бг҃ꙋ , всѣ́мъ просѧ̀ грѣхо́въ проще́нїѧ .

=и҆́косъ . Ц=р҃ко́вномꙋ наста́вникꙋ и҆ ᲂу҆чи́те лю и҆ жрецꙋ̀ , ꙗ҆́кѡ таи́нникꙋ неи҆з̾гл҃ан нымъ , возопїе́мъ согла́снѡ . и҆́же к̾ бг҃ꙋ твои́ми мл҃твами ѿве́рзи ᲂу҆ста̀ на́шѧ , и҆ сподо́би гл҃ати словеса̀ ᲂу҆че́нїи твои́хъ . ты́ бо трⷪ҇цѣ ꙗ҆ви́сѧ є҆сѝ соприча́стникъ , ꙗ҆́кѡ дрꙋго́е сл҃нце ѡ҆блиста́ѧ в̾ мі́рѣ . чюдесы̀ и҆ ᲂу҆че́нїи просїѧ́въ ꙗ҆́ко мѡѷсе́й . въ зако́нѣ гдⷭ҇ни поꙋча́ѧсѧ всегда̀ , сло́ вомъ и҆ дѣ́ломъ бы́сть свѣти́льникъ . и҆ молѧ̀ непреста́ннѡ всѣ́мъ пода́ти грѣ хо́въ проще́нїе .

=пѣ́снь , з҃ . і҆рмо́с̾ . Б=г҃опроти́вно велѣ́нїе без̾зако́ннꙋюща мꙋчи́телѧ , высо́къ пла́мень воз̾несло̀ є҆́сть , хрⷭ҇то́съ же про сте́ръ бг҃очести́вымъ дѣ́темъ , хла́дъ дх҃о́вныи , сы́и бл҃гослове́нъ и҆ препросла́ вленъ .

~Ре́вностїю раз̾жига́емь , бг҃обо́рныхъ є҆ресе́й всѧ́ко ѕломы́слїе побѣди́лъ є҆сѝ . свѣ́тлыми писа́нїи ᲂу҆бѣли́въ , всѣ́мъ ꙗ҆́снѡ дре́вле сѣ́ѧннаѧ мꙋ́дрыми ѽ і҆ѡа́нне напи́санаѧ то́нкѡ =[два́жды].=

=сла́ва . Т=е́плѣ ѡ҆бличи́лъ є҆сѝ ѕлои҆мѧ ни́тыхъ , трофи́ма ма́нен̾тово хꙋ́льное нече́стїе , раз̾врати́ти и҆скꙋси́вша цр҃квь хрⷭ҇то́вꙋ , словесы̀ и҆ ᲂу҆че́нїи твои́ми ѽ і҆ѡа́нне , и҆́ми же написа́лъ є҆сѝ .

=и҆ ны́нѣ , боⷢ҇ . С=т҃ы́хъ ст҃ꙋ́ю разꙋмѣва́ем̾ тѧ̀ . ꙗ҆́кѡ є҆ди́нꙋ ро́ждьшꙋю бг҃а непре мѣ́ннаго , дв҃а нескве́рнаѧ , мт҃и без̾не вѣ́стнаѧ . всѣ́мъ бо и҆сточи́ла є҆сѝ вѣ́р нымъ нетлѣ́нїе , бжⷭ҇твенымъ ржⷭ҇тво́мъ свои́мъ .

=пѣ́снь , и҃ . і҆рмо́с̾ . П=е́щь ѻ҆́гненна и҆ногда̀ въ вавѷлѡ́нѣ , дѣ́йство раздѣлѧ́ше , бж҃їимъ велѣ́нїемъ халдѣ́и ѡ҆палѧ́ющи , вѣ́рныѧ же прохлажда́ющи пою́ща , бла гослови́те всѧ̀ дѣ́ла гдⷭ҇нѧ гдⷭ҇а .

~Ѻ҆бличи́лъ є҆сѝ ꙗ҆́вѣ , требл҃же́нне і҆ѡа́н не несто́рїево раз̾дѣле́нїе , и҆ севи́рово слїѧ́нїе , и҆ є҆динохоти́телей безꙋ́мїе . вѣ́рꙋ же є҆динодѣ́йственꙋ , сїѧ́нїемъ пра восла́вїѧ всѣ́мъ ѡ҆блиста́ѧ конце́мъ =[два́жды].=

=сла́ва . В=сѣ́ѧ вра́гъ пле́велъ по ѻ҆бы́чаю є҆ретикѝ в̾ цр҃кви хрⷭ҇то́вѣ , сегѡ̀ покло не́нїѧ ѿврещи́сѧ во и҆ко́нахъ честны́хъ . но ѡ҆брѣ́те недре́млюща тѧ̀ всебл҃же́нне і҆ѡа́нне , сѣ́мѧ ѕло́е и҆скоренѧ́юща .

=и҆ ны́нѣ , боⷢ҇ . Т=ы̀ и҆́же ѿ ѻ҆ц҃а неразлꙋ́ чнаго , в̾ чре́вѣ ти бг҃омꙋ́жнѡ пожи́в шаго , без̾сѣ́мене заче́нши несказа́нно родила̀ є҆сѝ , бг҃ороди́тельнице пречⷭ҇таѧ . тѣ́мже тѧ̀ спасе́нїе всѣ́мъ на́мъ и҆спо вѣ́даемъ .

=пѣ́снь , ѳ҃ . і҆рмо́съ . Б=ез̾нача́льна роди́те лѧ сн҃ъ бг҃ъ и҆ гдⷭ҇ь , вопло́щьсѧ ѿ дв҃цы на́мъ ꙗ҆ви́сѧ , ѡ҆мраче́нныѧ просвѣти́ ти , и҆ собра́ти расточе́нныѧ . тѣ́мъ все хва́льнꙋю бцⷣꙋ велича́емъ .

~Наꙋчи́лъ є҆сѝ всѧ̀ цр҃ко́вныѧ пѣ́ти сн҃ы правосла́внѡ , є҆ди́ницꙋ и҆́же въ трⷪ҇цѣ честнꙋ́ю . воплоще́нїе же сло́ва бжⷭ҇тве ное бг҃осло́вити , ꙗ҆́вѣ і҆ѡа́нне ᲂу҆ѧснѧ́ѧ недомы́сленаѧ мно́гимъ , сщ҃е́нными писа́нїи =[два́жды].=

=сла́ва . С=т҃ы́хъ чино́въ пѣсносло́вивъ прпⷣбне , пречⷭ҇тꙋю бцⷣꙋ , и҆ хрⷭ҇то́ва прⷣтчꙋ . пррⷪ҇ки же и҆ а҆пⷭ҇лы , по́стники , и҆ мꙋ́дрыѧ ᲂу҆чи́тели , пра́ведники и҆ мч҃нки . в̾ си́хъ ны́нѣ вод̾ворѧ́ешисѧ се́лѣхъ .

=и҆ ны́нѣ , боⷢ҇ . Ч=ерто́гъ бы́сть , и҆́же па́че ᲂу҆ма̀ воплоще́нїю сло́ва дв҃о бг҃ороди́те льнице , ѡ҆дѣ́ѧна сла́вою добродѣ́телей и҆ и҆спещре́на . тѣ́мъ тѧ̀ всенепоро́чнаѧ бцⷣꙋ воз̾вѣща́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнагѡ ѻ҆ц҃а на́шегѡ і҆ѡа́нна дамаскина̀ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

