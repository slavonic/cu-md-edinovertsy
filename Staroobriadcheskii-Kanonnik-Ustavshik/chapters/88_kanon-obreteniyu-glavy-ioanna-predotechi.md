Т=ропа́рь , ѡ҆брѣ́тенїю главы̀=

=і҆ѡа́нна прⷣтчи . гла́съ , д҃ .=

=Ѿ= землѝ восїѧ́вши прⷣте́чева глава̀ , зарю̀ и҆спꙋща́етъ нетлѣ́нїѧ , вѣ́рнымъ и҆сцѣле́нїе . свы́ше собира́етъ мно́жество а҆́гг҃лъ , до́лѣ созыва́етъ чл҃ческїи ро́дъ , є҆диногла́снѡ вопи́ти , сла́вꙋ хрⷭ҇тꙋ̀ бг҃ꙋ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на , ви́дѧ по топлѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́въ : С=т҃ы́и вели́кїи проро́че і҆ѡа́нне прⷣтче гдⷭ҇нь , молѝ бг҃а ѡ҆ на́съ =[покло́н̾].=

~Грѧди́те похва́лимъ ꙗ҆зы́кѡмъ , и҆ все си́льнымъ пле́щꙋще дх҃омъ , ᲂу҆стны̀ бг҃о чести́выми , сло́ва прⷣтчꙋ гла́съ , пѣ́снь ми дх҃о́вными вѣ́рнїи просла́вимъ .

~Ми́рнымъ ᲂу҆строе́нїемъ и҆ ти́химъ , и҆ без̾мѣ́рными совокꙋпле́ньми хрⷭ҇то́ва цр҃кви , бл҃гостоѧ́тельнѡ ᲂу҆паса́етсѧ . те бѣ̀ моле́бнꙋю пѣ́снь вопїю́щи прⷣтче .

=сла́ва . Ю҆́=же ѿ́ бг҃а да́ннꙋю ꙗ҆́кѡ сокро́ вище на́мъ на ѿє́млемо , бг҃оно́снꙋю главꙋ̀ прⷣтчевꙋ , всѝ пѣ́сньми досто́йнѡ вѣ́рнїи почте́мъ .

=и҆ ны́нѣ , боⷢ҇ . С=воегѡ̀ прїе́мши содѣ́те лѧ , ꙗ҆́кѡ са́мъ восхотѣ̀ , ѿ без̾сѣ́менна чре́ва твоегѡ̀ , па́че ᲂу҆ма̀ воплоща́ема чⷭ҇таѧ . тва́ремъ вои́стинꙋ ꙗ҆ви́сѧ влⷣчца .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и вели́кїи проро́че , і҆ѡа́нне прⷣтче гдⷭ҇нь , ꙗ҆́кѡ всѝ по́ бз҃ѣ къ тебѣ̀ прибѣ га́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~Оу҆тро́ба непло́дна , прозѧбле́нїе тѧ̀ и҆знесѐ бжⷭ҇твенѡ , ꙗ҆зы́честѣй цр҃кви сла́вна таи́нника . хрⷭ҇то́ви и҆́стинномꙋ бг҃ꙋ , и҆ женихꙋ̀ сїю̀ ѡ҆брꙋча́юща .

~Твоегѡ̀ бг҃овѣща́ннагѡ гла́са прⷣтче і҆ѡа́нне , ни ме́чь посѣчѐ ѻ҆каѧ́ннагѡ прелюбодѣѧ́нїѧ . бжⷭ҇твенꙋю бо свою̀ на́мъ ꙗ҆влѧ́еши главꙋ̀ ѿ землѝ .

=сла́ва . Т=оржествꙋ́ющи свѣ́тлѡ , чтꙋ́щее тѧ̀ ста́до насыща́етсѧ , ꙗ҆́кѡ бога́тство ѡ҆брѣ́тъ та́йное . и҆ ѡ҆кри́нъ неѡ҆скꙋ́денъ и҆сцѣле́нїемъ прⷣтче главꙋ̀ твою̀ .

=и҆ ны́нѣ , боⷢ҇ . Б=жⷭ҇твенагѡ ржⷭ҇тва́ ти чи́стаѧ , всѧ́когѡ є҆стества̀ чинъ прехо́ дитъ чю́до . бг҃а бо па́че є҆стества̀ зача ла̀ є҆сѝ во́ чревѣ , и҆ ро́ждьши пребы ва́еши при́снѡ дв҃аѧ .

=сѣда́ленъ . гла́съ , д҃ . И҆=зда́вшисѧ ꙗ҆́кѡ зла́то ѿ землѝ , сщ҃е́ннаѧ твоѧ̀ глава̀ пресла́внѡ , ѿ незаходи́мыхъ нѣ́дръ землены́хъ . и҆ ѡ҆бога́ти вѣ́рныхъ всѣ́хъ мы́сли , разꙋмѣ́нїемъ бжⷭ҇твенымъ . ны́нѣ пока́йтесѧ вопїю́щи разꙋ́мнѡ . є҆́йже покланѧ́ющесѧ прⷣтче хрⷭ҇то́въ , велегла́снѡ вѣ́рою сла́вимъ .

=сла́ва , и҆ ны́нѣ , боⷢ҇ . С=ъ бг҃омъ въ тво́й бцⷣе прибѣ́гъ смире́ныи покро́въ бжⷭ҇тве ныи , призыва́ѧ молю́сѧ , поми́лꙋй чи́стаѧ . ꙗ҆́кѡ превзыдо́ша мѝ главꙋ̀ грѣсѝ , и҆ бою́сѧ влⷣчце мꙋче́нїѧ и҆ трепе́ щꙋ . моли́твꙋ сотворѝ чи́стаѧ къ сн҃ꙋ своемꙋ̀ , си́хъ и҆зба́вити мѧ̀ .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~Ве́тхомꙋ бы́лъ є҆сѝ ѻ҆́бразъ пребога́те , ꙗ҆́вѣ зако́нꙋ и҆ проро́кѡмъ сконча́нїе бы́лъ є҆сѝ . и҆ черто́жникъ бжⷭ҇твенъ , но́вомꙋ ꙗ҆ви́лсѧ є҆сѝ прⷣтче . ~Власѧны́ми рꙋ́бы ѡ҆бы́чнѡ прⷣтче , честнꙋ́ю ѡ҆бви́лъ є҆сѝ и҆ сла́внꙋю главꙋ̀ свою̀ . покры ва́етсѧ црⷭ҇кою багрѧни́цею , ꙗ҆́кѡ ри́зою ра́дꙋѧсѧ .

~Бжⷭ҇твенꙋю главꙋ̀ твою̀ ѿбѣже́нїемъ ни́щїи и҆ скита́ѧисѧ , твои́ми бжⷭ҇твены ми наставле́ньми , ꙗ҆́коже незави́стнѡ бога́тство і҆ѡа́нне прїе́млетъ .

=сла́ва . З=аре́ю прⷣтче бжⷭ҇твенагѡ дх҃а , чтꙋ́щїи тѧ̀ гра́дъ всегда̀ молѝ ᲂу҆ѧсни́ ти , и҆ въ бжⷭ҇твенѣй па́мѧти твое́й , беспло́тнымъ сра́доватисѧ .

=и҆ ны́нѣ , боⷢ҇ . М=е́ртва мѧ̀ показа̀ сада̀ вкꙋше́нїе , живо́тное же дре́во , и҆з̾ тебѐ ꙗ҆́вльшесѧ пречⷭ҇таѧ воздви́же , и҆ ра́йс тѣй пи́щи прича́стника мѧ̀ сотворѝ .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́мрака грѣхо́в нагѡ и҆зима́юща .

~Непоколѣба́сѧ ꙗ҆́коже тро́сть крⷭ҇тлю , и҆скꙋси́тельными вра́жїи вѣ́тры , всегда̀ вѣ́ющыми . сто́лпъ же бжⷭ҇твенымъ лю́ демъ непоколѣби́мъ , си́лою и҆лїино́ю ꙗ҆ви́лсѧ є҆сѝ , и҆ дх҃о́вною .

~И҆́же бжⷭ҇тва̀ ѿмета́ѧсѧ , и҆ ᲂу҆ма́лѧѧ сла́ вꙋ , тобо́ю кр҃щьшагосѧ хрⷭ҇та̀ , и҆ бжⷭ҇тве нꙋю бл҃года́ть твою̀ ᲂу҆корѧ́ѧ , пра́вед нымъ сꙋдо́мъ да посрами́тсѧ .

=сла́ва . Ѿ=ве́рзлъ є҆сѝ незави́стнагѡ и҆сто́чника две́рь , пою́щым̾ тѧ̀ любо́вїю сла́вныи прⷣтче , бжⷭ҇твеныѧ бл҃года́ти и҆сточа́юща во́ды . и҆ стрꙋѝ и҆сцѣле́нїемъ всѣ́хъ веселѧ́щыѧ .

=и҆ ны́нѣ , боⷢ҇ . Н=осѧ́щи добро́тꙋ мы́сле нꙋю , прекра́сныѧ дш҃и твоеѧ̀ , невѣ́ста бж҃їѧ была̀ є҆сѝ , запечатлѣ́нна дв҃ь ствомъ чⷭ҇таѧ . и҆ заре́ю чистоты̀ , ми́ръ просвѣща́ющи .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воз̾двиза́ема зрѧ̀ , напа́стей бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й много млⷭ҇тиве .

~Проро́ка тѧ̀ и҆́стинна наречѐ хрⷭ҇то́съ , и҆ прⷪ҇ро́къ превы́шша , крⷭ҇тлѧ же и҆ прⷣтчꙋ жи́зни . того́ бо ᲂу҆́зрилъ є҆сѝ , є҆го́же проро́цы и҆ зако́нъ провозвѣсти́ша .

~Нетерпѧ́ше кры́тисѧ чюдесе́мъ и҆сто́ч никъ , сокро́вище бл҃года́ти , сла́внаѧ глава̀ твоѧ̀ крⷭ҇тлю , проро́че и҆ прⷣтче . но ꙗ҆́вльшисѧ , пролива́етъ и҆сцѣле́нїемъ и҆сто́чникъ .

=сла́ва . В=себога́тнѡ похвале́нїе , и҆ ᲂу҆кра ше́нїе свѣ́тлѡ , и҆ щи́тъ спаси́теленъ , хрⷭ҇толю́бныи сы́и , и҆ бл҃гочести́выи пред̾ лага́етъ гра́дъ тво́й , честнꙋ́ю тѝ и҆ бжⷭ҇твенꙋю главꙋ̀ прⷣтче .

=и҆ ны́нѣ , боⷢ҇ . В=ели́кїи прописа̀ во проро́ цѣхъ мѡѷсе́й , тѧ̀ ковче́гъ и҆ трапе́зꙋ , и҆ свѣти́льникъ и҆ рꙋ́чкꙋ . ѡ҆бра́знѡ на зна́менꙋѧ воплоще́нїе , є҆́же и҆з̾ тебѐ вы́шнѧгѡ мт҃и дв҃о .

=конда́къ . гла́съ , в҃ . П=ррⷪ҇че бж҃їи , и҆ прⷣтче бл҃года́ти , главꙋ̀ твою̀ ꙗ҆́кѡ да́ръ ѡ҆сщ҃е́нъ , ѿ землѝ ѡ҆брѣ́тшїи , и҆сцѣле́ нїе всегда̀ прїе́млемъ . и҆́бо па́ки , ꙗ҆́кѡ пе́рвїе проповѣ́дꙋеши в̾ ми́рѣ покаѧ́нїе .

=и҆́косъ . Г=дⷭ҇нѧ свидѣ́тельства прїе́мъ і҆ѡа́нне , па́че всѣ́хъ чл҃къ вы́шши бы́лъ є҆сѝ . тѣ́мже похвалы̀ принестѝ тебѣ̀ ᲂу҆жасо́хсѧ , но любо́вїю понꙋ́дивсѧ , пѣ́снь нача́ти дерзнꙋ́хъ . тѣ́мже не ѿри́ни , помо́щникъ мѝ бы́ти прехва́ль не , да возмогꙋ̀ вѣнча́ти ве́рхъ тво́й ст҃ы́и . и҆́бо се́й в̾ ми́рѣ проповѣ́дꙋетъ покаѧ́нїе .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбнымъ дѣ́темъ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́нъ бг҃ъ ѻ҆ц҃ъ на́шихъ .

~Дв҃ыѧ прозѧбле́нїе , тѧ̀ па́че всѣ́хъ речѐ рожде́нныхъ жена́ми . ꙗ҆́коже бо беспло́ тенъ , и҆ равноа҆́гг҃ленъ наземлѝ по́жилъ є҆сѝ . томꙋ̀ вопїѧ̀ , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=Ѿ= пꙋсты́ни прест҃ы́мъ дх҃омъ наꙋче́нъ ꙗ҆ви́лсѧ є҆сѝ , ꙗ҆́коже ᲂу҆́тро свѣтоно́снѡ , а҆́гг҃лъ свѣ́та , на́съ наꙋча́ѧ вопи́ти , бла гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=сла́ва . О=у҆блажи́сѧ ꙗ҆́кѡ вои́стинꙋ , во градѣ́хъ се́й пресла́вныи , стѧжа́выи те бѐ сокро́вище прⷣтче хрⷭ҇то́въ . тѣ́мже пра́зднꙋѧ вопїе́тъ , бл҃гослове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . Ѡ҆=чище́нїе є҆стествꙋ̀ ты̀ бы́сть , є҆ди́на бг҃обл҃же́ннаѧ . и҆́же бо на ра́мꙋ херꙋви́мскꙋ сѣдѧ́щагѡ бг҃а , на рꙋкꙋ̀ носѧ́щи вопїе́ши , бл҃гослове́нъ є҆сѝ бж҃е ѻ҆ц҃ъ на́шихъ .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~По́сланъ бы́сть вопїю́щаго гла́съ прⷣтча , ѡ҆пꙋстѣ́вшимъ срⷣца́мъ , сн҃а бж҃їѧ вѣ́рꙋ бл҃гочести́вꙋю водрꙋжа́ѧ сꙋ́щагѡ бг҃а . є҆го́же превозно́симъ во́ вѣки .

~Оу҆гото́вите вопїе́тъ нн҃ѣ прⷣтча , гдⷭ҇ни стезѝ ѡ҆сщ҃е́нїемъ . се́бо прише́дъ со ѻ҆ц҃е́мъ и҆ дх҃омъ , в̾ ва́ша срⷣца̀ до́брѣ всели́тисѧ .

=сла́ва . И҆́=з̾чрева ѡ҆ст҃и́сѧ бжⷭ҇твенымъ дх҃омъ , и҆ проро́къ ꙗ҆ви́сѧ во́ чревѣ носи́мъ . ны́нѣ же наслажде́нїе , и҆́же в̾ нѣ́дрѣхъ тебѐ и҆мꙋ́щемꙋ гра́дꙋ пока за́сѧ проро́че .

=и҆ ны́нѣ , боⷢ҇ . П=рест҃а́ѧ дв҃о ты́ мѧ ѡ҆кормѝ . мое́й не́мощи бꙋ́ди по́мощь . ᲂу҆ста́ви страсте́мъ без̾ме́рнꙋю бꙋ́рю . и҆ спаси́ мѧ , сп҃са ро́ждьшаѧ ми́рови .

=пѣ́снь , ѳ҃ . і҆рмо́съ . Б=г҃а чл҃кѡмъ неꙋдо́бь ви́дѣти , на́нь же несмѣ́ютъ чи́ни а҆́гг҃льстїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же велича́юще , с̾ нбⷭ҇ными вѡ́и тѧ̀ вели ча́емъ .

~Ꙗ҆́вѣ и҆сполне́нїю десѧти́мъ прⷣтче за́по вѣдемъ , ты̀ храни́тель крѣ́покъ бы́въ . сꙋгꙋ́бо ѿ хрⷭ҇та̀ почте́сѧ , дарова́нїи десѧ ти́цею . тѣ́мже сло́вꙋ тѧ̀ таи́нника и҆ дрꙋ́га вѣ́дѧще , ны́нѣ ᲂу҆блажа́емъ .

~Бж҃їи проро́къ же и҆ а҆пⷭ҇лъ . а҆́гг҃лъ же и҆ прⷣтча бжⷭ҇твенагѡ воплоще́нїѧ . крⷭ҇тль и҆ сщ҃е́нникъ , и҆ мч҃нкъ вѣ́ренъ . проповѣ́д никъ же сꙋ́щымъ во а҆́дѣ ты̀ бы́лъ є҆сѝ , и҆ дв҃ьствꙋющымъ пра́вило , и҆ пꙋсты́ни прозѧбле́нїе .

=сла́ва . Т=воѐ ꙗ҆вле́нїе провозвѣща́юще зри́телю , воз̾вѣща́хꙋ а҆́гг҃льстїи чи́ни нело́жнѡ . гаврїи́ла подо́бѧщесѧ бжⷭ҇тве номꙋ бл҃говѣ́щенїю , и҆́же пре́жде ржⷭ҇тва̀ твоегѡ̀ , сщ҃е́нныи заха́рїѧ прїе́млетъ .

=и҆ ны́нѣ , боⷢ҇ . С=трасте́мъ и҆сцѣле́нїѧ по черпа́емъ , въ сла́вныи хра́мъ прⷣтчевъ притека́юще . в̾то́й бо прихо́дѧтъ а҆́гг҃ль стїи ли́цы , дꙋ́си же пра́ведныхъ , и҆ всѣ́хъ влⷣчца , съ крⷭ҇тлемъ і҆ѡа́нномъ , и҆сцѣле́нїѧ подава́юще .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́гѡ

и҆ сла́внагѡ проро́ка и҆ прⷣтчи

крⷭ҇тлѧ і҆ѡа́нна , и҆ всѣ́хъ

ст҃ы́хъ , поми́лꙋй и҆

спасѝ на́съ , ꙗ҆́кѡ

бл҃гъ и҆ чл҃ко

лю́бецъ .

