<document xmlns="http://www.ponomar.net/culiturgical">
<p>Т<red>ропа́рь, великомч҃нце є҆катери́не.</red></p>

<p><red>Д</red>обродѣ́тельми ꙗ҆́кѡ лꙋча́ми со́лнечны ми просвѣти́ла є҆сѝ невѣ́рныхъ мꙋдре цо́въ. и҆ ꙗ҆́коже пресвѣ́тлаѧ лꙋна̀ ходѧ́ щымъ в̾ нощѝ, невѣ́рїѧ тмꙋ̀ ѿгна́ла є҆сѝ. и҆ цр҃цꙋ ᲂу҆вѣ́рила є҆сѝ, бг҃озва́ннаѧ невѣ́сто бл҃же́ннаѧ є҆катери́но. востечѐ в̾нбⷭ҇ныи черто́гъ, жела́нїе и҆мꙋ́щи к̾ пре кра́сномꙋ женихꙋ̀ своемꙋ̀ хрⷭ҇тꙋ̀. и҆ ѿ негѡ̀ црⷭ҇кимъ вѣнце́мъ вѣнча́сѧ. є҆мꙋ́ же со а҆́гг҃лы пред̾стоѧ̀, ѡ҆ на́съ моли́сѧ творѧ́щихъ всечестнꙋ́ю па́мѧть твою̀ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. В</red>о ѡ҆рꙋже́на фараѡ́на погрꙋзѝ, чюдотво рѧ́й дре́вле, мѡѷсе́йскїи же́ѕлъ крⷭ҇тоѡ҆б ра́знѡ проразѝ, и҆ раздѣлѝ мо́ре, і҆и҃лѧ же бѣжа́ща, пѣ́ша ходѧ́ща спасѐ, пѣ́снь бг҃ови  воз̾сыла́юща.</p>

<p><red>запѣ́в̾: С</red>т҃а́ѧ великомч҃нце є҆катери́но, молѝ  бг҃а  ѡ҆  на́съ <red>[покло́н̾].</red></p>

<p><red>Е҆</red>катери́ны премꙋ́дрыѧ мч҃нцы мл҃тва ми хрⷭ҇тѐ, ѡ҆мраче́ное ѻ҆́ко дш҃и моеѧ̀ просвѣтѝ. зарю́ ми даѧ̀ влⷣко твоегѡ̀ свѣтоли́тїѧ. дш҃етлѣ́нных̾ согрѣше́ней мои́хъ, ве́сь мра́къ потреблѧ́ющꙋ.</p>

<p><red>Н</red>аправлѧ́ема влады́чними премꙋ́драѧ бжⷭ҇твеными повелѣ́нїи. и҆ тогѡ̀ любо́ вїю раз̾жига́ема, потечѐ к̾ по́двигомъ тща́щисѧ. и҆ мꙋчи́телю ра́зꙋмъ є҆кате ри́но ᲂу҆страши́ла є҆сѝ, сло́вомъ и҆ мꙋ́дро стїю  и҆  бл҃года́тїю.</p>

<p><red>Ѡ҆</red>кормлѧ́ема дла́нїю сла́внаѧ крѣ́пкою хрⷭ҇то́вою, и҆́дольскїѧ бꙋ́ри и҆з̾бѣ́гла є҆сѝ мч҃нце. немо́кренѡ преплы́вши, крⷭ҇тнымъ вѣ́триломъ, и҆ бжⷭ҇твеными вѣ́тры дх҃о́вными, пѣ́снь бг҃ови воспѣ ва́ющи.</p>

<p><red>сла́ва. Р</red>а́дꙋющисѧ дв҃ьствеными добро́ тами, є҆катери́но мꙋ́драѧ. и҆ бжⷭ҇твеныи ра́зꙋмъ с̾ нб҃сѐ и҆мꙋ́щи. лжѐ и҆мени́томꙋ ра́зꙋмꙋ, бл҃годерзнове́ннѡ и҆ мꙋ́жестве нѡ. пред̾ста́телей посрами́ла є҆сѝ. си́хъ держа́внѣ  побѣди́вши.</p>

<p><red>и҆ нн҃ѣ, боⷢ҇. И҆́</red>же бцⷣꙋ тѧ̀ проповѣ́даетъ пречи́стаѧ, всѧ́кїѧ є҆́реси ѿринове́нїе и҆́мать. пло́ть бо бы́вша неи҆змѣ́ннѡ родила̀ є҆сѝ, превы́шша всѧ́кїѧ бг҃оро ди́тельнице тва́ри, сло́во бж҃їе присно сꙋ́щное.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃а́ѧ великомч҃нце є҆катери́но, ꙗ҆́ко всѝ по́ бз҃ѣ к̾тебѣ̀ прибѣга́ем̾, ты́ бо мо́ли ши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆тверже́и нб҃са̀ в̾ на ча́тцѣ ра́зꙋмомъ, и҆ зе́млю на вода́хъ ѡ҆снова́выи, на ка́мени мѧ хрⷭ҇тѐ цр҃ко́в нѣмъ ᲂу҆твердѝ, ꙗ҆́кѡ нѣ́сть ст҃а, па́че тебѐ  чл҃колю́бче.</p>

<p><red>В</red>о́льными тѝ ᲂу҆стремле́нїи, вше́дши ко страда́нїю во́лею хрⷭ҇та̀ подража́ющи, и҆ побѣди́вши свѣ́тлѡ тмѣ̀ мироде́ржьца, и҆ вѣнцено́сица ꙗ҆ви́сѧ, є҆катери́но бг҃о прїѧ́тнаѧ.</p>

<p><red>К</red>рѣ́постїю ᲂу҆ма̀ ѡ҆бличи́ла є҆сѝ мꙋчи́ телѧ, в̾ без̾бо́жнꙋю глꙋбинꙋ̀ впа́дшаѧ. виті́йствꙋющи ꙗ҆́вѣ бг҃оразꙋ́мїѧ пове лѣ́нїи, бж҃їею мꙋ́дростїю мч҃нце ᲂу҆кра ша́ема  всехва́лнаѧ.</p>

<p><red>сла́ва. Р</red>авнобо́жїе во ᲂу҆́ши є҆́ввинѣ по шепта́въ, ѻ҆трокови́цею младо́ю ны́нѣ попра́нъ бы́сть. ѻ҆рꙋ́жїемъ бо крⷭ҇тнымъ ѡ҆гради́вшисѧ, посрамѝ є҆катери́но мч҃нца, без̾ мѣ́ры тогѡ̀ хва́лѧщасѧ.</p>

<p><red>и҆ ны́нѣ, боⷢ҇. О</red>у҆мерщве́наго мѝ ᲂу҆ма̀, живо́тнымъ дѣ́йствомъ и҆з̾ тебѐ ꙗ҆́вль шꙋсѧ ми́рови воз̾дви́гни. ꙗ҆́звы и҆ стрꙋ́ пы потреблѧ́ющи грѣхо́вныѧ є҆ди́на бг҃ороди́тельнице  пренепоро́чнаѧ.</p>

<p><red>сѣда́лен̾. гла́съ, и҃. Ж</red>ениха̀ своегѡ̀ хрⷭ҇та̀ воз̾люби́вши, свѣщꙋ̀ свою̀ свѣ́тлꙋ ᲂу҆го то́вльши, добродѣ́тельми просїѧ́вши сла́внаѧ. тѣ́мже вни́де съ ни́мъ въ черто́гъ, и҆ вѣне́цъ страда́нїѧ ѿ негѡ̀ прїе́мши. ѿ бѣ́дъ и҆зба́ви на́съ, совер ша́ющихъ є҆катери́но па́мѧть твою̀.</p>

<p><red>сла́ва, и҆ ны́нѣ, боⷢ҇. Ꙗ҆́</red>кѡ дв҃ꙋ є҆ди́нꙋ в̾ жена́хъ, тѧ̀ без̾ сѣ́мене ро́ждьшꙋю бг҃а пло́тїю, всѝ ᲂу҆бл҃жа́емъ ро́ди чл҃честїи, ѻ҆́гнь бо всели́сѧ в̾ тѧ̀ бжⷭ҇твеныи, и҆ ꙗ҆́кѡ младе́нца дои́ши зижди́телѧ и҆ гдⷭ҇а. тѣ́мже а҆́гг҃льскїй собо́ръ, и҆ чл҃че скїи ро́дъ, досто́йнѡ сла́вимъ прест҃о́е ржⷭ҇тво̀ твоѐ, и҆ согла́снѡ вопїе́мъ ти, молѝ хрⷭ҇та̀ бг҃а, согрѣше́нїемъ ѡ҆ставле́ нїе дарова́ти, воспѣва́ющымъ досто́йно сла́вꙋ твою̀.</p>

<p><red>пѣ́снь, д҃. і҆рмо́съ. Т</red>ы́ ми хрⷭ҇тѐ гдⷭ҇ь, ты́ же и҆ си́ла ми, ты́ ми бг҃ъ, ты́ ми ра́дованїе, не ѡ҆ста́вль нѣ́дра ѻ҆́ч҃а, но ми́лостїю сѝ на́шꙋ нищетꙋ̀ посѣти́въ, тѣ́мъ с̾ проро́комъ а҆вва́кꙋмомъ зовꙋ̀, си́лѣ  твое́й  сла́ва  чл҃колю́бче.</p>

<p><red>С</red>трада́льческое є҆катери́но противле́нїе показа̀ мч҃нце прⷭ҇нопа́мѧтнаѧ, враже́б никꙋ ѕѣлѡ̀ терпи́ши противлѧ́ющꙋсѧ. и҆ тогѡ̀ попра́вши нога́ма кра́сныма, крⷭ҇тною си́лою стрⷭ҇тоте́рпице, мч҃нкѡмъ похвала̀.</p>

<p><red>Н</red>евѣ́ста хрⷭ҇то́ва є҆катери́но всебога́таѧ ꙗ҆ви́сѧ. бжⷭ҇твеными красота́ми, свѣто ви́дными лꙋча́ми просвѣща́ема, и҆ доб ро́тою сїѧ́ющи. тѣ́мже и҆ веселѧ́щисѧ пое́ши влⷣцѣ, си́лѣ твое́й сла́ва чл҃ко лю́бче.</p>

<p><red>М</red>ꙋчи́тельскꙋю  горды́ню  низ̾ложи́ла є҆сѝ. и҆ бжⷭ҇твенымъ сло́вомъ премꙋ́дро сти твоеѧ̀, ꙗ҆́кѡ ѿ глꙋбины̀ преле́с тнагѡ бѣсослꙋже́нїѧ прельща́емыѧ и҆схи́тила є҆сѝ. наꙋча́ющи зва́ти хрⷭ҇то́ви пою́щи, си́лѣ твое́й сла́ва чл҃колю́бче.</p>

<p><red>сла́ва. Б</red>л҃госла́вное и҆ свѣтоно́сное тор жество̀ сла́вныѧ па́мѧти, всехва́лныѧ, крѣ́пко шата́нїе вра́жїе попра́вши, ꙗ҆́ко сл҃нце восїѧ̀. в̾ не́мже велегла́сно влⷣцѣ вопїе́мъ, си́лѣ твое́й сла́ва чл҃колю́бче.</p>

<p><red>и҆ ны́нѣ, боⷢ҇. Н</red>ы́нѣ крѣ́пость низ̾ложѝ, небрегꙋ́щымъ ѻ҆́браза ѻ҆трокови́це поклоне́нїѧ, тебѐ чи́стыѧ, и҆ па́че ᲂу҆ма̀ и҆з̾ тебѐ воплоще́ннагѡ, и҆ ми́ра всегѡ̀ просвѣ́щшагѡ, и҆ всѣ́хъ ст҃ы́хъ. вѣ́рою же  чтꙋ́щихъ  просвѣтѝ  всепѣ́таѧ.</p>

<p><red>пѣ́снь, є҃. і҆рмо́съ. В</red>скꙋ́ю мѧ ѿри́нꙋ, ѿ лица̀ твоегѡ̀ свѣ́те незаходѧ́и, покры́ ла мѧ є҆́сть чюжа́ѧ тма̀ ѻ҆каѧ́ннагѡ. но ѡ҆брати́ мѧ и҆ к̾ свѣ́тꙋ заповѣде́й ти пꙋтѝ  моѧ̀  напра́ви  молю́тисѧ.</p>

<p><red>Л</red>юбо́вїю распала́ема мꙋ́ченице сла́внаѧ влⷣки своегѡ̀. и҆ и҆́щꙋщи тогѡ̀ недомы́ слимꙋю добро́тꙋ ви́дѣти, самово́ль нымъ нра́вомъ, ра́намъ себѐ вдала̀ є҆сѝ. дв҃ьствеными  сїѧ́ющи  бл҃года́тьми.</p>

<p><red>С</red>трастьмѝ сщ҃е́нными ѻ҆трокови́це до́б раѧ дв҃о, ᲂу҆краси́вши себѐ бл҃голѣ́пнѡ, взы́де къ нбⷭ҇номꙋ хрⷭ҇то́вꙋ черто́гꙋ. и҆ ны́нѣ свѣ́тлѡ своемꙋ̀ женихꙋ̀ ве́село сочета́сѧ  всебога́таѧ.</p>

<p><red>сла́ва. Ѻ҆</red>трокови́ца всесвѣ́тлаѧ ꙗ҆ви́сѧ, воз̾люби́вши є҆ди́нагѡ жела́емагѡ, и҆ в̾слѣ́дъ тогѡ̀ крѣ́пкое тече́нїе соверши́ вши. в̾ воню̀ ми́ра твоегѡ̀ разꙋ́мнагѡ и҆сточи́вшагосѧ, вопїѧ́ше потекꙋ̀ жени шѐ  мо́й.</p>

<p><red>и҆ ны́нѣ, боⷢ҇. И҆́</red>стиннꙋю бцⷣꙋ тѧ̀ всѝ ᲂу҆вѣ́дѣвше пречⷭ҇таѧ влⷣчце, и҆з̾ тебѐ ро́ждьшагосѧ бг҃а сло́ва, вѣ́дѧще пропо вѣ́даемъ во двою̀ сꙋществꙋ̀. хотѣ́нїи самовла́стными познава́ема мт҃и бг҃о невѣ́стнаѧ.</p>

<p><red>пѣ́снь, ѕ҃. і҆рмо́съ. Б</red>е́здна грѣхо́внаѧ и҆ прегрѣше́нїи бꙋ́рѧ мѧ смꙋща́етъ, и҆ во глꙋбинꙋ̀ нꙋ́жнꙋю рѣ́етъ ѿча́ѧнїѧ, но са́мъ крѣ́пкꙋю рꙋ́кꙋ ми прострѝ ꙗ҆́кѡ пе тро́ви, и҆ ѿ тлѝ бж҃е мо́й воз̾веди́ мѧ.</p>

<p><red>В</red>сю́ тѧ добро́тою сїѧ́ющꙋ дв҃ьства за ре́ю, мч҃нческою ѻ҆трокови́це ѡ҆багрена̀ кро́вїю, бл҃го́е сло́во пречⷭ҇тое, в̾ черто́ зѣхъ  нбⷭ҇ныхъ  тѧ̀  вселѝ.</p>

<p><red>В</red>оз̾мо́же крⷭ҇то́мъ, мꙋчи́тельскꙋю раз̾ рꙋши́ти держа́вꙋ, и҆ мирскі́ѧ мꙋ́дрости ѡ҆бличи́вше сꙋ́етїе. бг҃одх҃нове́ннагѡ ᲂу҆че́нїѧ точа́щи повелѣ́нїѧ велемꙋ́дре наѧ,  є҆катери́но  приснопа́мѧтнаѧ.</p>

<p><red>сла́ва. Л</red>е́стїю пре́жде, а҆да́ма ра́йскїѧ пи́щи и҆з̾гна́вшагѡ, ра́намъ болѣ́зни крѣ́пкѡ терпѧ́щи, низ̾ложи́ла є҆сѝ на́ землю мч҃нце пресла́внаѧ и҆ вѣнцы̀ црⷭ҇твїѧ  вѣнча́сѧ.</p>

<p><red>и҆ ны́нѣ, боⷢ҇. М</red>и́лостива ми сꙋдїю̀ сн҃а своегѡ̀ бцⷣе дв҃о, твои́ми мольба́ми бы́ти въ де́нь сꙋда̀, и҆ и҆зба́вителѧ же лю́тыхъ мт҃и сотворѝ. к̾ тебѣ́ бо є҆ди́ ной  ᲂу҆пова́нїе  воз̾лага́ю.</p>

<p><red>конда́к̾. гла́съ, г҃. В</red>иті́йствꙋющи дне́сь є҆катери́на мч҃нца, и҆ виті́ѧмъ ѡ҆бличѝ ᲂу҆мовре́днꙋю є҆́ресь. а҆́гг҃лъ бо съ нб҃сѐ к̾ то́й прїи́де, си́лꙋ ѿ вы́шнѧгѡ принесѐ ю҆́же  прїе́мши  мꙋ́жески  речѐ,  хрⷭ҇то́съ є҆́сть  мч҃нкѡмъ  похвала̀.</p>

<p><red>и҆́кос̾. С</red>вѣ́томъ твои́мъ хрⷭ҇тѐ просвѣтѝ срⷣце моѐ и҆ дх҃омъ твои́мъ раз̾ширѝ ны́нѣ ᲂу҆ста̀ моѧ̀, воспѣ́ти досто́йнѡ твою̀ страстоте́рпицꙋ. та́ бо вои́стинꙋ сло́вомъ и҆ бл҃года́тїю, мꙋ́дростїю и҆ дх҃омъ ѡ҆гра́ждьшисѧ всѣ́мъ ѻ҆рꙋ́жїемъ трⷪ҇цы честны́ѧ, мно́жество ѡ҆бличѝ виті́йствꙋющих̾, в̾ сꙋетѣ̀ хва́лѧщихсѧ. и҆ си́хъ приведѐ тебѣ̀ бг҃ови своемꙋ̀, влⷣцѣ и҆ сп҃сꙋ всѣ́хъ вопїю́щи, хрⷭ҇то́съ є҆сть  мч҃нкѡмъ  ᲂу҆твержде́нїе.</p>

<p><red>пѣ́снь, з҃. і҆рмоⷭ҇. Б</red>ж҃їѧ схожде́нїѧ ѻ҆́гнь ᲂу҆стыдѣ́сѧ в̾ вавѷлѡ́нѣ дре́вле. сегѡ̀ ра́ ди ѻ҆́троцы, в̾ пещѝ ра́дованною ного́ю, ꙗ҆́кѡ во́ свѣтѣ ликова́хꙋ пою́ще, бл҃го слове́нъ  бг҃ъ  ѻ҆ц҃ъ  на́шихъ.</p>

<p><red>М</red>ч҃нкѡмъ похвала̀, бл҃гоче́стїѧ мч҃нце бы́сть. свѣ́тломꙋ ти женихꙋ̀, мч҃нкъ мно́жество приводѧ́щи хрⷭ҇то́ви. с̾ни́ми же зове́ши всехва́лнаѧ, пою́щи бл҃го слове́нъ  бг҃ъ  ѻ҆ц҃ъ  на́шихъ.</p>

<p><red>С</red>ло́во твоѐ премꙋ́дрое ко спасе́нїю мно́ гїѧ и҆схитѝ, ѿ и҆́дольскїѧ пре́лести. и҆ свѣтоно́сны ꙗ҆вѝ мч҃нки, велегла́снѡ съ тобо́ю  зовꙋ́щихъ,  бл҃гослове́нъ  бг҃ъ ѻ҆ц҃ъ  на́шихъ.</p>

<p><red>сла́ва. Ѻ҆</red>трокови́ца въ слѣ́дъ тебѐ и҆дꙋ́щи приведе́сѧ, мече́мъ ᲂу҆сѣ́чена, твою̀ подража́ющи стра́сть пречⷭ҇тꙋю. и҆ тебѣ̀ зижди́телю вопїю́щи и҆ гл҃ющи, бл҃гослове́нъ  бг҃ъ  ѻ҆ц҃ъ  на́шихъ.</p>

<p><red>и҆ ны́нѣ, боⷢ҇. С</red>т҃ы́хъ ст҃ы́й, в̾тѧ̀ сщ҃е́нно всели́сѧ чⷭ҇таѧ бцⷣе дв҃о. воплоще́нъ и҆з̾ тебѐ ражда́етсѧ за спасе́нїе, вѣ́рою зо вꙋ́щихъ, блгⷭ҇ве́нъ бг҃ъ ѻ҆ц҃ъ на́шихъ.</p>

<p><red>пѣ́снь, и҃. і҆рмо́съ. С</red>е́дмь седми́цею пе́щь, халдѣ́йскїи мꙋчи́тель, бг҃очести́ вымъ лю́тѣ раз̾жжѐ. си́лою же лꙋ́чшею спасе́ныхъ ви́дѣвъ, творцꙋ̀ и҆ и҆зба́вите лю вопїѧ́ше, дѣ́ти бл҃гослови́те, сщ҃е́н нїи воспо́йте лю́дїе, и҆ превозноси́те є҆гѡ̀  во́  вѣки.</p>

<p><red>Т</red>вои́ми ᲂу҆че́нїи цр҃ца вѣ́рꙋющи, при течѐ ко бл҃гоче́стїю. и҆ крѣ́пкѡ претер пѣ́вши болѣ́зненое чю́вство, и҆ црⷭ҇твїю нбⷭ҇номꙋ непреме́нномꙋ ꙗ҆́вственѡ сподо́ бисѧ. вопїю́щи влⷣцѣ, сщ҃е́ннїи блгⷭ҇ви́те лю́дїе, и҆ превозноси́те є҆гѡ̀ во́ вѣки.</p>

<p><red>С</red>ъ мч҃нки да бꙋ́дꙋтъ вѣ́рныхъ проше́ нїѧ, страстоте́рпица бо хрⷭ҇то́ви пред̾ стои́тъ, просѧ́щи бо́лшаѧ, и҆ спасе́нїю хода́тайственаѧ, всест҃ꙋ́ю и҆ честнꙋ́ю є҆ѧ̀ па́мѧть ᲂу҆се́рднѡ соверша́ющымъ, и҆ вѣ́рою пою́щымъ, лю́дїе превозноси́те є҆гѡ̀  во́  вѣки.</p>

<p><red>Ѿ</red>ве́рзъ прїе́млетъ тѧ̀ жени́хъ премꙋ́ драѧ две́ри ра́йскїѧ, и҆ в̾ черто́зѣ всесвѣ́ тлѣмъ жи́ти сотворѝ. и҆ црⷭ҇твїѧ при ча́стницꙋ, ꙗ҆́кѡ прїо́бщницꙋ страсте́мъ ꙗ҆влѧ́етъ. є҆мꙋ́ же ны́нѣ пред̾стоѧ́щи цр҃е́ва дщѝ, свѣ́тлѡ ᲂу҆кра́шена, и҆ на́съ незабꙋ́ди.</p>

<p><red>сла́ва. О</red>у҆хищре́ными гл҃ы прилѣжа́ше мꙋчи́тель, и҆ препрѣ́ными словесы̀ лю́то льстѧ̀, ѡ҆сла́бити твою̀ крѣ́пость ᲂу҆по ва́въ сла́внаѧ. но ᲂу҆невѣ́ститисѧ хрⷭ҇тꙋ̀ хотѧ́щи, вопїѧ́ше влⷣцѣ, сщ҃е́ннїи во спо́йте лю́дїе, и҆ превозноси́те є҆гѡ̀ во́ вѣки.</p>

<p><red>и҆ ны́нѣ, боⷢ҇. С</red>щ҃е́ннейши бы́сть бцⷣе пренепоро́чнаѧ, преми́рнагѡ чи́на а҆́гг҃ль скагѡ. си́хъ бо родила̀ є҆сѝ содѣ́телѧ и҆ гдⷭ҇а, ѿ дв҃ьственыѧ и҆ неи҆скꙋсобра́чныѧ ᲂу҆тро́бы, в̾ двѣ̀ сꙋществѣ̀, несовра́тнѡ и҆ непрело́жнѡ. є҆ди́нѣмъ же соста́вомъ бг҃а  воплоще́нна.</p>

<p><red>пѣ́снь, ѳ҃. і҆рмо́съ. О</red>у҆диви́сѧ ᲂу҆́бѡ ѡ҆ се́мъ не́бо, и҆ землѝ ᲂу҆жасо́шасѧ кон цы̀, ꙗ҆́кѡ бг҃ъ ꙗ҆ви́сѧ чл҃кѡмъ пло́тїю, чре́во же твоѐ бы́сть простра́ннее нб҃съ, тѣ́мъ тѧ̀ бцⷣе, а҆́гг҃лъ и҆ чл҃къ чинона ча́лїѧ  велича́емъ.</p>

<p><red>П</red>реста́висѧ къ черто́гамъ свѣтови́д нымъ, невѣ́стными ᲂу҆кра́шена ѡ҆дѣѧ́ нїи. дв҃ьственꙋю и҆мꙋ́щи свѣщꙋ̀ в̾ свое́й десни́цѣ, в̾ дрꙋго́й же держа́щи ѿсѣ́че нꙋю тѝ главꙋ̀. и҆ ны́нѣ пред̾стои́ши хрⷭ҇то́ви своемꙋ̀ женихꙋ̀, тебѐ пою́щыѧ сохранѝ.</p>

<p><red>П</red>рїѧ́та бы́сть твоѧ̀ бг҃омꙋ́драѧ мл҃тва. и҆́бо вѣ́рою твоѐ нарица́ющихъ и҆́мѧ честна́ѧ, спаса́етъ влⷣка ѿ и҆скꙋше́нїи, и҆ бл҃го́е здра́вїе подава́етъ. и҆ недꙋ́гъ всѧ́ ческихъ, дш҃а́мъ же и҆ тѣ́ломъ. тѣ́мже тѧ̀ веселѧ́щесѧ, є҆катери́но ᲂу҆бл҃жа́емъ.</p>

<p><red>П</red>риста́ла є҆сѝ ти́хомꙋ приста́нищꙋ бла госпрїѧ́тно же и҆ легко̀, мо́ре мирско́е мч҃нце преплы́вши, треволне́нїи пре мꙋ́драѧ. бога́тство многоѡ҆бра́зное, хрⷭ҇то́ви приносѧ́щи дв҃о мно́жество мч҃нкъ,  є҆катери́но  всебл҃же́ннаѧ.</p>

<p><red>сла́ва. В</red>ъ черто́зѣхъ нбⷭ҇ныхъ ны́нѣ внꙋ́трь съ дв҃ьственымъ мно́жествомъ ликоствꙋ́ющи, мч҃нческими ѡ҆зарѧ́ема лꙋча́ми є҆катери́но премꙋ́драѧ. разрѣшѝ согрѣше́нїи мои́хъ плени́цꙋ, ᲂу҆се́рднѡ молѧ́щи всѣ́хъ бл҃года́телѧ. за него́же кро́вь  свою̀  и҆злїѧ́ла  є҆сѝ.</p>

<p><red>и҆ ны́нѣ, боⷢ҇. Ꙗ҆</red>ви́сѧ ѽ дв҃о мт҃и бж҃їѧ, па́че є҆стества̀ ро́ждьши в̾ тѣлесѝ бл҃го́е сло́во, є҆́же ѿсрⷣца своегѡ̀ ѻ҆ц҃ъ ѿры́гнꙋ, пре́жде всѣ́хъ вѣ́къ ꙗ҆́кѡ бл҃гъ. є҆го́же ны́нѣ и҆ тѣле́съ вы́шша разꙋмѣва́емъ, а҆́ще  и҆  в̾ тѣ́ло  ѡ҆блече́сѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́ѧ ве ликомꙋ́ченицы є҆катери́ны, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>