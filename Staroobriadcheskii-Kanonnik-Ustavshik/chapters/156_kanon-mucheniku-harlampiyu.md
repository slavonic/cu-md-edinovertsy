Т=ропа́рь , мч҃нкꙋ харла́мпїю . гла́съ , д҃ .=

~Мч҃нкъ тво́й гдⷭ҇и харла́мпїй , во страда́ нїи свое́мъ вѣне́цъ прїѧ́тъ нетлѣ́нныи ѿ тебѐ бг҃а на́шегѡ . и҆мѣ́ѧ бо крѣ́ пость твою̀ непобѣди́мꙋю , мꙋ́чащихъ ᲂу҆празднѝ , и҆ разрꙋшѝ бѣсо́мъ немощ на́ѧ шата́нїѧ . тогѡ̀ моли́твами хрⷭ҇тѐ бж҃е , спасѝ дш҃ѧ на́шѧ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на , ви́дѧ по топлѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́въ : С=т҃ы́и мч҃нче харла́мпїе , молѝ бг҃а ѡ҆ на́съ =[покло́н̾].=

~Съ ли́ки ше́ствꙋѧ ве́селѡ , въ мы́сле ныхъ нбⷭ҇ныхъ се́лѣхъ , и҆ сїѧ́ѧ свѣ́томъ невече́рнимъ , и҆зба́ви мѧ ѿ страсте́й , мл҃твами си мꙋ́дре , ꙗ҆́кѡ да пою́ тѧ .

~Свѣтоно́снаѧ твоѧ̀ па́мѧть , сл҃нчна ѡ҆блиста́етъ дарова́нїѧ , и҆ просвѣща́етъ и҆́же вѣ́рнѡ в̾ не́й чтꙋ́щыѧ тѧ̀ . ра́дости пресвѣ́тлѣй , вои́стинꙋ мч҃нче тезоиме ни́те .

=сла́ва . К=рове́й твои́хъ ка́плѧми , сла́ное невѣ́рїѧ мо́ре пото́пль . рѣка̀ бл҃гоче́ стїѧ бы́лъ є҆сѝ , хрⷭ҇то́вꙋ напоѧ́ѧ вои́сти нꙋ цр҃ковь при́снѡ .

=и҆ ны́нѣ , боⷢ҇ . Г=рѣхо́внаѧ бꙋ́рѧ , и҆ помы шле́нїй сопроти́вныхъ во́лны , и҆ стрⷭ҇те́й наведе́нїѧ по мнѣ̀ преидо́ша . твое́ю бцⷣе дв҃о , держа́вною мл҃твою спаси́ мѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и мꙋ́чениче харла́мпїе , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́ли ши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~Нѣ́сть ѿню́дъ и҆зрещѝ чюде́съ мно́же ства , и҆́хъ же сотвори́лъ є҆сѝ є҆щѐ въ жи́зни ходѧ̀ , и҆ къ бг҃ꙋ преста́вльсѧ , страстоте́рпче мч҃нче досточю́дне .

~Си́лою бжⷭ҇твеною ᲂу҆крѣ́пльсѧ , некрѣ́п кꙋю на́глость , без̾зако́ннымъ низ̾ло жи́лъ є҆сѝ . ꙗ҆́коже во́инъ крѣ́покъ , харла́мпїе страда́льче , ꙗ҆́кѡ ѻ҆рꙋ́жникъ бжⷭ҇твенагѡ полка̀ .

=сла́ва . К=рове́мъ и҆сте́кшымъ ка́плѧ тво егѡ̀ тѣлесѐ , ве́сь нече́стїѧ пла́мень , и҆ лю́тое запале́нїе ᲂу҆гаси́ша , пи́щи же пото́ка тебѣ̀ и҆схода́таиша .

=и҆ ны́нѣ , боⷢ҇ . С=т҃ы́хъ ст҃а́гѡ бг҃а родила̀ є҆сѝ прест҃а́ѧ , ст҃ости хра́мъ ꙗ҆́вльшисѧ чи́стъ . и҆ две́рь , є҆ю́же є҆ди́нъ хрⷭ҇то́съ про́йде , спаса́ѧ чл҃чество .

=сѣда́ленъ . гла́съ , г҃ . С=то́лпъ непоколѣ би́мъ цр҃кви , свѣ́щникъ негаси́мъ вселе́ннѣй , стрⷭ҇тоте́рпче ꙗ҆ви́лсѧ є҆сѝ харла́мпїе . и҆ просїѧ́въ сл҃нца свѣтлѣ́е , и҆́дольскꙋю ѿгонѧ́еши тмꙋ̀ . мч҃нче сла́ вне хрⷭ҇та̀ бг҃а молѝ , дарова́ти на́мъ ве́лїю ми́лость .

=сла́ва , и҆ ны́нѣ , боⷢ҇ . Б=жⷭ҇твенаѧ бы́сть сѣ́нь сло́вꙋ , є҆ди́на пречⷭ҇таѧ дв҃о мт҃и , чистото́ю а҆́гг҃лы преше́дши . и҆́же па́че всѣ́хъ менѐ пе́рсть бы́вша , ѡ҆скверне́на плотьски́ми согрѣше́ньми , ѡ҆чи́сти моли́твами твои́хъ бжⷭ҇твеныхъ во́дъ , подаю́щи чⷭ҇таѧ ве́лїю млⷭ҇ть .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~Красе́нъ бы́лъ є҆сѝ пома́завсѧ кро́вїю , честна́гѡ мꙋче́нїѧ . и҆ добро́тами сегѡ̀ ᲂу҆краси́всѧ , харла́мпїе страда́льцемъ ᲂу҆краше́нїе и҆ ᲂу҆тверже́нїе .

~Бѣсо́мъ и҆стꙋка́ны , твои́мъ сокрꙋши́лъ є҆сѝ страстоте́рпче мꙋ́жествомъ . хра́мъ себѐ ст҃о́мꙋ дх҃ꙋ , и҆ терпѣ́нїемъ нело́ж нымъ , сто́лпъ показа́лъ є҆сѝ и҆ ѻ҆́бразъ .

=сла́ва . Н=а высотꙋ̀ в̾зе́мше рꙋ́цѣ сла́вне , тмѣ̀ пред̾ста́теле , твоѧ̀ ре́бра строга́хꙋ ноготьмѝ , вѣ́чное вои́стинꙋ и҆схода́ таивше наслажде́нїе .

=и҆ ны́нѣ , боⷢ҇ . К=рѣ́пость моѧ̀ и҆ пѣ́нїе моѐ хрⷭ҇то́съ бг҃ъ , и҆́же и҆з̾ тебѐ восїѧ́ выи , премно́жествомъ чⷭ҇таѧ бл҃гости , и҆зба́ви на́съ пе́рвагѡ престꙋпле́нїѧ .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́ внагѡ и҆зима́юща .

~Бжⷭ҇твенѣй стра́сти , и҆́же на́съ ра́ди пре терпѣ́вшагѡ , тве́рдѡ мч҃нче хрⷭ҇то́въ подо́бникъ бы́въ . терпи́ши по всемꙋ̀ тѣлесѝ сла́вне , гвозде́й пригвожде́нїе до́блественѣ .

~Без̾слове́сїе гони́телей , сло́во собезна ча́лное ѻ҆ц҃ꙋ , и҆справлѧ́ѧ премꙋ́дре , сло́во без̾слове́сномꙋ ꙗ҆́вѣ влага́етъ , разрѣ ши́ти ѿ ю҆́зъ тѧ̀ повелѣва́юще .

=сла́ва . С=трѣла́ми сострѣ́лѧнъ бы́въ , ᲂу҆ѧзви́лъ є҆сѝ срⷣце лю́тагѡ землены́хъ бори́телѧ , копїе́мъ мꙋ́жества , и҆ терпѣ́ нїѧ твоегѡ̀ , бг҃омꙋ́дре страстоте́рпче досточю́дне .

=и҆ ны́нѣ , боⷢ҇ . Б=жⷭ҇твенымъ сїѧ́нїемъ си бл҃га́ѧ , ѡ҆мраче́нꙋю ми дꙋ́шꙋ сластьмѝ , просвѣтѝ , и҆ ко спасе́нїю стезѧ́м̾ наста́ ви . ꙗ҆́же є҆ди́на сп҃са хрⷭ҇та̀ ро́ждьшаѧ .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воз̾двиза́ема зрѧ̀ , напа́стей бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й много млⷭ҇тиве .

~Свѣти́лникъ бы́лъ є҆сѝ , страда́нїи твои́хъ свѣ́томъ просвѣща́ѧ концы̀ . и҆сповѣ́даѧ и҆́мѧ хрⷭ҇то́во пред̾ мꙋчи́тели , страстоте́рпче хрⷭ҇то́въ пресла́вне .

~Бжⷭ҇твеныѧ распалѧ́емь ѻ҆гне́мъ любвѐ , росо́ю вѣ́ры , нече́ствꙋющихъ ᲂу҆гаси́лъ є҆сѝ запале́нїе , хрⷭ҇то́ва чюдеса̀ невѣ́р нымъ показꙋ́ѧ досточю́дне .

=сла́ва . Ж=и́знь жела́ѧ без̾сме́ртнꙋю , плотьска́ѧ харла́мпїе ᲂу҆мертви́лъ є҆сѝ страстна́ѧ движе́нїѧ , и҆ мл҃твою мертве ца̀ воз̾ста́вилъ є҆сѝ , воспѣва́ѧ , и҆́же во все́мъ тѧ̀ просла́вльшагѡ .

=и҆ нн҃ѣ , боⷢ҇ . С=трастьми́ мѧ преклоне́на сопроти́вных̾ прило́гъ , мт҃и бж҃їѧ ᲂу҆тве рдѝ , ꙗ҆́кѡ без̾стра́стїѧ ро́ждьши и҆сто́ч никъ . къ тебѣ́ бо прибѣго́хъ , чл҃кѡмъ вели́комꙋ прибѣ́жищꙋ .

=конда́к̾ . гла́съ , и҃ . П=одо́бствовавъ бл҃го да́тїю сщ҃е́нства сла́вне , цр҃ковь свѣ́тлѡ ᲂу҆краси́лъ є҆сѝ , бжⷭ҇твеными страда́нїи тѝ , ꙗ҆́же под̾ѧ́тъ до́блественѡ . и҆ прете рпѣ́лъ є҆сѝ ра́дꙋѧсѧ , харла́мпїе честны́и . свѣти́лниче всемі́рныи , ѡ҆сїѧ́еши зем ны́ѧ концы̀ , ꙗ҆́кѡ непобѣди́мыи .

=и҆́кос̾ . П=а́стырѧ хрⷭ҇та̀ бг҃а на́шегѡ , ꙗ҆́кѡ а҆́гньца на́ землю бл҃говоли́вшагѡ прїи тѝ , грѣхѝ взе́млющагѡ , и҆ недꙋ́ги всѣ́хъ поне́сшагѡ , равноѡбразова́въ мч҃нче ст҃е . дш҃ꙋ за́ ѻ҆вцы положи́лъ є҆сѝ , воз̾вѣща́ѧ є҆гѡ̀ стра́сти . тѣ́мъ дне́сь всѝ пое́мъ тѧ̀ пѣ́сньми , ꙗ҆́кѡ непобѣди́ма .

=пѣ́снь , з҃ . і҆рмо́съ . Ѻ҆́=троцы въ вавѷ лѡ́нѣ , пе́щи пла́менны не ᲂу҆боѧ́шасѧ . но посредѝ ѻ҆гнѧ̀ в̾ве́ржени , прохлаж да́еми взыва́хꙋ , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

~Приближа́ѧсѧ мꙋ́камъ , и҆ ѻ҆гне́мъ ѡ҆па лѧ́емь , страстоте́рпче хрⷭ҇то́въ , ꙗ҆́кѡ зла́то чи́сто бы́сть . и҆ сщ҃е́ннѡ воз̾ло же́нїе хрⷭ҇то́во бы́лъ є҆сѝ .

~Мл҃твъ твои́хъ росо́ю , без̾зако́ннꙋю щихъ пе́щь ᲂу҆гасѐ мꙋ́дре . и҆ и҆зба́вленъ бы́сть поѧ̀ творцꙋ̀ , бл҃гослове́нъ бг҃ъ ѻ҆ц҃ъ на́шихъ .

=сла́ва . Ѡ҆=полче́нїемъ страда́нїи , дре́во ꙗ҆ви́лсѧ є҆сѝ высокора́слено , ѡ҆сѣнѧ́юще вѣ́рныхъ , ѿ пла́мене грѣхо́внагѡ , зо вꙋ́щыѧ , бл҃гослове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . И҆́=же ра́дость прїе́мшаѧ , в̾ пречи́стѣмъ чре́вѣ свое́мъ бцⷣе чⷭ҇таѧ , весе́лїѧ срⷣце моѐ и҆спо́лни , печа́ль ѿго нѧ́щи страсте́мъ , прⷭ҇нѡ дв҃о .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ̀ превозно́ симъ гдⷭ҇а во́ вѣки .

~Тече́нїи кровны́ми и҆скаплѧ̀ , ра́нами добро́тою ᲂу҆кра́шенъ . побѣ́днымъ бл҃го лѣ́пнѡ вѣнце́мъ , ꙗ҆́кѡ ᲂу҆краше́нъ , бг҃о ви пред̾ста́лъ є҆сѝ мч҃нче .

~Мꙋ́камъ ѻ҆́блацы не покры́ша , мꙋ́жес тво твоѐ мч҃нче и҆ до́блесть . гони́телей не ѡ҆мрачѝ сопротивле́нїе , твоѐ пре свѣ́тлое бг҃омꙋ́дре терпѣ́нїе .

=сла́ва . С=щ҃е́нникъ же и҆ мч҃нкъ подви́ женъ , во́инъ до́бль , и҆ сто́лпъ непоко лѣби́мъ . ᲂу҆тверже́нїе вѣ́рнымъ , бл҃гоче́ стїѧ побо́рникъ . вои́стинꙋ ꙗ҆ви́лсѧ є҆сѝ , бг҃омꙋ́дре страстоте́рпче .

=и҆ ны́нѣ , боⷢ҇ . И҆́=же всѧ́ческаѧ сотво́рь бжⷭ҇твенымъ хотѣ́нїемъ , восхотѣ́въ во ᲂу҆тро́бꙋ твою̀ всели́сѧ чи́стаѧ , и҆стлѣ́в шыѧ на́съ ѡ҆бнови́ти хотѧ̀ . є҆го́же пре воз̾но́симъ во́ вѣки .

=пѣ́снь , ѳ҃ . і҆рмоⷭ҇ . Б=г҃а чл҃кѡмъ неꙋдо́бь ви́дѣти , на́ньже несмѣ́ютъ чи́ни а҆́гг҃ль стїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же велича́ юще , с̾ нбⷭ҇ными вѡ́и тѧ̀ велича́емъ .

~Ни ѻ҆́гнь , ни ме́чь , но нижѐ сме́рть , ни гоне́нїе , ни ско́рбь ни гла́дъ , ни бѣда̀ , ни мꙋ́къ всѧ́кихъ ᲂу҆мышле́нїе , воз̾мо́же ѿ любвѐ бж҃їѧ вои́стинꙋ ѿлꙋ чи́ти тѧ̀ творца̀ , страда́лче досточю́дне .

~Строга́ньми ногте́й , ᲂу҆мерщвле́нїѧ со вле́къ ри́зы , ѻ҆де́ждами и҆́же ѿ крове́й , себѐ страстоте́рпче ᲂу҆краси́лъ є҆сѝ . тѣ́м̾ же съ дерзнове́нїемъ мч҃нче непобѣ ди́ме , всѣ́хъ влⷣцѣ и҆ бг҃ꙋ ра́дꙋѧсѧ пред̾стои́ши .

=сла́ва . Р=а́дости и҆спо́лнь , и҆ бжⷭ҇твеныѧ свѣ́тлости харла́мпїе , па́мѧть твоѧ̀ мі́рови воз̾сїѧ̀ . страсте́мъ зи́мꙋ ѿго нѧ́щи , всѧ̀ просвѣща́ющи . ю҆́же пра́зд нꙋющи , ѡ҆брѣта́емъ согрѣше́нїемъ ѡ҆чи ще́нїе моли́твами тѝ .

=и҆ ны́нѣ , боⷢ҇ . С=трасте́й бꙋ́рѧ смꙋща́етъ мѧ̀ , и҆ сласте́й погрꙋжа́етъ треволне́нїе , всенепоро́чнаѧ , ко́рмчїѧ хрⷭ҇та̀ ро́ждь шаѧ , рꙋ́кꙋ ми по́мощи прострѝ и҆ спаси́ мѧ , є҆ди́на спасе́нїе вѣ́рнѡ бл҃жа́щымъ тѧ̀ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ мꙋ́ченика харла́мпїѧ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

