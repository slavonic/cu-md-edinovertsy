<document xmlns="http://www.ponomar.net/culiturgical">
<p>Т<red>ропа́рь, ᲂу҆спе́нїю бцⷣы. гла́съ, а҃.</red></p>

<p><red>В</red>ъ ржⷭ҇твѣ̀ дв҃ство сохрани́ла є҆сѝ, и҆ во ᲂу҆спе́нїи ми́ра не ѡ҆ста́ви бцⷣе. преста́ вибосѧ к̾ животꙋ̀, мт҃и сꙋ́щи живота̀. и҆ моли́твами твои́ми, и҆збавлѧ́еши ѿ сме́рти дш҃ѧ на́шѧ <red>[два́жды].</red></p>

<p><red>сла́ва, и҆ ны́нѣ, то́йже.</red></p>

<p>К<red>ано́нъ, ᲂу҆спе́нїю прест҃ы́ѧ бцⷣы. глаⷭ҇, а҃. пѣ́снь, а҃. і҆рмо́съ. П</red>реꙋкраше́на бжⷭ҇твен ною сла́вою, сщ҃е́ннаѧ и҆ сла́внаѧ дв҃о па́мѧть тѝ, всѧ̀ созва̀ на весе́лїе вѣ́р ныѧ, начина́ющи марїа́мъ, съ ли́ки и҆ тимпа́ны, твоемꙋ̀ пою́ще є҆диноро́дно мꙋ, сла́внѡ ꙗ҆́кѡ просла́висѧ.</p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>Д</red>а провожда́ютъ невеще́ственїи чи́но ве, нб҃оше́ственое в̾ сїѡ́нъ бжⷭ҇твеное тѣ́ло твоѐ. внеза́пꙋ же сте́кшесѧ а҆пⷭ҇лъ мно́жество, ѿ коне́цъ бцⷣе, тебѣ̀ пред̾ ста́ша кꙋ́пнѡ. с̾ ни́ми же пречⷭ҇таѧ, твою̀ честнꙋ́ю дв҃о па́мѧть сла́вимъ.</p>

<p><red>П</red>обѣ́дныѧ  по́чести  взѧ́тъ  на  є҆сте ство̀ чⷭ҇таѧ, бг҃а ро́ждьши, ѡ҆ба́че же по до́бѧщисѧ творцꙋ̀ своемꙋ̀ и҆ сн҃ꙋ, па́че є҆стества̀ повинꙋ́ешисѧ є҆сте́ственымъ зако́нѡмъ. тѣ́мже ᲂу҆ме́рши, съ сн҃омъ воста́еши вѣ́чнꙋющи.</p>

<p><red>катава́сїѧ: С</red>пасѝ ѿ бѣ́дъ рабы̀ своѧ̀, бцⷣе дв҃о, ꙗ҆́кѡ всѝ по́ бз҃ѣ к̾ тебѣ̀ при бѣга́емъ, ꙗ҆́кѡ к̾ нерꙋши́мѣй стѣнѣ̀ и҆ застꙋпле́нїю <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. С</red>одѣ́тельнаѧ и҆ содер жа́щаѧ всѧ̀, бж҃їѧ си́ла и҆ мꙋ́дрость, не прекло́ннꙋ и҆ недви́жимꙋ цр҃ковь свою̀ ᲂу҆твердѝ хрⷭ҇тѐ. є҆ди́нъ бо є҆сѝ ст҃ъ и҆ на ст҃ы́хъ почива́ѧи.</p>

<p><red>Ж</red>енꙋ́ тѧ ме́ртвенꙋ, но па́че є҆стества̀ и҆ мт҃рь бж҃їю, ви́дѣвше пренепоро́чнаѧ сла́внїи а҆пⷭ҇ли, ᲂу҆жа́снѡ прикаса́хꙋсѧ рꙋка́ми, сла́вою ѡ҆блиста́ющꙋ, ꙗ҆́кѡ бг҃о прїѧ́тное селе́нїе ви́дѧще.</p>

<p><red>П</red>ости́же сꙋ́дъ рꙋ́цѣ досади́телѧ де́рза гѡ, ᲂу҆сѣче́нїе нанесы́и. бг҃ꙋ сохра́ньшꙋ, че́сть ѡ҆дш҃евле́номꙋ кїѡ́тꙋ, сла́вою бжⷭ҇тва̀, в̾ не́мже сло́во пло́ть бы́сть.</p>

<p><red>ѵ҆пако́й. гла́съ, є҃. Б</red>л҃жи́мъ тѧ всѝ ро́ди бцⷣе дв҃о, въ тѧ́ бо невмѣсти́мыи хрⷭ҇то́съ бг҃ъ на́шъ, вмѣсти́тисѧ и҆зво́ли. бл҃же́ни є҆смы̀ и҆ мы̀ пред̾ста́тельницꙋ тѧ и҆мꙋ́ще, де́нь бо и҆ но́щь мо́лишисѧ за ны̀, и҆ ски́петры црⷭ҇твїѧ твои́ми мл҃твами ᲂу҆твержа́ютсѧ. тѣ́мъ бл҃года рѧ́ще вопїе́мъ ти, ра́дꙋисѧ ѡ҆бра́дован наѧ гдⷭ҇ь с̾ тобо́ю.</p>

<p><red>пѣ́снь, д҃. і҆рмо́съ. Р</red>ѣ́чи пррⷪ҇къ и҆ гада́ нїѧ, воплоще́нїе прореко́ша ѿ дв҃цы твоѐ хрⷭ҇тѐ свѣ́тъ блиста́нїѧ твоегѡ̀, во свѣ́тъ ꙗ҆зы́кѡмъ и҆зы́детъ. и҆ воз̾гла си́тъ ти бѣ́здна с̾ весе́лїемъ, си́лѣ твое́й сла́ва чл҃колю́бче.</p>

<p><red>В</red>и́дите лю́дїє и҆ чюди́тесѧ, гора́ бо ст҃а́ѧ ꙗ҆́вственаѧ бг҃ꙋ, в̾ нбⷭ҇ныѧ ѡ҆би́тели превы́ше взе́млетсѧ. нб҃о землено́е, в̾ нбⷭ҇ное и҆ нетлѣ́нное селе́нїе вселѧ́емо.</p>

<p><red>Ж</red>и́зни прⷭ҇носꙋ́щныѧ и҆ лꙋ́чшїѧ, сме́рть твоѧ̀ бы́сть прехо́дна чⷭ҇таѧ, ѿ тлѣ́н ныѧ, къ бжⷭ҇твенѣй вои́стинꙋ и҆ непре ходи́мѣй преводѧ́ тѧ чⷭ҇таѧ, с̾ весе́лїемъ сн҃а зрѣ́ти своегѡ̀ и҆ гдⷭ҇а.</p>

<p><red>В</red>зѧ́шасѧ две́ри нбⷭ҇ныѧ, и҆ а҆́гг҃ли воспѣ́ ша, и҆ прїѧ́това хрⷭ҇то́съ, дв҃ства своеѧ̀ мт҃ре сосꙋ́дъ. херꙋви́ми под̾ѧ́ша съ весе́лїемъ, серафи́ми же сла́вѧтъ ра́дꙋющесѧ.</p>

<p><red>пѣ́снь, є҃. і҆рмо́съ. Б</red>ж҃їю неи҆зрече́ннꙋю добро́тꙋ, дѣ́лъ твои́хъ хрⷭ҇тѐ и҆сповѣ́ дꙋю, ѿ присносꙋ́щныѧ бо сла́вы, сопри сносꙋ́щное сли́чное просвѣще́й сїѧ́нїе. и҆з̾ дв҃ческїѧ ᲂу҆тро́бы, сꙋ́щымъ во тмѣ̀ и҆ сѣ́ни вопло́щьсѧ восїѧ̀ со́лнце.</p>

<p><red>Ꙗ҆́</red>кѡ на ѻ҆́блацѣ дв҃о а҆пⷭ҇льскїи ли́къ носи́мъ къ сїѡ́нꙋ ѿ коне́цъ, слꙋжи́ти тебѣ̀ ѻ҆́блакꙋ ле́гкомꙋ собира́шесѧ, ѿ неѧ́же вы́шнїи бг҃ъ, сꙋ́щымъ во тмѣ̀ и҆ сѣ́ни, пра́ведное восїѧ̀ сл҃нце.</p>

<p><red>Т</red>рꙋ́бъ бг҃опрїѧ́тнїи ꙗ҆зы́цы, бг҃осло́в ныхъ мꙋже́й, бл҃гогла́снѣе бцⷣѣ во пїѧ́хꙋ, и҆схо́днꙋю воз̾глаша́юще пѣ́снь поѧ́хꙋ дх҃омъ, ра́дꙋисѧ нетлѣ́нныи и҆сто́чниче, бж҃їѧ живонача́льнагѡ и҆ спасе́нагѡ всѣ́мъ воплоще́нїѧ.</p>

<p><red>пѣ́снь, ѕ҃. і҆рмо́съ. М</red>орскі́и пꙋчиноро́д ныи ки́товъ, внꙋ́трь бж҃їи ѻ҆́гнь, три дне́внаго ти погребе́нїѧ проѡбраже́нїе, є҆мꙋ́же і҆ѡ́на пррⷪ҇къ ꙗ҆ви́сѧ, спасе́нъ бо ꙗ҆́коже и҆ пре́жде пꙋще́нъ бы́сть, невре жде́нъ вопїѧ́ше пожрꙋ́ ти, со́ гласомъ хвале́нїѧ гдⷭ҇и.</p>

<p><red>Д</red>ае́тъ ти ꙗ҆́же превы́ше є҆стества̀ цр҃ь всѣ́хъ и҆ бг҃ъ, в̾ ржⷭ҇твѣ́ бо дв҃ꙋ ꙗ҆́коже сохранѝ, та́кѡ и҆ во́ гробѣ тѣ́ло соблю дѐ нетлѣ́нно, и҆ спросла́ви бжⷭ҇твенымъ преставле́нїемъ, че́сть тебѣ̀ ꙗ҆́кѡ сн҃ъ мт҃ри да́рꙋѧ.</p>

<p><red>В</red>ои́стинꙋ тѧ ꙗ҆́кѡ свѣ́телъ свѣ́щникъ невеще́ственагѡ свѣ́та, кади́льницꙋ златꙋ́ю бжⷭ҇твенагѡ ᲂу҆́глѧ, во ст҃а́ѧ ст҃ы́хъ вселѝ. рꙋ́чкꙋ и҆ же́злъ, скрижа́ль бг҃опи́саннꙋ, ковче́гъ ст҃ы́и, трапе́зꙋ сло́ва жи́зни, дв҃о ржⷭ҇тво́ ти.</p>

<p><red>конда́къ. гла́съ, в҃. В</red>ъ мл҃твахъ неꙋсы па́ющꙋю бцⷣꙋ, и҆ в̾ застꙋпле́нїихъ и҆звѣ́ стное ᲂу҆пова́нїе, гро́бъ и҆ сме́рть не ᲂу҆держа́ста. ꙗ҆́кѡ бо живота̀ мт҃рь, на живо́тъ преста́ви, и҆́же во ᲂу҆тро́бꙋ все ли́выисѧ, прⷭ҇нодв҃ственꙋю.</p>

<p><red>и҆́косъ. Ѡ҆</red>гради́ ми помышле́нїѧ сп҃се мо́й, и҆́бо стѣ́нꙋ ми́рꙋ воспѣ́ти дерза́ю, пречⷭ҇тꙋю мт҃рь твою̀. на столпѣ̀ гл҃ъ ᲂу҆крѣпи́ мѧ, и҆ въ тѧ́жкихъ мы́слѣхъ застꙋпи́ мѧ. ты́ бо взыва́ющымъ, и҆ просѧ́щымъ вѣ́рою, моле́нїѧ и҆сполнѧ́е ши. ты̀ ᲂу҆́бѡ да́рꙋй ми ꙗ҆зы́къ прино́ сенъ, и҆ по́мыслъ непосты́ден̾, всѧ́ко бо даѧ́нїе сїѧ́нїѧ, ѿ тебѐ низ̾посыла́етсѧ свѣтопода́телю, и҆́же во ᲂу҆тро́бꙋ всели́ выисѧ прⷭ҇нодв҃ственꙋю.</p>

<p><red>пѣ́снь, з҃. і҆рмо́съ. Б</red>ез̾стꙋ́днѣй ꙗ҆́рости же и҆ ѻ҆гню̀, бжⷭ҇твенное жела́нїе сопро тивлѧ́ѧсѧ. ѻ҆́гнь ᲂу҆́бѡ ѡ҆роша́ше, ꙗ҆́ро сти же смѣѧ́шесѧ. бг҃одх҃нове́нною мы́слїю прпⷣбныхъ, тривѣща́нною цѣв ни́цею проти́вꙋ вѣща́ѧ, мꙋсикі́йскимъ пища́лемъ, посредѝ пла́мене, препро сла́вленныи ѻ҆ц҃ъ на́шихъ бж҃е бл҃госло ве́нъ є҆сѝ.</p>

<p><red>Б</red>г҃одѣ́ланныѧ скрижа́ли мѡѷсе́й, пи́санныѧ бжⷭ҇твенымъ дх҃омъ, ꙗ҆́ростїю сокрꙋ́шь. но сегѡ̀ влⷣка, ро́ждьшꙋю неврежде́нꙋ въ нбⷭ҇ныѧ сохра́нь до́мы, ны́нѣ внꙋ́трь вселѝ, съ не́ю и҆гра́юще вопїе́мъ хрⷭ҇то́ви, препросла́вленыи ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>В</red>ъ кимва́лѣхъ ᲂу҆сты̀ чи́стыми, мꙋси кі́йски же, срⷣцемъ свѣ́тлымъ, доброгла́ сною трꙋбо́ю, высо́кою мы́слїю, дв҃ыѧ и҆ чⷭ҇тыѧ въ наро́читыи и҆збра́нныи дн҃ь преставле́нїѧ, дѣ́тельными пле́щꙋще рꙋка́ми вопїе́мъ, препросла́вленыи ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>Б</red>г҃омꙋ́дрїи собери́тесѧ лю́дїє, бж҃їѧ бо сла́вы селе́нїе, ѿ сїѡ́на преставлѧ́етсѧ, к̾ нбⷭ҇номꙋ жили́щꙋ, и҆дѣ́же гла́съ чи́стъ пра́з̾днꙋющихъ, гла́съ несказа́нна ра́до ванїѧ, и҆ в̾ весе́лїи вопїю́щихъ хрⷭ҇то́ви, препросла́вленыи ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>пѣ́снь, и҃. і҆рмо́съ. П</red>ла́мень прохлаж да́ющь прпⷣбныѧ, нечести́выѧ же попалѧ́ющь, а҆́гг҃лъ бж҃їи всемо́щныи, показа̀ ѻ҆́трокомъ. живонача́льныи же и҆сто́чникъ содѣ́ла бцⷣꙋ, тлю̀ сме́рти, и҆ живо́тъ точа́щꙋ пою́щымъ, содѣ́телѧ є҆ди́нагѡ пое́мъ, и҆зба́вленнїи и҆ превозно́симъ во всѧ̀ вѣ́ки.</p>

<p><red>Г</red>л҃ы послѣ́довахꙋ, бжⷭ҇твеномꙋ ковче́гꙋ сщ҃е́нномꙋ, всѐ мно́жество бг҃осло́вецъ в̾ сїѡ́нѣ, ка́мѡ и҆́деши ны́нѣ ски́нїе зо вꙋ́ще, бг҃а жива́гѡ не ѡ҆скꙋдѣ́й призи ра́ющи вѣ́рою пою́щыѧ, содѣ́телѧ є҆ди́на гѡ пое́мъ и҆зба́вленїи, и҆ превозно́сим̾ є҆гѡ̀ во́ вѣки.</p>

<p><red>Ꙗ҆́</red>кѡ да воздѣ́вши рꙋ́цѣ, и҆схо́диши всенепоро́чнаѧ, рꙋ́цѣ и҆́миже бг҃а носи́ла є҆сѝ пло́тїю, с̾ дерзнове́нїемъ ꙗ҆́кѡ мт҃и речѐ к̾ рожде́нномꙋ, ꙗ҆́же ми да́лъ є҆сѝ, во́ вѣки сохранѝ вопїю́щыѧ ти, содѣ́ телѧ є҆ди́нагѡ пое́мъ и҆зба́вленїи, и҆ превозно́симъ є҆гѡ̀ во́ вѣки.</p>

<p><red>пѣ́снь, ѳ҃. і҆рмо́съ. П</red>обѣжда́ютсѧ є҆сте ства̀ ᲂу҆ста́вы, ѡ҆ тебѣ̀ дв҃о чи́стаѧ. дв҃ствꙋетъ бо ржⷭ҇тво̀ и҆ живо́тъ ѡ҆брꙋ ча́етъ сме́рть. по ржⷭ҇твѣ̀ дв҃а, и҆ по сме́рти жива̀, спаса́еши при́снѡ, бцⷣꙋ тѧ велича́ющыѧ.</p>

<p><red>Д</red>ивлѧ́хꙋсѧ а҆́гг҃льскїѧ си́лы, в̾ сїѡ́нѣ смотрѧ́юще своегѡ̀ влⷣкꙋ, же́нскꙋю дш҃ꙋ рꙋка́ма носѧ́ща. пречи́стѡ бо ро́ждь шей, сн҃олѣ́пнѡ провозглаша́ше, грѧдѝ чⷭ҇таѧ, съ сн҃омъ и҆ бг҃омъ просла́влена бꙋ́ди.</p>

<p><red>Ѡ҆</red>прѧ́та ли́къ а҆пⷭ҇льскїи, бг҃опрїѧ́тное тѣ́ло твоѐ, со́ страхомъ зрѧ́ще, и҆ гла́сомъ ве́лїимъ вѣща́юще, въ нбⷭ҇ныѧ до́мы к̾ сн҃ꙋ восхо́диши, спаса́й при́снѡ бцⷣе достоѧ́нїе своѐ.</p>

<p><red>задосто́йникъ: В</red>елича́й дш҃е моѧ̀, и҆́же ѿ землѝ на́ нб҃о, честно́е преставле́нїе, бж҃їѧ мт҃ре. <red>А҆́</red>гг҃ли ᲂу҆спе́нїе пречⷭ҇тыѧ, зрѧ́ще ᲂу҆диви́шасѧ, ка́кѡ дв҃аѧ восхо́ дитъ, ѿ землѝ на́ нб҃о.</p>

<p><red>П</red>обѣжда́ютсѧ є҆стества̀ ᲂу҆ста́вы, ѡ҆ тебѣ̀ дв҃о чи́стаѧ. дв҃ствꙋетъ бо ржⷭ҇тво̀ и҆ живо́тъ ѡ҆брꙋча́етъ сме́рть. по ржⷭ҇твѣ̀ дв҃а, и҆ по сме́рти жива̀, спаса́еши при́снѡ, бцⷣꙋ тѧ велича́ющыѧ <red>[покло́н̾ до землѝ].</red></p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ ти мт҃ре, чⷭ҇тна́гѡ и҆ сла́внагѡ є҆ѧ̀ ᲂу҆спе́нїѧ, ст҃ы́хъ сла́вныхъ и҆ всехва́льныхъ а҆пⷭ҇лъ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>