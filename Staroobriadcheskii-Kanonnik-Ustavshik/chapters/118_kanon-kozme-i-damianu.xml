<document xmlns="http://www.ponomar.net/culiturgical">
<p>Т<red>ропа́рь, козмѣ̀ и҆ дамїа́нꙋ. гла́съ, и҃.</red></p>

<p><red>С</red>т҃а́ѧ без̾сре́бреника и҆ чюдотво́рца козмо̀ и҆ дамїа́не, посѣти́та на́съ в̾ болѣ́знехъ на́шихъ, тꙋ́не прїѧ́ста, тꙋ́не и҆ дади́та на́мъ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ми, гони́телѧ фараѡ́на, ви́дѧ потоплѧ́ема, бг҃ꙋ побѣ́днꙋю пѣ́снь пое́мъ  вопїѧ́ше.</p>

<p><red>запѣ́въ: С</red>т҃а́ѧ чюдотво́рца и҆ без̾сре́бре ника козмо̀ и҆ дамїа́не, моли́та бг҃а ѡ҆ на́съ <red>[покло́н̾].</red></p>

<p><red>Ѡ҆</red>зарѧ́ема сла́вою бжⷭ҇твеною, бг҃освѣ́т лаѧ без̾сре́бреника. ѡ҆зарѧ́йта на́шѧ дш҃ѧ, разорѧ́юще страстнꙋ́ю мглꙋ̀, ꙗ҆́кѡ да  ва́ю  вѣ́рою  почита́емъ.</p>

<p><red>Т</red>лѧ̀ творѧ́щихъ ѡ҆чи́щшасѧ пе́рвѣе страсте́й, болѣ́зней приложе́нїемъ, ѡ҆чища́ета на́мъ лю́тыѧ недꙋ́ги мꙋ́д раѧ, и҆ болѣ́зни дш҃е́вныѧ ѡ҆блегча́ета.</p>

<p><red>Ѿ</red> всѣ́хъ влⷣки да́ръ прїѧ́ста ст҃а́ѧ чюде́съ дарова́нїѧ, на́мъ и҆сцѣли́та мно́гїѧ и҆ неꙋдо́бь и҆сцѣ́льныѧ пло́ти стра́сти мо́лимсѧ.</p>

<p><red>сла́ва. М</red>оле́нїе без̾сре́бреника и҆ врача̀ бг҃ови принеси́та, ꙗ҆́кѡ да и҆зба́витъ ны и҆скꙋше́нїи и҆ скорбе́й мно́гихъ, и҆ тре́пе тнагѡ и҆ стра́шнагѡ тогда̀ мꙋче́нїѧ.</p>

<p><red>и҆ ны́нѣ, боⷢ҇. З</red>ако́нъ є҆сте́ственыхъ кро мѣ̀ ро́ждьши чⷭ҇таѧ, зако́нꙋ да́телѧ і҆с҃а и҆зба́вителѧ. є҆го́ же молѝ и҆зба́вити на́съ бцⷣе, мно́гихъ без̾зако́нїи на́ших̾.</p>

<p><red>катава́сїѧ: И҆</red>зба́вита ѿ бѣ́дъ рабы̀ своѧ̀, ст҃а́ѧ чюдотво́рца и҆ без̾сре́бреника козмо̀ и҆ дамїа́не, ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́ бо мо́лита ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмоⷭ҇. Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ си бл҃же, и҆ ᲂу҆тве́рждь и҆́хъ на ка́мени и҆сповѣ́данїѧ  тѝ.</p>

<p><red>М</red>и́ръ пое́т̾ ва́ша ст҃а́ѧ всегда̀, мно́гаѧ бл҃годѣѧ́нїѧ и҆ чюде́съ мно́жество, чюдо тво́рца и҆ врача̀, а҆́гг҃лъ всѣ́хъ равно стоѧ́телѧ.</p>

<p><red>В</red>а́ю ѡ҆бою̀ свѣтода́теле мо́лимъ, ѕвѣ́ зды на высотѣ̀ лежа́щаѧ цр҃кви та́й нѡ, козмо̀ и҆ дамїа́не, срⷣца̀ вѣ́рныхъ ѡ҆зари́та.</p>

<p><red>К</red>а́плѧ и҆сточа́юще прⷭ҇нѡ ст҃а́ѧ и҆сцѣле́ нїѧ, ѡ҆мы́йта всѣ́хъ дш҃е́внꙋю скве́рнꙋ, и҆ стрⷭ҇тны́ѧ пло́ти то́ки всѧ̀ ᲂу҆ста́вита.</p>

<p><red>сла́ва. С</red>ѐ совокꙋпи́вшесѧ лю́дїе, ст҃а́ѧ, ѿ всю́дꙋ, ва́ю воспѣ́ти вели́кїѧ да́ры, внꙋ́трь цр҃кве ва́ю. но всѣ́хъ моле́нїѧ и҆спо́лнита.</p>

<p><red>и҆ ны́нѣ, боⷢ҇. С</red>т҃а́ѧ влⷣчце чи́стаѧ, прест҃о́е сло́во воплоти́вшаѧ сло́вомъ, без̾слове́сныхъ мѧ страсте́й, пою́ща тѧ бл҃гоче́стнѡ бжⷭ҇твеными словесы̀, и҆зба́ ви  пренепоро́чнаѧ.</p>

<p><red>сѣда́ленъ. гла́съ, и҃. Ѿ</red> и҆сто́чника бе́з дны і҆с҃а, чюде́съ стрꙋѧ̀, бл҃голѣ́пнѡ поче́ рпша ст҃а́ѧ. та́йными тꙋ́чами, страсте́й мра́чныѧ ѻ҆́блаки ѿгони́ста, и҆ недꙋ́гꙋю щымъ чл҃кѡмъ и҆сцѣле́нїѧ пода́ста. тѣ́мъ полꙋчи́вше здра́ваго весе́лїѧ ва́ю пресла́внаѧ, ᲂу҆дивлѧ́еми зове́мъ. бг҃оно́ снаѧ без̾сре́бреника, моли́та хрⷭ҇та̀ бг҃а, согрѣше́нїемъ ѡ҆ставле́нїе дарова́ти, пра́з̾днꙋющымъ любо́вїю ст҃ꙋ́ю па́мѧть ва́ю.</p>

<p><red>сла́ва, и҆ нн҃ѣ, боⷢ҇. Ꙗ҆́</red>кѡ всенепоро́чнаѧ невѣ́сто творцꙋ̀, ꙗ҆́ко неи҆скꙋсомꙋ́жнаѧ мт҃и и҆зба́вителѧ прїѧ́телище, ꙗ҆́кѡ сꙋ́щи ᲂу҆тѣ́шителѧ всепѣ́таѧ, без̾зако́ нїю мѧ сꙋ́ща скве́рно жили́ще, и҆ бѣсо́мъ и҆гра́лище въ ра́зꙋмѣ бы́вша, потщи́сѧ и҆ си́хъ ѕлодѣ́йствїѧ мѧ и҆зба́вити, свѣ́тло жили́ще добродѣ́ тельми содѣ́лавши, свѣтода́тельнаѧ и҆ нетлѣ́ннаѧ, разженѝ ѻ҆́блакъ страсте́й, и҆ вы́шнѧгѡ прича́стїѧ сподо́би, и҆ свѣ́ тꙋ  невече́рнемꙋ  моли́твами  сѝ.</p>

<p><red>пѣ́снь, д҃. і҆рмо́съ. Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́щи, ѿ со́вѣсти чи́сты ѡ҆́ гдⷭ҇ѣ пра́зднꙋющи.</p>

<p><red>Б</red>жⷭ҇твеное ро́ждїе вои́стинꙋ бл҃гопло́ дно, виногра́да бжⷭ҇твенагѡ, та́йное вино̀ и҆ска́пающе, в̾ весе́лїи мꙋ́драѧ без̾ сре́бреника  ᲂу҆блажи́мъ.</p>

<p><red>Ѡ҆</red>рꙋ́жїе ꙗ҆ви́стасѧ ᲂу҆стрѣлѧ́юща врагѝ неви́димыѧ. и҆́хъ же и҆ на́съ стрѣ́лъ и҆зба́вита, застꙋпа́юща на́шъ живо́тъ, мꙋ́драѧ  без̾сре́бреника.</p>

<p><red>Н</red>ѣ́сть чл҃къ и҆́же кто̀ не стѧжа̀ бл҃га́ѧ ва́ю моли́твеника ко хрⷭ҇тꙋ̀, ст҃а́ѧ без̾ сре́бреника. є҆го́же моли́те, ѻ҆гнѧ̀ вѣ́ч нагѡ  на́съ  и҆зба́вити.</p>

<p><red>сла́ва. В</red>а́ю бл҃же́ннаѧ и҆́же призыва́етъ, и҆ на землѝ и҆ в̾ мо́ри, бѣ́дъ всѧ́кихъ ѿпꙋща́етсѧ. тѣ́мъ и҆зба́вита на́съ сопроти́внагѡ  ѡ҆бстоѧ́нїѧ.</p>

<p><red>и҆ ны́нѣ, боⷢ҇. В</red>сели́всѧ гдⷭ҇ь чи́стаѧ по средѣ̀ тебѐ, вмѣсти́лище ст҃о́е, и҆сто́ч никъ мно́гихъ ꙗ҆влѧ́етъ и҆сцѣле́нїи, и҆ ѡ҆чище́нїе стрⷭ҇те́й, бцⷣе прⷭ҇нѡ дв҃о.</p>

<p><red>пѣ́снь, є҃. і҆рмо́съ. Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃ѧ любо́вїю, просвѣтѝ молю́сѧ, тѧ̀ вѣ́дѣти сло́во бж҃їе, и҆́стиннагѡ бг҃а, ѿ́ мрака грѣхо́ внагѡ  и҆зима́юща.</p>

<p><red>Б</red>жⷭ҇твеное привлеко́ша просвѣще́нїе, сїѧ́нїе и҆сто́чника всеꙋсе́рднѡ возлюби́ ста. и҆ просвѣща́ета на́съ всегда̀, чюде́съ зарѧ́ми  великоимени́таѧ.</p>

<p><red>К</red>расно̀ сꙋпрꙋже́нїе сꙋ́ще мꙋ́драѧ, браз ды̀ воздѣ́лавша дꙋ́шъ бг҃озна́менїи прⷭ҇нѡ, пожина́юща стрⷭ҇ти ꙗ҆́коже пле́ве лы, и҆ здра́вїѧ кла́съ стори́чьствꙋюща.</p>

<p><red>В</red>жилѧ́ема крѣ́постїю хрⷭ҇то́вою, въ ѕло́ бѣ си́льнагѡ всю̀ крѣ́пость погꙋби́ста. є҆го́же мꙋчи́тельства на́съ и҆зба́вита, неꙋсы́пнаѧ пред̾ста́телѧ на́шѧ без̾сре́бре ника.</p>

<p><red>сла́ва. Ш</red>е́стовати стезѝ на́съ пра́вы, и҆ твори́ти во́лю бж҃їю ᲂу҆крѣпи́та ст҃а́ѧ, ᲂу҆ставлѧ́юща стра́сти срⷣцъ на́шихъ, и҆ тѣлесе́мъ  недꙋ́ги  ѡ҆блегчева́юща.</p>

<p><red>и҆ ны́нѣ, боⷢ҇. И҆</red>зба́ви мѧ влⷣчце бл҃га́ѧ и҆скꙋше́нїй врага̀, и҆ гее́ны мꙋче́нїѧ, и҆ ѡ҆бдержа́щагѡ мѧ плѣне́нїѧ. и҆ не по срамѝ  менѐ  пѣсносло́вѧща  тѧ.</p>

<p><red>пѣ́снь, ѕ҃. і҆рмо́съ. Ж</red>ите́йскагѡ мо́рѧ воз̾двиза́ема зрѧ̀, напа́стей бꙋ́рею, в̾ ти́хо приста́нище прите́къ вопїю́ ти, воз̾ведѝ ѿ тлѝ живо́тъ мо́й много млⷭ҇тиве.</p>

<p><red>Ж</red>ивꙋ́ща мч҃нка ра́достнѡ на́ нб҃сѣхъ, в̾честны́и хра́мъ ва́шъ прїитѝ потщи́ тасѧ, и҆ на́шѧ недꙋ́ги тѣле́сныѧ, и҆ срⷣчныѧ  стрⷭ҇ти  и҆сцѣли́та.</p>

<p><red>В</red>ъ бжⷭ҇твеное бл҃голѣ́пїе ѡ҆дѣ́ѧвшасѧ краснѡ̀, ꙗ҆́кѡ в̾ сꙋгꙋ́бицꙋ ст҃а́ѧ, на́ги на́съ сꙋ́ща добродѣ́телей, бжⷭ҇твенѡ ѡ҆дѣ́йте, и҆ страсте́й без̾че́стїѧ ны́нѣ ѡ҆бнажи́та.</p>

<p><red>Ꙗ҆́</red>кѡ ᲂу҆краше́нїемъ чюде́съ ѡ҆дѣ́ѧна всегда̀, спаси́телѧ ми́рови ꙗ҆ви́стасѧ. мирска́гѡ ᲂу҆́бѡ вре́да всѧ́ ны и҆зба́вита ст҃а́ѧ, и҆ страсте́й нече́стїѧ и҆ мꙋче́нїѧ.</p>

<p><red>сла́ва. О</red>у҆мертви́вша ст҃а́ѧ стра́сти всѧ̀ пло́ти смертоно́сныѧ бл҃года́тїю, живо тво́рными чюде́съ приложе́ньми, ѡ҆жи влѧ́ета стра́ждꙋщаѧ, и҆ вра́тъ сме́рти и҆збавлѧ́ета.</p>

<p><red>и҆ нн҃ѣ, боⷢ҇. Н</red>еѡ҆пали́въ ᲂу҆тро́бы твоеѧ̀ ѻ҆́гнь сы́и і҆с҃ъ, и҆з̾ тебѐ пло́тїю произ хо́дитъ. сегѡ̀ чи́стаѧ молѝ, ѻ҆гнѧ̀ и҆ всѧ́кихъ мꙋ́къ и҆зба́вити, вѣ́рою воспѣ ва́ющихъ  тѧ.</p>

<p><red>конда́къ. гла́съ, в҃. Б</red>л҃года́ть прїе́мша и҆сцѣле́нїемъ, простира́ета здра́вїе бѣ дꙋ́ющым̾, врача̀ и҆ чюдотво́рца сла́внаѧ. но ва́ю посѣще́нїемъ и҆ сꙋпоста́томъ шата́нїѧ низложи́та, ми́ръ и҆сцѣлѧ́ юща  чюдесы̀.</p>

<p><red>и҆́косъ. В</red>сѧ́когѡ ра́зꙋма и҆ мꙋ́дрости прехо́дитъ сло́во мꙋ́дрꙋю врачꙋ̀, и҆ всѣ́м̾ ра́зꙋмъ подаю́та, вы́шнѧгѡ бо бл҃го да́ть прїе́мша, неви́димѡ здра́вїе да́рꙋ юта всѣ́мъ. ѿ ню́дꙋ же и҆ мое́й по́вѣ сти бл҃года́ть дарова́сѧ пѣ́ти, ꙗ҆́кѡ бг҃оно́снаѧ ᲂу҆го́дника хрⷭ҇то́ва и҆ слꙋжи́ телѧ, и҆сцѣле́нїи мно́жество подаю́ щаѧ. болѣ́зни бо всѣ́хъ и҆збавлѧ́юща, ми́ръ  и҆сцѣлѧ́юта  чюдесы̀.</p>

<p><red>пѣ́снь, з҃. і҆рмо́съ. Х</red>ладода́тельнꙋ ᲂу҆́бѡ пе́щь сотворѝ а҆́гг҃лъ, прпⷣбнымъ дѣ́ темъ, халдѣ́и же ѡ҆палѝ велѣ́нїемъ бж҃їимъ. мꙋчи́телѧ ᲂу҆вѣща̀ вопи́ти, бл҃гослове́нъ  бг҃ъ  ѻ҆ц҃ъ  на́шихъ.</p>

<p><red>В</red>пери́ста ᲂу҆́мъ на нбⷭ҇наѧ, до́брыхъ при ложе́нїи, и҆ бы́ста ѻ҆́бщника бжⷭ҇твеных̾ даро́въ. крила́та сꙋ́ща ѻ҆рла̀, всю̀ прохо́ дита зе́млю, чюдодѣ́йствꙋюща прⷭ҇нѡ.</p>

<p><red>П</red>росвѣти́стасѧ ꙗ҆́коже добросїѧ́ннѡ без̾сре́бреника зла́то, бжⷭ҇твеною бл҃года́ тїю и҆сцѣле́нїѧ ѡ҆богати́ста мно́жества. тѣ́мъ ᲂу҆ще́дрита на́съ ѡ҆бꙋрева́емыхъ, лю́тыхъ  нахожде́нїи  и҆скꙋше́ньми.</p>

<p><red>П</red>реложи́вша гдⷭ҇ви чи́сты ва́ша дх҃а без̾ сре́бреника, да́ръ ѿ негѡ̀ прїѧ́ста, нечи́ стыѧ дх҃и прогони́ти всегда̀. и҆́хъ же ѕло́бы го́рькїѧ и҆зба́вита всѣ́хъ на́съ.</p>

<p><red>сла́ва. О</red>у҆снꙋ́ста пра́веднымъ до́лжным̾ сно́мъ, мꙋ́драѧ без̾сре́бреника, и҆ неꙋсы́ пнаѧ мл҃твеника є҆ста̀ вѣ́рнымъ. тѣ́мъ дш҃ъ на́шихъ при́снѡ и҆ тѣле́съ лю́тыѧ стра́сти  ᲂу҆спи́та.</p>

<p><red>и҆ ны́нѣ, боⷢ҇. М</red>олѧ́щи непреста́й чл҃ко лю́бца бг҃а на́шегѡ всенепоро́чнаѧ, ꙗ҆́ко да прїи́мемъ всеконе́чнѣ ѿпꙋще́нїе ѕлы́хъ, и҆ полꙋчи́мъ на́ нб҃сѣхъ, ᲂу҆гото́ ванныхъ  бл҃гъ  лю́бѧщымъ  є҆гѡ̀.</p>

<p><red>пѣ́снь, и҃. і҆рмо́съ. И҆</red>з̾ пла́мени ст҃ы́мъ ро́сꙋ и҆сточѝ, а҆ пра́веднагѡ же́ртвꙋ и҆ во́ды попалѝ, всѧ́ бо твори́ши хрⷭ҇тѐ, є҆ли́ко хо́щеши, тѣ́мъ тѧ превозно́ симъ  гдⷭ҇а  во́  вѣки.</p>

<p><red>Н</red>едꙋ́гомъ всѧ́ческимъ сꙋ́ща ра́тника, посо́бїемъ бжⷭ҇твенагѡ дх҃а ст҃а́ѧ. ᲂу҆то ли́та на́шихъ дꙋ́шъ недꙋ́гованїѧ, и҆ тѣле́съ  ѡ҆блегчи́та  болѣ́зни.</p>

<p><red>В</red>и́дителѧ гдⷭ҇ни ны́нѣ красоты̀ сꙋ́ще вои́стинꙋ, присѣща́йта сегѡ̀ кра́снагѡ бг҃оно́снаѧ хра́ма ва́шегѡ, и҆ и҆сто́чник̾ чюде́съ  мно́гихъ  соверша́йта.</p>

<p><red>Ѿ</red> и҆сто́чника ра́йска, и҆сходѧ́ще ꙗ҆́кѡ рѣцѣ̀ двѣ̀. всѐ напоѧ́ета лицѐ землѝ, и҆сцѣле́нїи стрꙋѧ́ми, недꙋ́гъ и҆зсꙋша́ юща  тꙋ́чи.</p>

<p><red>Б</red>лаже́нныхъ наде́ждь прїи́мше, ѿ всѣ́хъ досто́йнѡ блажи́тесѧ, ꙗ҆́кѡ и҆спо́лнителе блаже́ннїи, бг҃а на́шегѡ, бжⷭ҇твеныхъ хотѣ́нїи, без̾сре́бреницы ꙗ҆́вльшесѧ.</p>

<p><red>сла́ва. В</red>ра́чеве неи҆сцѣ́льныхъ страсте́й без̾сре́бреницы, неи҆сцѣ́льныѧ стра́сти на́шѧ и҆сцѣли́та, и҆ и҆скꙋше́нїи бꙋ́рю ᲂу҆толи́та, и҆ ᲂу҆ны́нїѧ разжени́та ѻ҆́блаки.</p>

<p><red>и҆ ны́нѣ, трⷪ҇чнъ. С</red>о а҆́гг҃лы ст҃ы́ми пѣсносло́вимъ ѻ҆ц҃а и҆ сло́во и҆ дх҃а ст҃а́гѡ, є҆ди́нѡ въ тре́хъ начерта́нїихъ бжⷭ҇тво̀, є҆ди́но црⷭ҇тво, и҆ є҆ди́нꙋ вла́сть.</p>

<p><red>пѣ́снь, ѳ҃. і҆рмо́съ. Б</red>г҃а чл҃кѡмъ неꙋдо́бь ви́дѣти, на́ньже несмѣ́ютъ чи́ни а҆́гг҃ль стїи зрѣ́ти. тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно, є҆го́же вели ча́юще, с̾ нбⷭ҇ными вѡ́и тѧ̀ велича́емъ.</p>

<p><red>С</red>е́й хра́мъ ва́шъ чюдесы̀ всебл҃голѣ́пнѡ ꙗ҆́кѡ ѕвѣзда́ми свѣ́тлыми ᲂу҆краша́е тсѧ, и҆ согла́снѡ веселѧ́сѧ всегда̀ бла жи́тъ, и҆ честнꙋ́ю ва́шꙋ па́мѧть пра́зд нꙋетъ бл҃гоче́стнѡ, честна́ѧ без̾сре́бре ника.</p>

<p><red>Ꙗ҆́</red>кѡ свѣ́тъ, ꙗ҆́кѡ два̀ вели́ка сл҃нца, разꙋ́мнꙋю тве́рдь ᲂу҆краша́ета без̾сре́бре ника, и҆ зна́менїѧ зарѧ́ми просвѣ ща́ета всѣ́хъ вѣ́рныхъ срⷣца̀. тѣ́мъ зове́мъ, разрѣши́та тмꙋ̀ страсте́й на́шихъ  мо́лимсѧ.</p>

<p><red>В</red>ъ се́ла вы́шнѧѧ вселѧ́ема ст҃а́ѧ, по средѣ̀ на́съ бы́ти неви́димѡ милосе́р дꙋйта, и҆́же посредѣ̀ бжⷭ҇твенагѡ хра́ма ва́шегѡ, пѣ́сни возсыла́ющихъ вседер жи́телю, и҆ блажа́щихъ прилѣ́жнѡ ва́ю всехва́льнаѧ.</p>

<p><red>сла́ва. З</red>емлѧ̀ с̾ вы́шними весели́тсѧ, в̾ свѣ́тлыи бжⷭ҇твеныи пра́здникъ ва́шъ ст҃а́ѧ, и҆́же соверша́ющихъ на́съ и҆зба́ вите тмы̀ и҆ болѣ́зней и҆ всѧ́коѧ тѣсноты̀, и҆ є҆́же во а҆́дѣ лю́тагѡ, мꙋ́драѧ,  мꙋче́нїѧ.</p>

<p><red>и҆ ны́нѣ, боⷢ҇. Т</red>ре́петное рожде́нїе и҆мꙋ́ щи всечи́стаѧ, в̾ стра́шныи дн҃ь и҆спыта́ нїѧ молю́сѧ, стра́шнаго ѿвѣ́та и҆зба́ви мѧ, и҆ спаса́емыхъ стоѧ́нїѧ прича́ст ника сотворѝ вѣ́рнѡ пою́ща тѧ бг҃ора́ дованнаѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ чюдотво́рцев̾ и҆ без̾сре́бреников̾ козмы̀ и҆ дамїа́на, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>