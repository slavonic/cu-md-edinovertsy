<document xmlns="http://www.ponomar.net/culiturgical">
<p>Т<red>ропа́рь, мꙋ́ченикѡмъ. гла́съ, а҃.</red></p>

<p><red>С</red>трастьмѝ ст҃ы́хъ ꙗ҆́же по тебѣ̀ прїѧ́ ша, ᲂу҆моле́нъ бꙋ́ди гдⷭ҇и, и҆ всѧ̀ на́шѧ болѣ́зни и҆ стра́сти тѣ́хъ ра́ди и҆сцѣлѝ, чл҃колю́бче мо́лимсѧ <red>[два́жды].</red></p>

<p><red>сла́ва, и҆ ны́нѣ, боⷢ҇. Г</red>аврїи́лꙋ провѣща́в шꙋ ти дв҃о, є҆́же ра́дꙋисѧ. и҆ со́ гласомъ воплоща́шесѧ всѣ́хъ влⷣка, въ тебѣ̀ ст҃ѣ́мъ кїѡ́тѣ, ꙗ҆́коже речѐ пра́ведныи дв҃дъ. ꙗ҆ви́сѧ простра́ннѣйши небе́съ, поноси́вши зижди́телѧ своегѡ̀. сла́ва все́льшемꙋсѧ в̾ тѧ̀, сла́ва проше́дшемꙋ и҆з̾ тебѐ, сла́ва свободи́вшемꙋ на́съ ржⷭ҇тво́мъ  твои́мъ.</p>

<p>К<red>ано́нъ. гла́съ, є҃. пѣ́снь, а҃. і҆рмо́с̾. С</red>па си́телю бг҃ꙋ, въ мо́ри лю́ди немо́крыми стопа́ми наста́вльшꙋ, и҆ фараѡ́на с̾вѡ́и пото́пльшꙋ, томꙋ̀ є҆ди́номꙋ воспое́мъ, ꙗ҆́кѡ просла́висѧ.</p>

<p><red>запѣ́в̾: С</red>т҃і́и мꙋ́ченицы, моли́те бг҃а ѡ҆ на́съ <red>[покло́н̾].</red></p>

<p><red>Б</red>г҃омꙋ́дреннѡ вѣ́рнїи, во́ины хрⷭ҇то́вы и҆ страстоте́рпцы воспое́мъ, ꙗ҆́кѡ потреби́ тели льстѝ, и҆ побѣди́тели свѣ́тлы, бг҃ꙋ побѣ́днꙋю пѣ́снь пою́ще ꙗ҆́кѡ просла́ висѧ.</p>

<p><red>Н</red>а землѝ страда́льцы подвиза́вшесѧ свѣ́тлѡ, и҆ мꙋ́ки претерпѣ́сте, на́ небе сѣхъ вѣнцы̀ прїѧ́сте, согла́снѡ воспѣ ва́юще пѣ́снь побѣ́днꙋю, ꙗ҆́кѡ просла́ висѧ.</p>

<p><red>сла́ва. Е҆</red>ди́нствомъ дш҃е́внымъ свѧ́зани вѣ́рнѡ, ѿ ле́сти ѿврати́стесѧ, и҆ побѣ ди́тели вѣнцено́сцы ꙗ҆ви́стесѧ, согла́ снѡ воспѣва́юще пѣ́снь побѣ́днꙋю, ꙗ҆́кѡ просла́висѧ.</p>

<p><red>и҆ нн҃ѣ, боⷢ҇. П</red>речⷭ҇таѧ мт҃и бж҃їѧ, вопло ще́ннагѡ и҆з̾ тебѐ, и҆ ѿ нѣ́дръ роди́тель ныхъ не ѿлꙋчи́вшагосѧ бг҃а, непреста́н нѡ молѝ є҆гѡ̀, ѿ всѧ́кагѡ ѡ҆бстоѧ́нїѧ спастѝ ꙗ҆́же созда̀.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и мч҃нцы, ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. С</red>и́лою крⷭ҇та̀ твоегѡ̀ хрⷭ҇тѐ, ᲂу҆твердѝ моѐ помышле́нїе, ꙗ҆́кѡ пѣ́ти и҆ сла́вити, тридне́вное твоѐ воскрⷭ҇нїе.</p>

<p><red>Р</red>а́зꙋмомъ хрⷭ҇то́вым̾ во́ини ᲂу҆кра́шени, нечести́вагѡ врага̀ потопи́ли є҆стѐ, стрꙋѧ́ми крове́й ва́шихъ.</p>

<p><red>Т</red>ѣ́ло своѐ преда́вше го́рькимъ и҆ лю́ тымъ мꙋ́камъ, достохва́льнїи мч҃нцы, и҆ бжⷭ҇твеное наслѣ́дїе воспрїѧ́сте вѣ́рою.</p>

<p><red>сла́ва. К</red>а́меннымъ стрⷭ҇тоте́рпцы мета́ нїемъ, повелѣ́нїемъ мꙋчи́телѧ сокрꙋ ша́еми, бл҃говѣ́рїѧ держа́вꙋ крѣ́пкꙋ соблюлѝ є҆стѐ.</p>

<p><red>и҆ ны́нѣ, боⷢ҇. Н</red>епреста́ннѡ молѝ чⷭ҇таѧ с̾ мч҃нки, проше́дшаго и҆з̾ чре́слъ твои́хъ, и҆зба́вити ѿ ле́сти дїѧ́воли, пою́щихъ тѧ̀ всенепоро́чнаѧ.</p>

<p><red>сѣда́лен̾. глаⷭ҇, д҃. В</red>о́ини хрⷭ҇то́вы до́блїи, подви́гшесѧ до́брѣ, лꙋка́вагѡ врага̀ до конца̀ потопи́ша кровны́ми стрꙋѧ́ми, ка́менїемъ сокрꙋша́еми, и҆ мечѝ ссѣка́е ми, ѻ҆гне́мъ сожига́еми, и҆ в̾ во́дꙋ вме та́еми, вѣнцено́сцы показа́шасѧ ꙗ҆́вѣ. тѣ́мже что́ми сꙋ́ть, и҆ вѣ́рою сла́вими.</p>

<p><red>сла́ва, и҆ нн҃ѣ, боⷢ҇. Н</red>епремолчи́мъ прⷭ҇нѡ бцⷣе дв҃о, бл҃года́рственнѡ воспѣва́ти ѿ срⷣца, твоѧ̀ млⷭ҇ти влⷣчце рабѝ твоѝ, во пїю́ще и҆ гл҃юще, прⷭ҇та́ѧ дв҃о пред̾варѝ, и҆ и҆зба́ви на́съ ѿ вра́гъ ви́димыхъ и҆ неви́димыхъ, и҆ ѿ нꙋ́жи и҆ всѧ́кагѡ преще́нїѧ, ты́ бо є҆сѝ на́ше застꙋпле́нїе.</p>

<p><red>пѣ́снь, д҃. і҆рмо́съ. О</red>у҆слы́шахъ слꙋ́хъ си́лы крⷭ҇та̀, ꙗ҆́кѡ ра́й ѿве́рзесѧ и҆́мъ, и҆ возопи́хъ, сла́ва си́лѣ твое́й гдⷭ҇и.</p>

<p><red>Б</red>г҃олюби́выми содержи́ми ѻ҆бы́чаи, бг҃о проти́внагѡ врага̀, страда́льческїи ли́къ побѣди́лъ є҆́сть, бл҃года́тїю сп҃совою ᲂу҆крѣплѧ́еми.</p>

<p><red>Б</red>г҃озва́нный соста́въ страстоте́рпецъ хрⷭ҇то́выхъ, бг҃опроти́вныхъ мно́жество ѕлочести́выхъ вра́гъ побѣди́ли є҆стѐ, воспѣва́юще сла́ва си́лѣ твое́й гдⷭ҇и.</p>

<p><red>сла́ва. С</red>вѣ́тъ неприкоснове́нный ви́дѣ вше страстоте́рпцы, в̾ темни́цѣ сѣдѧ́ ще, многобо́жїѧ тмꙋ̀ и҆́дольскїѧ льстѝ разори́ша, бж҃їею си́лою ᲂу҆крѣплѧ́еми.</p>

<p><red>и҆ ны́нѣ, боⷢ҇. Ѡ҆</red>сѣни́ тѧ дв҃це вы́шнѧго си́ла, и҆ ра́й содѣ́ла тѧ, живо́тное дре́во и҆мꙋ́щи посредѝ, хода́таѧ и҆ гдⷭ҇а.</p>

<p><red>пѣ́снь, є҃. і҆рмо́съ. О</red>у҆́треннююще вопїе́м̾ ти гдⷭ҇и спаси́ ны, ты́ бо є҆сѝ бг҃ъ на́шъ, ра́звѣ бо тебѐ и҆но́гѡ незна́емъ.</p>

<p><red>С</red>ловесы̀ воспита́ни дх҃а ст҃а́гѡ, и҆́доль ское без̾слове́сїе мч҃нцы ᲂу҆праздни́ша.</p>

<p><red>Ѕ</red>вѣ́зды свѣтоно́сныѧ бы́вше страсто те́рпцы, и҆ цвѣ́ты вѣ́рѣ, бл҃гоꙋха́нїѧ и҆спꙋща́юще.</p>

<p><red>сла́ва. Н</red>и́ва ꙗ҆ви́стесѧ ст҃і́и вы́шнѧго, серпы̀ мꙋче́нїѧ пожина́еми всехва́льнїи.</p>

<p><red>и҆ ны́нѣ, боⷢ҇. Н</red>епреста́й молѧ́щи бцⷣе, є҆го́же родила̀ є҆сѝ, спастѝ дш҃ѧ на́шѧ, прилѣ́жнѡ воспѣва́ющихъ тѧ̀.</p>

<p><red>пѣ́снь, ѕ҃. і҆рмо́съ. Ѡ҆</red>бы́де мѧ бе́здна, гро́бъ же ми ки́тъ бы́сть. а҆́зъ же возопи́хъ к̾ тебѣ̀ чл҃колю́бче, и҆ спасе́ мѧ десни́ца твоѧ̀ гдⷭ҇и.</p>

<p><red>В</red>еселѧ́щесѧ мч҃нцы вопїѧ́хꙋ, в̾ рꙋ́цѣ твоѝ влⷣко чл҃колю́бче прїимѝ дх҃и на́шѧ, и҆ поко́й и҆́хъ, тебе́ бо лю́бимъ є҆ди́нагѡ многомлⷭ҇тивагѡ.</p>

<p><red>А҆́</red>гг҃лѡмъ равносе́льницы бы́ша, ли́къ мч҃нкъ твои́хъ чл҃колю́бче. тече́нїе бо сконча́вше, и҆ ны́нѣ мо́лѧтъ спасти́сѧ дш҃а́мъ на́шимъ.</p>

<p><red>сла́ва. М</red>ч҃нческаѧ сла́ва, мч҃нческаѧ кра сота̀, мч҃нческїй ли́че бг҃оизбра́нный, прилѣ́жнѡ моли́те спасти́сѧ всѣ́мъ прибѣга́ющымъ к̾ ва́мъ.</p>

<p><red>и҆ ны́нѣ, боⷢ҇. З</red>ача́тїѧ ти без̾сѣ́менна гѡ чю́до, ко́е сло́во и҆зрещѝ мо́жетъ пренепоро́чнаѧ; бг҃а бо зачала̀ є҆сѝ, за милосе́рдїе к̾ на́мъ прише́дшагѡ.</p>

<p><red>конда́къ. гла́съ, и҃. С</red>вѣти́льницы свѣ́т лїи ꙗ҆́вльшесѧ, бжⷭ҇твенїи мч҃нцы, тва́рь всю̀ свѣ́тлостїю чюде́съ ѡ҆зарѧ́ете, недꙋ́ ги разреша́юще, и҆ глꙋбо́кꙋю тмꙋ̀ всегда̀ ѿгонѧ́ще, хрⷭ҇тꙋ̀ бг҃ꙋ молѧ́щесѧ непре ста́ннѡ ѡ҆ всѣ́хъ на́съ.</p>

<p><red>и҆́косъ. К</red>ра́сныи ли́че, свѣтоза́рнїи и҆ бжⷭ҇твенїи свѣти́льницы, свѣ́тꙋ вели́ко мꙋ пред̾стоѧ́ще при́снѡ бл҃же́ннїи мч҃нцы, и҆ ѿ тꙋ́дꙋ и҆спꙋща́емыми неве че́рнѧгѡ бжⷭ҇тва̀ сїѧ́нїи, всегда̀ просвѣ ща́еми и҆ ѡ҆божа́еми, вѣ́рою па́мѧть ва́шꙋ бжⷭ҇твенꙋю сверша́ющымъ, просвѣ ти́те ѡ҆мраче́нїѧ страсте́й, и҆ бѣ́дъ и҆ ѕло́бы и҆зба́вите, ꙗ҆́кѡ и҆мꙋ́ще ко́ гдⷭ҇ꙋ дерзнове́нїе, моли́те непреста́ннѡ ѡ҆ всѣ́хъ на́съ.</p>

<p><red>пѣ́снь, з҃. і҆рмо́съ. В</red>ъ пещѝ ѻ҆́гненнѣй, пѣвцы̀ спа́слъ дѣ́ти, бл҃гослове́нъ бг҃ъ ѻ҆ц҃ъ на́шихъ.</p>

<p><red>В</red>ъ пещѝ хрⷭ҇тѐ страстоте́рпцы твоѝ во пїѧ́хꙋ, бл҃гослове́нъ бг҃ъ ѻ҆ц҃ъ на́шихъ.</p>

<p><red>П</red>росвѣще́ни свѣ́томъ тро́йческимъ страда́льцы, с̾ весе́лїемъ дш҃ѧ своѧ̀ пре да́ша, бл҃гослове́нъ бг҃ъ ѻ҆ц҃ъ на́шихъ.</p>

<p><red>сла́ва. П</red>ред̾стоѧ́ще бг҃ꙋ вѣнцено́сцы страда́льцы с̾ весе́лїемъ, томꙋ̀ за ны̀ моли́тесѧ.</p>

<p><red>и҆ ны́нѣ, боⷢ҇. Ꙗ҆́</red>кѡ спасе́нїе на́ше, тѧ̀ бцⷣе мо́лимъ, молѝ за ны̀ вопло́щша госѧ и҆з̾ тебѐ.</p>

<p><red>пѣ́снь, и҃. і҆рмо́съ. И҆</red>з̾ ѻ҆ц҃а пре́жде вѣ́къ рожде́ннаго сн҃а и҆ бг҃а, и҆ в̾ послѣ́днѧѧ лѣ́та воплоще́нна ѿ дв҃ы мт҃ре, сщ҃е́н нїи по́йте, лю́дїе превозноси́те є҆гѡ̀ во́ вѣки.</p>

<p><red>С</red>ъ мч҃нки бꙋ́ди проше́нїе на́ше вѣ́р ныхъ, и҆ тѣ́хъ наслѣ́дїю прича́стницы бꙋ́демъ, хрⷭ҇та̀ пою́ще и҆ превозносѧ́ще є҆гѡ̀ во́ вѣки.</p>

<p><red>Р</red>а́достїю серде́чною, ли́къ терпѣли́выхъ страда́лєцъ, ѿ хрⷭ҇та̀ вѣнцы̀ бг҃олѣ́пнѡ прїе́млютъ, и҆ свѣ́тлѡ пою́тъ, и҆ превоз но́сѧтъ є҆гѡ̀ во́ вѣки.</p>

<p><red>сла́ва. С</red>трꙋѧ́ми крове́й ва́шихъ ѡ҆багри́ вшесѧ достохва́льнїи, и҆ на́ нб҃сѣхъ во́ вѣки со хрⷭ҇то́мъ црⷭ҇твꙋете, бл҃гоче́стнѡ пою́ще, и҆ превозносѧ́ще є҆гѡ̀ во́ вѣки.</p>

<p><red>и҆ ны́нѣ, боⷢ҇. Х</red>ерꙋви́мъ вы́шши ꙗ҆ви́сѧ бцⷣе чⷭ҇таѧ, во́ чревѣ свое́мъ сѣдѧ́щагѡ на ни́хъ поне́сши. є҆го́же со беспло́тны ми земні́и славосло́вимъ, и҆ превозно́ симъ во́ вѣки.</p>

<p><red>пѣ́снь, ѳ҃. і҆рмо́съ. Т</red>ѧ̀ па́че ᲂу҆ма̀ и҆ сло весѐ мт҃рь бж҃їю, в̾ лѣ́то без̾лѣ́тнагѡ неи҆зрече́ннѡ ро́ждьшꙋю, вѣ́рнїи є҆дино мꙋ́дреннѡ, пѣ́сньми велича́емъ.</p>

<p><red>З</red>а ѻ҆́бщее  спасе́нїе  моли́тесѧ  пресла́в нїи мч҃нцы, хрⷭ҇то́ви пред̾стоѧ́ще, є҆го́же ра́ди и҆ мꙋ́ки претерпѣ́сте.</p>

<p><red>С</red>и́лою крѣ́пкою, преле́стнꙋю тве́рдость низложи́сте непобѣди́мїи. и҆ ны́нѣ въ жили́щахъ нбⷭ҇ныхъ, со а҆́гг҃лы жи́ти сподо́бистесѧ.</p>

<p><red>сла́ва. З</red>ако́нными ѻ҆бы́чаи мч҃нчески ми, побѣди́вше го́рдаго мꙋчи́телѧ, и҆ вѣнцы̀ прїѧ́сте пра́ведныѧ всечестні́и.</p>

<p><red>и҆ нн҃ѣ, боⷢ҇. Р</red>а́дꙋисѧ бцⷣе мт҃и хрⷭ҇та̀ бг҃а, є҆го́же родила̀ є҆сѝ, молѝ съ мч҃нки, грѣхо́въ ѡ҆ставле́нїе дарова́ти, вѣ́рою воспѣва́ющымъ тѧ̀.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ мч҃нкъ <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>