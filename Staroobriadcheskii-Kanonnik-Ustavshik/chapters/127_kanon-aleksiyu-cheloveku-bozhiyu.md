Т=ропа́рь , а҆леѯі́ю чл҃кꙋ бж҃їю . гла́съ , д҃ .=

~Ꙗ҆́кѡ чистоты̀ свѣти́лникъ пресвѣ́телъ показа́сѧ , ди́вныи а҆леѯі́є , и҆́бо тлѣ́н ныи черто́г̾ , на нетлѣ́нное бж҃їе црⷭ҇твїе премѣни́в̾ , ꙗ҆́кѡ цѣломꙋ́дрїѧ дѣ́латель преи҆зрѧ́денъ . сегѡ̀ ра́ди пред̾стои́ши гдⷭ҇ви всѣ́хъ цр҃ю , є҆го́же молѝ , дарова́ти на́мъ мі́ръ и҆ ве́лїю млⷭ҇ть =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннагѡ , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , в҃ . пѣ́снь , а҃ . і҆рмо́съ . В=о глꙋбинѣ̀ потопѝ дре́вле , фараѡни́т скаѧ всѧ̀ во́инства , преѡрꙋже́нꙋ си́лꙋ . вопло́щшеесѧ сло́во , преспѣ́ющыѧ грѣ хѝ потреби́ло є҆́сть , пресла́вныи гдⷭ҇ь , ꙗ҆́кѡ просла́висѧ .

=запѣ́въ : П=рпⷣбне ѻ҆́ч҃е а҆леѯі́є , молѝ бг҃а ѡ҆ на́съ =[покло́н̾].=

~Тѣ́снымъ ше́ствовавъ пꙋте́мъ , непоро́ чнымъ и҆ прпⷣбнымъ житїе́мъ мꙋ́дре , проходѧ̀ ѿ ю҆́ности , тѣ́мже ми тѣсно тꙋ̀ разширѝ ᲂу҆́мнꙋю , восхвали́ти тѧ в̾ ра́йстей ширинѣ̀ водворѧ́ющасѧ а҆леѯі́є .

~Са́мъ сѧ ѿ ню́дъ бг҃ови возло́жь бл҃же́ нне , внѣ̀ пло́ти и҆ мі́ра бы́лъ є҆сѝ . бога́тствꙋ текꙋ́щꙋ , нбⷭ҇ное предпоче́лъ є҆сѝ пребыва́ющее , и҆ ѡ҆бѣща́нныи гра́дъ сїѡ́нъ вѣ́чнꙋющїи .

=сла́ва . Л=оже́снъ ты̀ ма́терьскихъ непло́ дїе разрѣши́лъ є҆сѝ , ро́ждьсѧ ꙗ҆́коже самꙋ́илъ пребога́те . во́ чревѣ же срⷣца чи́стыи заче́нъ стра́хъ , роди́лъ є҆сѝ дх҃ъ спасе́нїѧ , бжⷭ҇твеныхъ добродѣ́телей вѣ́рою .

=и҆ ны́нѣ , боⷢ҇ . Б=ж҃їи собезнача́лныи сн҃ъ , и҆мѣ̀ ꙗ҆́кѡ вино́внꙋ тѧ , є҆́же к̾ на́шемꙋ дв҃о подо́бїю , є҆ди́нꙋ па́че всеѧ̀ тва́ри чи́стаѧ , чи́стꙋ тѧ ѡ҆брѣ́тъ . тѣ́мже тѧ пою́ще всѝ ро́ди ᲂу҆блажа́емъ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е а҆леѯі́є , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . П=роцвѣла̀ є҆́сть пꙋсты́ нѧ ꙗ҆́кѡ кри́нъ гдⷭ҇и , ꙗ҆зы́чнаѧ непло дѧ́щаѧ цр҃кви прише́ствїемъ ти , ѡ҆ не́й же ᲂу҆тверди́сѧ моѐ срⷣце .

~Побѣжда́емъ жела́нїемъ чистоты̀ , чер то́гомъ и҆́же на землѝ , нбⷭ҇ныи премѣ нѝ , и҆ же́ньскою любо́вїю , сла́дкое а҆́гг҃ль ское подо́бїе .

~Молвы̀ жите́йскїѧ , и҆ мно́жество бога́ тства ѡ҆ста́вилъ є҆сѝ , и҆ пресе́лник̾ бы́въ ѻ҆те́чества , ѻ҆́ч҃е а҆леѯі́є , хрⷭ҇то́вѣ нище тѣ̀ бл҃же́нне подо́бѧсѧ .

=сла́ва . С=леза́ми и҆ болѣ́зньми , и҆ возде ржа́нїемъ премꙋ́дре , бл҃га́гѡ взыска́лъ є҆сѝ , когда̀ прїи́детъ свѣ́тъ ра́зꙋма , безстра́стїе даѧ̀ срⷣцꙋ твоемꙋ̀ .

=и҆ ны́нѣ , боⷢ҇ . И҆́=же горѣ̀ неви́димыи а҆́гг҃ломъ чⷭ҇таѧ , до́лѣ и҆з̾ тебѐ ражда́ем̾ , зри́тсѧ соверше́нъ чл҃къ , погиба́ющагѡ мі́ра ѡ҆бновлѧ́ѧ .

=сѣда́ленъ . гла́съ , г҃ . М=їрскꙋ́ю красотꙋ̀ , прпⷣбне ѡ҆ста́вилъ є҆сѝ , премѣни́въ бога́ тствомъ текꙋ́щым̾ , непреходи́мое ꙗ҆́вѣ и҆ пребыва́ющеє а҆леѯі́є . тѣ́мже со всѣ́ми тѧ ст҃ы́ми сла́вимъ , и҆ торжест вꙋ́емъ свѣ́тлѡ в̾ па́мѧть твою̀ , просѧ́ ще ѡ҆брѣстѝ моли́твами твои́ми , бл҃же́нне ве́лїю млⷭ҇ть .

=сла́ва , и҆ ны́нѣ , боⷢ҇ . Н=едовѣ́домо , и҆ не постижи́мо є҆́сть влⷣчце бг҃обл҃года́тнаѧ , содѣ́ланное въ тебѣ̀ стра́шное бж҃їе та́инство . непости́жимаго бо заче́нь ши родила̀ є҆сѝ , пло́тїю ѡ҆бложе́на , ѿ чⷭ҇тыхъ крове́й твои́хъ . є҆го́же всегда̀ чⷭ҇таѧ , ꙗ҆́кѡ сн҃а своегѡ̀ молѝ , спастѝ дш҃ѧ на́шѧ .

=пѣ́снь , д҃ . і҆рмоⷭ҇ . П=рише́ствовавъ ѿ дв҃ы , ни хода́тай ни а҆́гг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

~Претерпѣ́лъ є҆сѝ нищетꙋ̀ , проси́тель бы́въ , ни́щь ꙗ҆́коже ла́зарь . жела́нїе бо бжⷭ҇твеное , ᲂу҆тѣша́ше блаже́нне се́рдце твоѐ , вжелѣ́вшее бога́тьства нбⷭ҇нагѡ .

~Без̾печа́лно и҆ ти́хо житїѐ возжелѣ́лъ є҆сѝ , є҆ди́ною ꙗ҆ды́и въ недѣ́ли а҆леѯі́є , жела́нїемъ ча́ющаго тѧ̀ , не мимотекꙋ́ щагѡ пребл҃же́нне наслажде́нїѧ .

=сла́ва . Ц=р҃ковь бг҃ови срⷣце и҆скі́и содѣ́ла ти , въ хра́мѣ воз̾люби́лъ є҆сѝ бж҃їѧ мт҃ре сла́вне всегда̀ сѣдѣ́ти , и҆ нбⷭ҇ныѧ добро́ты взира́ти .

=и҆ ны́нѣ , боⷢ҇ . В=оз̾дои́вши да́телѧ дв҃о млекꙋ̀ , а҆́лчющее и҆ ᲂу҆тѣшнѧ́емое ны́нѣ срⷣце моѐ , насытѝ всѧ́когѡ ра́зꙋма , и҆ ᲂу҆миле́нїѧ бжⷭ҇твенагѡ , молю́ тѧ .

=пѣ́снь , є҃ . і҆рмо́съ . Х=ода́тай бг҃ꙋ и҆ чл҃кѡмъ бы́сть хрⷭ҇тѐ бж҃е , тобо́ю бо влⷣко к̾ свѣтонача́лникꙋ ѻ҆ц҃ꙋ́ ти , ѿ́ но щи невѣ́дѣнїѧ приведе́нїе ѡ҆брѣто́хом̾ .

~То́ки сщ҃е́нными , напоѧ́ѧ всегда̀ сле́з ными свою̀ дш҃ꙋ , содѣ́лалъ є҆сѝ кла́съ вои́стинꙋ стори́чествꙋющь , дѣ́лателю без̾сме́ртномꙋ , до́брѣ соблюда́емь .

~Ви́дѣнъ бы́сть наземлѝ , житїю̀ беспло́ тныхъ подо́бѧсѧ , премно́гимъ твои́мъ ѻ҆́ч҃е воз̾держа́нїемъ досточю́дне , и҆ мл҃твенымъ пожда́нїемъ , и҆́мже ꙗ҆́кѡ свѣ́томъ просвѣти́лсѧ є҆сѝ .

=сла́ва . Ѻ҆=гне́мъ мл҃твъ , грѣха̀ попали́лъ є҆сѝ ве́щь мꙋ́дре . бдѣ́нными же стоѧ́нь ми , всѧ́ко сладостра́стїе ᲂу҆спи́лъ є҆сѝ . ᲂу҆со́пъ же къ сїѧ́нїю преста́вилсѧ є҆сѝ невече́рнемꙋ .

=и҆ ны́нѣ , боⷢ҇ . И҆́=же во́ свѣтѣ живы́и , во ст҃о́е чре́во твоѐ всели́сѧ чи́стаѧ , мі́ра поги́бшаго тмо́ю неразꙋ́мїѧ назида́ѧ . є҆го́же молѝ , всѧ̀ просвѣти́ти пою́щїѧ тѧ̀ .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~Цр҃ковь жива̀ бг҃ꙋ тѧ̀ бы́вша , хрⷭ҇то́во селе́нїе неи҆скꙋсобра́чнаѧ , проѧвлѧ́етъ кры́ющасѧ , и҆ прославлѧ́етъ , ᲂу҆таи́тисѧ тща́ща .

~Моли́твы твоѧ̀ бг҃ови , ꙗ҆́кѡ кади́ло бл҃же́нне прїѧ́ти бы́ша . тѣ́мже житїе́м̾ твои́мъ , вѣ́рныхъ ра́зꙋмы бл҃гоꙋха́лъ є҆сѝ дх҃а бл҃года́тїю .

=сла́ва . С=щ҃е́ннымъ житїе́мъ ᲂу҆краша́ емь , па́ки хрⷭ҇то́съ не хотѧ́ща сла́вне , тѧ̀ ѻ҆те́чествꙋ дае́тъ , ѿбѣга́юща сла́вы вре́менныѧ .

=и҆ нн҃ѣ , боⷢ҇ . З=ако́ны є҆сте́ственыѧ чⷭ҇таѧ влⷣчце , зижди́тель но́во содѣ́лавъ є҆сте ство̀ , и҆з̾ тебѐ неи҆з̾рече́ннѡ ражда́етсѧ , и҆ ѡ҆божа́етъ мѧ̀ без̾мѣ́рною млⷭ҇тїю .

=конда́къ . гла́съ , в҃ . Д=о́мъ свои́хъ роди́те лей , ꙗ҆́кѡ чю́жь и҆мѣ́ѧ . водвори́босѧ и҆дѣ́же вѣне́цъ прїѧ́лъ є҆сѝ свы́ше , чл҃че бж҃їи а҆леѯі́є , ди́венъ на землѝ ꙗ҆́вльсѧ а҆́гг҃лѡмъ и҆ чл҃кѡмъ свѣти́ло .

=и҆́косъ . Ж=итїе́мъ и҆ словесы̀ ᲂу҆краси́лсѧ є҆сѝ , и҆ хрⷭ҇то́вꙋ цр҃квь воз̾вели́чилъ є҆сѝ , свои́мъ житїе́мъ . ѻ҆ц҃а и҆ мт҃рь , цр҃ѧ и҆ лю́ди торжествова́ти ᲂу҆стро́илъ є҆сѝ . дѣ́лы почти́лъ є҆сѝ , и҆́же по ѻ҆́бразꙋ бж҃їю а҆леѯі́є прпⷣбне . восїѧ́въ бо въ мі́рѣ , и҆ є҆́же въ тебѣ̀ цѣломꙋ́дрїе , и҆ бл҃года́ть молча́нїи твои́хъ блиста́ющи всѣ́мъ , и҆́же вѣ́рою пра́зднꙋютъ ѻ҆́ч҃е па́мѧть твою̀ , ꙗ҆ви́лсѧ є҆сѝ а҆́гг҃лѡмъ и҆ чл҃кѡмъ свѣти́ло .

=пѣ́снь , з҃ . і҆рмо́с̾ . Б=г҃опроти́вно велѣ́нїе без̾зако́ннꙋюща мꙋчи́телѧ , высо́къ пла́мень воз̾несло̀ є҆́сть , хрⷭ҇то́съ же про сте́ръ бг҃очести́вымъ дѣ́темъ , хла́дъ дх҃о́вныи , сы́и бл҃гослове́нъ и҆ препросла́ вленъ .

~Претерпѣ́лъ є҆сѝ прпⷣбне , пред̾ роди́тел ными враты̀ сѣдѧ̀ , и҆ весьма̀ не позна ва́емь . и҆ ѿ ѻ҆́трѡкъ рꙋга́нїѧ под̾є́млѧ , и҆ нарꙋга́емь лю́тѣ , и҆ нището́ю мно́гою ѡ҆скорблѧ́емь .

~Пло́ти твоеѧ̀ мꙋдрова́нїе ᲂу҆мертви́въ , зрѧ̀ роди́телѧ , и҆ си́ми не познава́емь . є҆стества̀ покрыва́ше нꙋ́ждꙋ прпⷣбне , и҆ презрѣ́нїе твои́хъ неи҆скꙋ́сныхъ ѻ҆́трок̾ , ѡ҆скорблѧ́ющихъ тѧ̀ .

=сла́ва . ѽ= чю́до , ка́кѡ пребы́сть при́снѡ нищетꙋ́ѧ , в̾ бога́тьствѣ а҆леѯі́є без̾мѣ́р нагѡ смире́нїѧ . ка́кѡ претерпѣ́лъ є҆сѝ рꙋга́нїе и҆ ᲂу҆ничиже́нїе , ѿ ѻ҆́трѡкъ пре мꙋ́дре твои́хъ , недомышлѧ́ющихсѧ жи тїю̀ твоемꙋ̀ .

=и҆ ны́нѣ , боⷢ҇ . В=ели́кагѡ слꙋже́нїе ты̀ та́инства , бы́сть пренепоро́чнаѧ , бг҃а бо воплоти́ла є҆сѝ , вели́кихъ ѕо́лъ на́съ и҆зба́вльшагѡ , тѧ̀ велича́ющихъ чⷭ҇таѧ , бл҃гослове́ннаѧ и҆ бг҃ора́дованнаѧ .

=пѣ́снь , и҃ . і҆рмо́с̾ . П=е́щь ѻ҆́гненна и҆ногда̀ въ вавѷлѡ́нѣ , дѣ́йство раздѣлѧ́ше , бж҃їимъ велѣ́нїемъ халдѣ́и ѡ҆палѧ́ющи , вѣ́рныѧ же прохлажда́ющи пою́ща , бла гослови́те всѧ̀ дѣ́ла гдⷭ҇нѧ гдⷭ҇а .

~Невѣ́домъ пре́жде роди́телемъ сѝ , во́ времѧ ѿше́ствїѧ твоегѡ̀ , си́мъ та́йнꙋ ѿкрыва́еши ꙗ҆влѧ́емь , в̾ сла́вꙋ бг҃ꙋ на́ше мꙋ сла́вне , и҆́же вельми́ тѧ досто́йнѡ просла́вльшемꙋ .

~Гдⷭ҇ь гла́сомъ ве́лїимъ ꙗ҆влѧ́ет̾ тѧ всемꙋ̀ ри́мꙋ , сокрове́нное сокро́вище пребога́ те , в̾ ни́щетнѣ ѻ҆́бразѣ лежа́ща , и҆ да́ры цѣле́бными , всѧ̀ вѣ́рою къ тебѣ̀ прихо дѧ́щыѧ ѡ҆богаща́юща .

=сла́ва . К=н҃зи лю́дьстїи , и҆ цр҃їе снидо́ шасѧ , и҆ сщ҃е́нницы бл҃же́нне погребсти́ тѧ , бж҃їимъ манове́нїемъ . и҆ ви́дѧще ве́лїе видѣ́нїе , диви́шасѧ чюдесе́мъ прпⷣбне , и҆́хъ же творѧ́ше , бжⷭ҇твеною си́лою дх҃а .

=и҆ нн҃ѣ , боⷢ҇ . И҆=стлѣ́вшыѧ ны̀ дре́вле пре стꙋпле́нїемъ , ѡ҆бновлѧ́ѧ чл҃колю́бецъ , нетлѣ́ннѡ воплоти́сѧ , ѿ нетлѣ́нныѧ тѝ пренепоро́чнаѧ ᲂу҆тро́бы , и҆ и҆зба́ви всѣ́хъ , грѣхо́вныѧ тлѝ бг҃оневѣ́стнаѧ .

=пѣ́снь , ѳ҃ . і҆рмо́съ . Б=ез̾нача́льна роди́те лѧ сн҃ъ бг҃ъ и҆ гдⷭ҇ь , вопло́щьсѧ ѿ дв҃цы на́мъ ꙗ҆ви́сѧ , ѡ҆мраче́нныѧ просвѣти́ ти , и҆ собра́ти расточе́нныѧ . тѣ́мъ все хва́льнꙋю бцⷣꙋ велича́емъ .

~И҆сцѣле́нїѧ и҆сточи́лъ є҆сѝ ко́ гробꙋ не со́мъ , бг҃ꙋ тѧ̀ блаже́нне вельмѝ сла́вѧ щꙋ . свѣ́тъ бо не ви́дѧщїи ви́дѣша , и҆ глаго́ланїе прїѧ́ша пре́жде сꙋ́ще нѣмі́и , всесла́вне а҆леѯі́є .

~Ви́дѣнъ бы́сть пред̾лежа́щь , и҆ к̾ погре бе́нїю несо́мъ , ꙗ҆́кѡ сл҃нце ѻ҆́ч҃е и҆спꙋща́ѧ и҆сцѣле́нїи зарѧ̀ пресла́внѡ , и҆ те́мныѧ стра́сти ѿгонѧ̀ , и҆ ѡ҆палѧ́ѧ бѣ́сы , и҆ просвѣща́ѧ бг҃омꙋ́дрыѧ .

~Прїи́де погребсти́ тѧ , патрїа́рхѡмъ лꙋ́чшїи , цр҃ь и҆́же вельмѝ хрⷭ҇толюби́въ , кн҃зи , ста́рцы и҆ ю҆́нїи , и҆ и҆́ночестїи ли́цы , бжⷭ҇твенымъ манове́нїем̾ , ѡ҆сщ҃а́ю щесѧ прикоснове́нїемъ тѝ бл҃же́нне .

=сла́ва . В=осхище́нъ бы́сть на колесни́цѣ добродѣ́телей несо́мъ , и҆ почива́еши и҆дѣ́же прпⷣбныхъ чи́нове , собо́ры а҆пⷭ҇лъ , и҆ мч҃нкъ , патрїа́рхъ , и҆ всѣ́хъ пра́вед ныхъ , с̾ ни́миже ны̀ помѧнѝ , почита́ю щихъ тѧ̀ а҆леѯі́є .

=и҆ ны́нѣ , боⷢ҇ . Г=ла́съ ти прино́симъ гав рїи́лъ ра́дꙋющесѧ , ра́дꙋисѧ гл҃юще село̀ недѣ́ланное , ра́дꙋисѧ клѧ́твѣ разрѣше́ нїе , ра́дꙋисѧ и҆сто́чниче воды̀ живо́т ныѧ , прпⷣбным̾ похвало̀ , бцⷣе прⷭ҇но дв҃о .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнагѡ ѻ҆ц҃а на́шегѡ а҆леѯі́ѧ , чл҃ка бж҃їѧ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

