Т=ропа́рь , ст҃ы́мъ ѻ҆ц҃е́мъ , пѣ́рвыхъ шестѝ вселе́нскихъ собо́ровъ . гла́съ , и҃ .=

~Препросла́вленъ є҆сѝ хрⷭ҇тѐ бж҃е на́шъ , и҆́же свѣти́ла на землѝ ѻ҆ц҃ы на́шѧ ѻ҆снова́выи , и҆ тѣ́ми ко и҆́стиннѣй вѣ́ рѣ всѣ́хъ на́съ наста́вилъ є҆сѝ . много млⷭ҇тиве сла́ва тебѣ̀ =[два́жды].=

=сла́ва , и҆ ны́нѣ , боⷢ҇ . И҆́=же на́съ ра́ди рож де́исѧ ѿ дв҃ы , и҆ распѧ́тїе претерпѣ́въ бл҃гі́и , и҆спрове́ргїи сме́ртїю сме́рть , и҆ воскрⷭ҇нїе ꙗ҆́вль ꙗ҆́кѡ бг҃ъ , непре́зри и҆́хже созда̀ рꙋко́ю свое́ю , ꙗ҆вѝ чл҃колю́бїе своѐ млⷭ҇тиве , прїимѝ ро́ждьшꙋю тѧ бцⷣꙋ молѧ́щꙋюсѧ за ны̀ , и҆ спасѝ сп҃се на́шъ лю́ди согрѣ́шшыѧ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на ви́дѧ потоплѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́в̾ : С=т҃і́и ѻ҆ц҃ы , моли́те бг҃а ѡ҆ на́съ =[покло́н̾].=

~И҆́же ѿ никі́ѧ , ꙗ҆́коже ѿ нѣ́коегѡ нб҃сѐ , въ сю́дꙋ воз̾гремѣ́вше , сло́во жива́гѡ ѻ҆ц҃а , и҆ сегѡ̀ показа́вше врагѝ гро́мом̾ и҆з̾бїе́ны , сщ҃е́нными словесы̀ да почтꙋ́тсѧ .

~Дꙋхобо́рецъ дꙋ́ха лꙋка́вагѡ , ст҃ы́мъ дх҃омъ хрⷭ҇то́съ ѿ своеѧ̀ цр҃кве дале́че ѿгна̀ . вторы́мъ дѣ́йствомъ собо́ра совокꙋпи́въ .

=сла́ва . Х=ристобо́рца пре́лесть и҆з̾гна̀ несто́рїѧ , кири́лъ собо́рꙋ нача́льникъ . и҆́же ꙗ҆́снѡ дв҃ꙋю мр҃і́ю , и҆сповѣ́да бг҃ꙋ мт҃рь чи́стꙋю .

=и҆ ны́нѣ , боⷢ҇ . Н=есо́зданныѧ трⷪ҇цы , є҆ди́ нагѡ хрⷭ҇та̀ , во двою̀ є҆стествꙋ̀ и҆ хоте́ нїю чⷭ҇таѧ ражда́еши . соє҆дине́нїе чл҃ком̾ и҆ а҆́гг҃лѡмъ , тебѐ ра́ди содѣ́лавшагѡ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и ѻ҆ц҃ы , ꙗ҆́кѡ всѝ по́ бз҃ѣ къ ва́мъ прибѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~Тва́ри слꙋжи́тель ꙗ҆́вльсѧ , а҆́рїи безꙋ́м ныи . македо́нїи па́ки ме́рзокъ ꙗ҆́вльсѧ , въ гее́ннѣ ѻ҆́гненѣй , ра́вно мꙋ́чатсѧ съ є҆́ллины .

~Седьми́ми собо́ры сщ҃е́нными ст҃ы́хъ ѻ҆ц҃ъ , чⷭ҇тнꙋ́ю цр҃квь ᲂу҆ѧсни́лъ є҆сѝ хрⷭ҇тѐ . ꙗ҆́коже седьми́хъ свѣти́льникъ свѣ́ томъ , пре́лести тмꙋ̀ прогна́въ дале́че .

=сла́ва . С=та́до погꙋблѧ́етъ твоѐ , много ѡ҆бра́знаѧ кра́ста є҆рети́къ сло́ве . па́сты рїе же твои́хъ слове́сныхъ ѻ҆ве́цъ , ᲂу҆че́ нїемъ сїѐ премѣни́ша .

=и҆ ны́нѣ , боⷢ҇ . Е҆=ди́нагѡ родила̀ є҆сѝ чи́стаѧ , ѿ несозда́нныѧ трⷪ҇цы , во двою̀ сꙋществꙋ̀ и҆ хотѣ́нїю чи́стаѧ . є҆го́же ѻ҆́бразꙋ че́стнѡ поклонѧ́емсѧ , бл҃го да́ти и҆сполнѧ́емсѧ .

=сѣда́ленъ . гла́съ , д҃ . С=вѣти́льницы пре свѣ́тлїи , и҆́стинѣ хрⷭ҇то́вѣ , ми́ръ просвѣ́ щше ᲂу҆че́нїи ва́шими , ѻ҆ц҃ы бг҃овѣща́н нїи . попа́льше є҆́реси ѕлосла́вныхъ хꙋ́ль никъ . ᲂу҆га́сше ѻ҆гнепа́льнꙋю є҆рети́къ молвꙋ̀ . тѣ́мже ꙗ҆́кѡ ст҃ли хрⷭ҇то́вы , моли́те спасти́сѧ на́мъ .

=сла́ва , и҆ нн҃ѣ , боⷢ҇ . Ѡ҆=б̾нови́ла є҆сѝ чⷭ҇таѧ бжⷭ҇твенымъ ржⷭ҇тво́мъ сѝ , и҆стлѣ́вшее страстьмѝ земленоро́дныхъ ме́ртвеное сꙋщество̀ . и҆ воз̾дви́гла є҆сѝ всѧ̀ ѿ сме́рти к̾ жи́зни нетлѣ́нїѧ . тѣ́мже тѧ̀ по́ долгꙋ ᲂу҆бл҃жа́емъ всѝ , дв҃о препросла́ вленаѧ , ꙗ҆́коже прорекла̀ є҆сѝ .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~Вразѝ твоѝ воз̾шꙋмѣ́ша , и҆ ненави́ дѧщїи тѧ̀ главꙋ̀ воз̾двиго́ша сп҃се в̾ ма́лѣ . но а҆́бїе падо́ша , нетерпѧ́ще гла со́въ трꙋ́бъ дх҃о́вныхъ .

~Сл҃нца со́лнцеве , сꙋгꙋ́бѣ ѡ҆зари́ша , сн҃ъ и҆ дх҃ъ ѿ ѻ҆ц҃а , несозда́нни собез̾на ча́льни . ѻ҆бои́мъ ѻ҆ц҃ъ є҆ди́нъ вино́венъ вѣ́рꙋетсѧ .

=сла́ва . С=е́дмь ᲂу҆́бѡ дх҃овъ , на ни́хже почѝ , ѡ҆ хрⷭ҇тѣ̀ и҆са́їѧ сѐ речѐ . на седми́хъ же собо́рѣхъ почѝ хрⷭ҇то́съ , со ѻ҆ц҃е́мъ и҆ бжⷭ҇твенымъ дх҃омъ .

=и҆ ны́нѣ , боⷢ҇ . Б=г҃а родила̀ є҆сѝ пло́ть но си́вшагѡ , ѿ чи́стыхъ тѝ крове́й ѻ҆тро кови́це чи́стаѧ . є҆го́же сꙋгꙋ́ба є҆стест во́мъ , въ соста́вѣ же є҆ди́номъ , ѻ҆ц҃ы проповѣ́даша .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́в нагѡ и҆зима́юща .

~Бжⷭ҇твеныи виногра́дъ хрⷭ҇то́въ , и҆́же ѿ є҆гѵ́пта пренесѐ . те́мнаго ѿча́ѧнна гꙋ би́телѧ звѣ́рїе , пе́рьвѣе поѧда́хꙋ . пра́ щею же ѻ҆ц҃ъ дале́че ѿгна́шѧсѧ .

~Бжⷭ҇твенымъ сїѧ́нїемъ трисїѧ́ннымъ , ᲂу҆́мъ просвѣ́щше честні́и ѻ҆ц҃ы , є҆ди́на гѡ проповѣ́даша честны́ѧ трⷪ҇цы хрⷭ҇та̀ гдⷭ҇а , сꙋгꙋ́ба є҆стество́мъ и҆ хотѣ́нїи .

=сла́ва . В=ъ ве́щныхъ , ꙗ҆́коже в̾ серафи́м скихъ , мꙋ́дрыми ѻ҆ц҃ы ѽ трⷪ҇це , цр҃кви ѡ҆небеси́сѧ . трист҃ꙋ́ю пѣ́снь прⷭ҇нѡ тебѣ̀ пою́щи , собира́етъ тро́ическое твоѐ є҆ди́но бжⷭ҇тво̀ .

=и҆ ны́нѣ , боⷢ҇ . М=т҃и и҆ раба̀ своегѡ̀ сн҃а бы́сть чⷭ҇таѧ . и҆́бо и҆́же и҆з̾ тебѐ пре́жде тебѐ бѧ́ше , ꙗ҆́ко содѣ́тель тво́й . є҆го́же во двою̀ сꙋществꙋ̀ познава́емъ , соє҆ди нѧ́емъ же сло́вомъ соста́внымъ .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воз̾двиза́ема зрѧ̀ , напа́стей бꙋ́рею , в̾ ти́хѡ приста́нище прите́къ вопїю́ ти , воз̾ведѝ ѿ тлѝ живо́тъ мо́й много млⷭ҇тиве .

~Бг҃ъ бг҃о́мъ гдⷭ҇ь , дв҃дъ пре́жде воспѣ́тъ гл҃ѧ , и҆ призва̀ ѿ восто́къ , ѿ коне́цъ всеѧ̀ землѝ , да́же до за́падъ и҆́хъ . все ле́нскихъ собо́ръ ѻ҆ц҃ъ назнаменꙋ́ѧ .

~Се́дмь сто́лпъ ᲂу҆твердѝ , премꙋ́дрость бж҃їѧ твою̀ цр҃ковь влⷣко , седмочи́сле ными собо́ры сщ҃е́нныхъ ѻ҆ц҃ъ . не ᲂу҆кло ни́мꙋ соблюдо́мꙋ , ѿ всѧ́кихъ є҆ресе́й .

=сла́ва . С=тꙋ́дъ лица̀ да покры́етъ , є҆вти́ ха и҆ дїѡско́ра , слїѧ́нїе блѧ́дьствова вшихъ є҆стества̀ хрⷭ҇то́ва . не в̾ привидѣ́ нїи бо , но во ѡ҆боже́нїи , є҆стество̀ зем ны́хъ прїѧ́тъ .

=и҆ ны́нѣ , боⷢ҇ . Д=а во́зметсѧ несто́рїи , въ є҆вре́йскїѧ те́мныѧ собо́ры , и҆ ꙗ҆зы́къ да ѿсѣче́тсѧ хꙋ́льныи . бг҃а бо родѝ дв҃а мр҃і́ѧ , плотоно́сца на́мъ .

=конда́къ . гла́съ , и҃ . А҆=пⷭ҇льское проповѣ́ данїе , и҆ ѻ҆ц҃ъ ᲂу҆че́нїе , цр҃кви є҆ди́ною вѣ́рою запечатлѣ̀ . и҆ ри́зꙋ носѧ́щи и҆́сти нѣ , и҆стка́ннꙋю ѿ вы́шнѧго бг҃осло́вїѧ . и҆справлѧ́етъ и҆ сла́витъ , бл҃гоче́стїѧ вели́кое та́иньство .

=и҆́косъ . В=ысо́кимъ проповѣ́данїемъ , бж҃їю цр҃ковь ᲂу҆слы́шимъ вопїю́щꙋ , жа́ж даи да прїи́детъ ко мнѣ̀ и҆ пїе́тъ . ча́ша ю҆́же держꙋ̀ , ча́ша є҆́сть премꙋ́дрости . сїѐ пи́во , и҆́стинное сло́во почерпо́хъ . во́дꙋ пролива́ю непрекосло́вїѧ , но и҆сповѣ́да нїѧ . є҆ѧ́же пїѧ̀ ны́нѣшнїи і҆и҃ль , бг҃а зри́тъ вѣща́юща . ви́дите ви́дите , ꙗ҆́кѡ са́мъ а҆́зъ є҆́смь , и҆ непремѣнѧ́юсѧ . а҆́зъ бг҃ъ пе́рвыи , а҆́зъ же и҆ поси́хъ . и҆ ра́звѣ менѐ нѣ́сть и҆но́гѡ ѿ ню́дъ . ѿ сю́дꙋ прїе́мшїи насы́тѧтсѧ , и҆ восхва́лѧтъ бл҃гоче́стїѧ вели́кое та́иньство .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбным̾ дѣ́тем̾ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́н̾ бг҃ъ ѻ҆ц҃ъ на́шихъ .

~Вавило́нскагѡ ᲂу҆́бѡ ѕмі́ѧ , раз̾разѝ да нїи́лъ пе́рвѣе . мл҃тва же ѻ҆ц҃ъ , просадѝ лю́тагѡ є҆гѵ́петскагѡ ѕмі́ѧ , ꙗ҆́вѣ поѧ да́ющагѡ хрⷭ҇то́во ста́до а҆́рїѧ .

~Непроще́ннымъ нече́стїемъ недꙋ́гова , во́лкъ македо́нїи , прирази́всѧ ѡ҆божа́ю щемꙋ дꙋ́хꙋ чл҃ки , и҆ всѧ̀ ба́нею кр҃ще́нїѧ , на пе́рвꙋю добро́тꙋ воѡ҆бража́ющꙋ вѣ́рныѧ .

=сла́ва . Д=їоско́ръ , и҆ є҆вти́хъ , и҆ севи́ръ , левїафа́нъ , трїѐ слива́ющїи и҆ смѣша́ю щїи хрⷭ҇то́ва сꙋ́щества , смѣше́нїемъ ᲂу҆́мнымъ , к̾ трⷪ҇цѣ чⷭ҇тнѣй прирази́шасѧ де́рзостнѡ .

=и҆ ны́нѣ , боⷢ҇ . П=лотьска́гѡ ти зра́ка ѻ҆́бразъ влⷣко , че́стнѡ ѡ҆блобыза́емъ , и҆ мт҃ре твоеѧ̀ , и҆ ст҃ы́хъ всѣ́хъ . по́честь вѣ́дѧще пра́вымъ по́мысломъ , преходи́ ти до́брѣ к̾ первоѡ҆бра́зномꙋ .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~Ꙗ҆́коже ѿ є҆ди́нагѡ ко́рене , ѿ́расли бг҃о са́дны , сн҃ъ и҆ дх҃ъ восїѧ́ша . и҆́бо ѻ҆ц҃ъ є҆диновино́венъ є҆́сть , без̾лѣ́тныи , без̾ лѣ́тнымъ лица́мъ є҆диноче́стенъ .

~И҆́з̾ чрева невеще́ствена , без̾лѣ́тнѡ во сїѧ́лъ є҆сѝ , є҆диносꙋ́щное сло́во ѻ҆ц҃ꙋ и҆ дх҃ови . но на́съ ра́ди , в̾ лѣ́тнꙋю всели́сѧ веще́ственꙋю ᲂу҆тро́бꙋ , є҆ди́ныѧ бцⷣы .

=сла́ва . Р=аждьже́ныѧ стрѣ́лы ѻ҆гне́мъ дх҃о́внымъ , в̾ стꙋ́днаѧ сердца̀ враго́мъ вонзо́шасѧ є҆ретико́мъ . и҆ на сме́рть ᲂу҆дави́ша , совокꙋпле́нїѧ ѻ҆ц҃ъ , седмочи́ сленѡ бжⷭ҇твеныхъ .

=и҆ ны́нѣ , боⷢ҇ . Н=е лицы̀ є҆ди́нагѡ хрⷭ҇та̀ сла́вимъ . несмѣше́нїемъ сꙋщества̀ сегѡ̀ соє҆динѧ́емъ . є҆ди́нъ бо сы́и и҆ то́й же лице́мъ , раз̾двоѧ́етсѧ є҆стествы̀ дв҃о , тво́й сн҃ъ и҆ содѣ́тель .

=пѣ́снь , ѳ҃ . і҆рмо́съ . Б=г҃а чл҃кѡмъ неꙋдо́бь ви́дѣти , на́нь же несмѣ́ютъ чи́ни а҆́гг҃льстїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же велича́юще , съ нбⷭ҇ными вѡ́и тѧ̀ вели ча́емъ .

~Не подоба́етъ приложи́ти , и҆лѝ ѡ҆ста́ вити что̀ сщ҃е́ннагѡ преда́нїѧ , правосла́ вныѧ на́шеѧ вѣ́ры . в̾ ню́же бо вѣ́рнѡ крⷭ҇ти́хомсѧ . а҆ и҆́же преложи́тели сеѧ̀ вѣ́ры , в̾ пра́вдꙋ пре́дани бꙋ́дꙋтъ преще́ нїю проклѧ́тїѧ .

~Ра́достїю сердца̀ всѝ взыгра́емъ , сщ҃е́н ныѧ собо́ры ѻ҆ц҃ъ совокꙋ́пльше . тѣ́хъ бо ра́ди свѣ́тъ ви́дѣхомъ правосла́вїѧ . свѣти́льницы бо ꙗ҆ви́шасѧ , всѧ̀ наста влѧ́юще к̾ пра́вымъ ᲂу҆че́нїѧ ѡ҆брѣ́те нїемъ .

=сла́ва . Д=ш҃а́мъ и҆спро́симъ ѡ҆чище́нїе , и҆ бл҃гоче́стнѡ житїѐ препроводи́ти пот щи́мсѧ . ꙗ҆́кѡ да прича́стницы бꙋ́демъ ст҃ы́мъ ѻ҆ц҃е́мъ , и҆́же скры́ша пра́выхъ ᲂу҆че́нїи бога́тство , на́мъ ча́домъ и҆́хъ .

=и҆ ны́нѣ , боⷢ҇ . Б=г҃ъ ѿ бокꙋ̀ твое́ю восїѧ̀ мт҃и бж҃їѧ , и҆ ро́дъ чл҃ческїи ѡ҆божѝ , и҆ сла́вы своеѧ̀ сподо́би . и҆ с̾ наслѣ́дники всѣ́хъ показа̀ , и҆́же тѧ̀ бцⷣꙋ вои́стинꙋ при́снѡ проповѣ́дающыѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ и҆́же во ст҃ы́хъ и҆ бг҃оно́сныхъ ѻ҆ц҃ъ на́шихъ вселе́нскихъ ᲂу҆чи́телей , собра́вшихсѧ на шестѝ вселе́нскихъ собо́рѣхъ на потре бле́нїе є҆ресе́й , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

