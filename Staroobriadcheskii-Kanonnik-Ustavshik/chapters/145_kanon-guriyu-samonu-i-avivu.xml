<document xmlns="http://www.ponomar.net/culiturgical">
<p>Т<red>ропа́рь мꙋ́ченикѡмъ:</red></p>

<p><red>гꙋ́рїю, само́нꙋ и҆ а҆ви́вꙋ. гла́съ, є҃.</red></p>

<p><red>Ч</red>юдеса̀ ст҃ы́хъ мч҃нкъ стѣ́нꙋ неразори́мꙋ на́мъ дарова̀ хрⷭ҇тѐ бж҃е тѣ́хъ мл҃твами совѣ́ты ꙗ҆зы́кѡмъ разорѝ, и҆ црⷭ҇ствїѧ ски́петры ᲂу҆твердѝ, ꙗ҆́кѡ є҆ди́нъ бл҃гъ и҆ чл҃колю́бецъ <red>[два́жды].</red></p>

<p><red>сла́ва, и҆ нн҃ѣ, боⷢ҇. Р</red>а́дꙋисѧ две́ри гдⷭ҇нѧ непроходи́маѧ. ра́дꙋисѧ стѣно̀ и҆ покро́ ве, прибѣга́ющымъ к̾ тебѣ̀. ра́дꙋисѧ за вѣ́тренее приста́нище неи҆скꙋсобра́чнаѧ, ро́ждьшаѧ пло́тїю творца̀ своего̀ и҆ бг҃а, молѧ́щи непре́зри, ѡ҆ воспѣва́ющихъ и҆ кла́нѧющихсѧ ржⷭ҇твꙋ̀ твоемꙋ̀ <red>[покло́н̾].</red></p>

<p>К<red>ано́нъ. гла́съ, д҃. пѣ́снь, а҃. і҆рмо́съ. М</red>о́рѧ чермна́гѡ пꙋчи́нꙋ, немо́крыми стопа́ми дре́вле ше́ствовавъ і҆и҃ль, крⷭ҇то ѡ҆бра́зно мѡѷсе́ѡвыма рꙋка́ма, а҆мали́ ковꙋ си́лꙋ в̾ пꙋсты́ни побѣди́лъ є҆́сть.</p>

<p><red>запѣ́въ: С</red>т҃і́и мч҃нцы и҆ и҆сповѣ́дницы гꙋ́рїе, само́не и҆ а҆ви́ве, моли́те бг҃а ѡ҆ на́съ <red>[покло́н̾].</red></p>

<p><red>Т</red>рⷪ҇цы є҆динонача́лїе ст҃і́и, и҆сповѣ́дающе вѣ́рнѡ, многонача́лїѧ непостоѧ́ннꙋю мглꙋ̀, ᲂу҆до́бь раз̾рꙋши́сте. восто́ка, мно госвѣ́тлїи,  ꙗ҆́кѡ  ѕвѣ́зды  восїѧ́вше.</p>

<p><red>Т</red>рїѐ и҆сповѣ́дницы, бл҃года́тїю просвѣ ща́еми нача́льныѧ трⷪ҇цы ꙗ҆́вственѡ. ле́сть многобо́жнꙋю, терпѣли́вно про тивле́нїе  ꙗ҆влѧ́юще,  потреби́ша.</p>

<p><red>сла́ва. В</red>а́съ сыноположи́въ сла́внїи, лю бо́вїю є҆сте́ственыи сн҃ъ, ны́нѣ є҆мꙋ̀ наслѣ́дїю дае́мꙋ ꙗ҆́вѣ, ꙗ҆́кѡ млрⷭ҇дъ с̾ наслѣ́дники показа̀, и҆ црⷭ҇твїю сопри ча́стники.</p>

<p><red>и҆ ны́нѣ, боⷢ҇. П</red>ремꙋ́дрости вышемꙋ́дро стныѧ, прїѧ́телище бы́сть пренепоро́ч наѧ. сво́й бо хра́мъ ѿ твои́хъ пречⷭ҇тыхъ крове́й чⷭ҇таѧ, созда́ти бл҃гои҆зво́ли, на спасе́нїе  дш҃а́мъ  на́шимъ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и мч҃нцы и҆ и҆сповѣ́дницы гꙋ́ рїе, само́не и҆ а҆ви́ве, ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́ бо мо́лите ѡ҆ на́съ  хрⷭ҇та̀  бг҃а  на́шегѡ  <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. В</red>есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи, ты́ ми крѣ́ пость гдⷭ҇и, и҆ прибѣ́жище и҆ ᲂу҆тверже́нїе.</p>

<p><red>Т</red>ѣ́ло ка́знемъ во́лею и҆ лю́тым̾ ра́нам̾, хрⷭ҇то́вы преда́ша и҆сповѣ́дницы и҆ ᲂу҆го́д ницы.</p>

<p><red>И҆</red>зба́витисѧ ѿ лю́тыхъ грѣхо́вныхъ по́мыслъ сла́внїи, ва́шꙋ па́мѧть вѣ́рою соверша́ющымъ  ᲂу҆моли́те.</p>

<p><red>сла́ва. Н</red>а́ древѣ терпѣли́внѡ ѡ҆бѣ́шени чⷭ҇тні́и свидѣ́тели, всече́стно невреди́мо и҆сповѣ́данїе  соблюдо́ша.</p>

<p><red>и҆ ны́нѣ, боⷢ҇. Ц</red>ѣле́нїи тѧ̀ и҆сто́чникъ в̾ твою̀ ᲂу҆тро́бꙋ вше́дъ показа̀, мт҃и бж҃їѧ пречⷭ҇таѧ. мою̀ ᲂу҆́бѡ дш҃ꙋ и҆сцѣлѝ.</p>

<p><red>сѣда́ленъ. гла́съ, и҃. К</red>рⷭ҇то́мъ воѡ҆рꙋжи́в шесѧ хрⷭ҇то́вымъ, и҆ ѡ҆ не́мъ мꙋчи́телемъ всю̀ крѣ́пость мꙋ́жески низ̾ложи́сте, ꙗ҆́кѡ вѣ́ры побо́рницы. без̾бо́жїе всѐ и҆́дольское ѡ҆бличи́сте, и҆ трⷪ҇цѣ ст҃ѣ́й ᲂу҆се́ рднѡ присво́истесѧ. тѣ́мъ досто́йнѡ ѿ неѧ̀ вѣне́цъ побѣ́ды прїѧ́сте, ꙗ҆́кѡ за ко́ннѡ пострада́вше, страстоте́рпцы всехва́льнїи. моли́те хрⷭ҇та̀ бг҃а, грѣхо́въ ѡ҆ставле́нїе пода́ти, чтꙋ́щымъ любо́вїю ст҃ꙋ́ю  па́мѧть  ва́шꙋ.</p>

<p><red>сла́ва, и҆ ны́нѣ, боⷢ҇. Ꙗ҆́</red>кѡ дв҃ꙋ є҆ди́нꙋ в̾ жена́хъ, тѧ̀ без̾ сѣ́мене ро́ждьшꙋю бг҃а пло́тїю, всѝ ᲂу҆бл҃жа́емъ ро́ди чл҃честїи, ѻ҆́гнь бо всели́сѧ в̾ тѧ̀ бжⷭ҇твеныи, и҆ ꙗ҆́кѡ младе́нца дои́ши зижди́телѧ и҆ гдⷭ҇а. тѣ́мже а҆́гг҃льскїй собо́ръ, и҆ чл҃че скїи ро́дъ, досто́йнѡ сла́вимъ прест҃о́е ржⷭ҇тво̀ твоѐ, и҆ согла́снѡ вопїе́мъ ти, молѝ хрⷭ҇та̀ бг҃а, согрѣше́нїемъ ѡ҆ставле́ нїе дарова́ти, воспѣва́ющымъ досто́й нѡ  сла́вꙋ  твою̀.</p>

<p><red>пѣ́снь, д҃. і҆рмо́с̾. В</red>оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ, ста̀ в̾ чинꙋ̀ свое́мъ, досто́йнѡ взыва́ю щи, сла́ва си́лѣ твое́й гдⷭ҇и.</p>

<p><red>Т</red>рⷪ҇цѣ равночи́сленїи вѣне́чницы, три сїѧ́нною свѣще́ю, ны́нѣ соверша́ющихъ па́мѧть пресщ҃е́ннꙋю тѣ́хъ ѡ҆зарѧ́ютъ, всѣ́мъ  и҆сцѣле́нїѧ  подаю́ще.</p>

<p><red>С</red>ъ говѣ́нїемъ притеце́м̾, свѣтоно́снѣй и҆ свѣтоза́рней бг҃омꙋ́дрїи ра́цѣ мч҃нкъ. то́чит̾ бо и҆сцѣле́нїѧ вѣ́рою зовꙋ́щым̾, сла́ва  си́лѣ  твое́й  гдⷭ҇и.</p>

<p><red>сла́ва. И҆</red>сповѣ́дающе бжⷭ҇твеное смотре́ нїе, и҆ па́че ᲂу҆ма̀ та́инство, бг҃осло́вны ми ꙗ҆зы́ки, всю̀ горды́ню мꙋчи́телей, бжⷭ҇твенїи премꙋ́дрїи, и҆сповѣ́дницы по пра́ша.</p>

<p><red>и҆ ны́нѣ, боⷢ҇. П</red>а́че ᲂу҆ма̀ родила̀ є҆сѝ ѽ дв҃о, и҆ по ржⷭ҇твѣ̀ ꙗ҆ви́сѧ дв҃ствꙋющи па́ки. тѣ́мъ немо́лчными гла́сы, ра́дꙋ исѧ тебѣ̀ влⷣчце вѣ́рою несꙋмѣ́нною вопїе́мъ.</p>

<p><red>пѣ́снь, є҃. і҆рмо́съ. Т</red>ы̀ гдⷭ҇и ми свѣ́тъ в̾ ми́ръ прише́лъ є҆сѝ, свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ, вѣ́рою вос пѣва́ющыѧ  тѧ.</p>

<p><red>С</red>вѣ́тлостїю ꙗ҆́вѣ по́двигъ сїѧ́юще, посрами́ша мꙋчи́телѧ свирѣ́пыи нра́въ, вѣ́ры  побо́рницы.</p>

<p><red>В</red>о всѧ̀ ꙗ҆́вствено вселе́нныѧ концы̀, чюдеса̀ мч҃нкъ проповѣ́дашасѧ, и҆ всѣ́хъ вѣ́рою  ᲂу҆тверди́ша.</p>

<p><red>сла́ва. Ꙗ҆́</red>кѡ землѧ̀ бл҃га́ѧ, бл҃года́тнаѧ сѣ́мена прїе́мши, житїе́мъ трꙋдолю́бно бога́тство  бл҃же́нїи  содѣ́ѧша.</p>

<p><red>и҆ ны́нѣ, боⷢ҇. Е҆</red>ди́нъ бл҃гі́и пꙋчи́ною бла госты́ни, всѧ́ческаѧ бг҃омт҃и содержа́и, твои́ма рꙋка́ма ѡ҆держа́тисѧ сподо́би.</p>

<p><red>пѣ́снь, ѕ҃. і҆рмо́съ. П</red>ожрꙋ́ти со́ гласомъ хвале́нїѧ гдⷭ҇и, цр҃кви вопїе́тъ ти, ѿ бѣсо́вскїѧ кро́ви ѡ҆чи́щшисѧ, млⷭ҇тїю ѿ ре́бръ  и҆сте́кшею  ти  кро́вїю.</p>

<p><red>З</red>ако́нно ꙗ҆́кѡ до́блїи во́ини, бг҃омꙋ́д рїи ᲂу҆держа́вшесѧ, и҆ до́брꙋю вѣ́рꙋ соблю́ дше, бжⷭ҇твеныѧ пра́вды прїе́млете вѣнцы̀.</p>

<p><red>П</red>ре́жде ᲂу҆́бѡ а҆вва́кꙋмъ высоцѣ̀ воз̾вы ша́етсѧ, влⷣчнимъ повелѣ́нїемъ. ва́ми же ѻ҆трокови́ца, мꙋ́чима бг҃огла́снїи к̾ воспитѣ́мѣй  воз̾врати́сѧ.</p>

<p><red>сла́ва. С</red>їѧ́етъ ра́ка мч҃нкъ чюдесы̀, и҆ рѣ́ки и҆сточа́етъ и҆сцѣле́ней всѣ́мъ при ходѧ́щымъ вѣ́рою. и҆ тѣ́хъ терпѣ́нїю диви́мсѧ.</p>

<p><red>и҆ ны́нѣ, боⷢ҇. Т</red>ѧ̀ є҆ди́нꙋ посредѣ̀ те́рнїѧ ѡ҆брѣ́тъ ꙗ҆́кѡ чи́стыи кри́нъ, и҆ во ᲂу҆до́ лїѧхъ цвѣ́тъ ѽ бг҃омт҃и, жени́хъ разꙋ́ мныи  в̾тѧ̀  всели́сѧ.</p>

<p><red>конда́къ. гла́съ, в҃. Ѿ</red> высоты̀ бжⷭ҇тве ныѧ мꙋ́дрїи бл҃года́ть воспрїе́мше, сꙋ́щымъ в̾ напа́стѣхъ ѿра́днѡ пред̾сто итѐ всехва́льнїи. тѣ́мже ѻ҆трокови́цꙋ ст҃і́и ѿ сме́рти го́рькїѧ и҆зба́висте. вы́ бо є҆стѐ вои́стинꙋ є҆де́сꙋ сла́ва, и҆ ми́рꙋ ра́дость.</p>

<p><red>и҆́косъ. В</red>ра́жїѧ мѧ̀ рабо́ты и҆зба́ви і҆с҃е жизнода́вче, твои́хъ страда́лецъ моль ба́ми ᲂу҆молѧ́емъ. ꙗ҆́кѡ да непорабо щенꙋ̀ стѧжа́въ ѿ страсте́й дш҃ꙋ мою̀ и҆ тѣ́ло, восхвалю̀ тѣ́х̾ бы́стрꙋю по́мощь, ꙗ҆́коже во́ гробѣ затворе́наѧ мꙋ́жа лꙋ ка́вствїемъ. и҆ сїю̀ ско́рѡ пред̾вари́вше ѿ сме́рти и҆зба́виша, зовꙋ́щꙋ, є҆де́сꙋ сла́ва и҆  ми́рꙋ  ра́дость.</p>

<p><red>пѣ́снь, з҃. і҆рмо́съ. В</red>пещѝ а҆враа́мскїѧ си дѣ́ти перси́дстѣй, любо́вїю бл҃говѣ́рїѧ па́че не́жели пла́менемъ ѡ҆палѧ́еми взыва́хꙋ, бл҃гослове́нъ є҆сѝ въ цр҃кви сла́вы  твоеѧ̀  гдⷭ҇и.</p>

<p><red>А҆</red>враа́мскїѧ в̾ пещѝ дѣ́ти и҆зба́вивыи, сы́и, и҆ стра́ннꙋю ѻ҆трокови́цꙋ лю́тыѧ напа́сти спасѐ, хода́тайствомъ ст҃ы́хъ ᲂу҆го́дникъ,  ꙗ҆́кѡ  млрⷭ҇дъ.</p>

<p><red>С</red>ꙋро́вымъ нечеловѣ́чествомъ мꙋ́кꙋ да́ выи, всѣ́хъ ѕо́лъ а҆́бїе и҆стѧ́занъ ᲂу҆бі́и ца ѕлоимени́тыи, сꙋдо́мъ пра́веднымъ, сло́ва  бж҃їѧ  премꙋ́дрости  и҆  си́лы.</p>

<p><red>сла́ва. О</red>у҆крѣплѧ́ема є҆́же к̾ ва́мъ наде́ жею сла́внїи, ѻ҆трокови́ца затворена̀ во́ гробѣ с̾ме́ртвыми, ча́ѧнїѧ непогрѣшѝ. зовꙋ́щи, бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ.</p>

<p><red>и҆ ны́нѣ, боⷢ҇. Ꙗ҆́</red>кѡ но́во смѣше́ное и҆ свѣтоза́рное пꙋща́ѧ зерца́ло зарю̀ бжⷭ҇твенагѡ дв҃о сїѧ́нїѧ, приложи́вше тисѧ вмѣсти́ла є҆сѝ. бл҃гослове́на ты̀ в̾ жена́хъ  пренепоро́чнаѧ  влⷣчце.</p>

<p><red>пѣ́снь, и҃. і҆рмо́съ. Р</red>ꙋ́цѣ распросте́ръ данїи́лъ, льво́ва зїѧ́нїѧ в̾ ро́вѣ затчѐ, ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ, и҆́же бл҃гоче́стїѧ люби́ тели ѻ҆́троцы взыва́юще, бл҃гослови́те всѧ̀  дѣ́ла  гдⷭ҇нѧ  гдⷭ҇а.</p>

<p><red>В</red>семи́рныи дне́сь на́мъ наста̀ пра́зд никъ, мч҃нкъ хрⷭ҇то́въ ѡ҆зарѧ́ющь бл҃го да́тїю чюде́съ приходѧ́щихъ вѣ́рою. и҆ ра́ достїю дх҃о́вною, и҆ любо́вїю зовꙋ́щихъ, бл҃гослови́те  всѧ̀  дѣ́ла  гдⷭ҇нѧ  гдⷭ҇а.</p>

<p><red>О</red>у҆до́бнѡ и҆сповѣ́дницы твоегѡ̀ бжⷭ҇тва̀, всѐ ᲂу҆пра́здниша без̾бо́жїе влⷣко, мꙋчи́ тель не ᲂу҆боѧ́вшесѧ преще́нїѧ. ꙗ҆́кѡ страда́льцы вѣ́ры, зовꙋ́ще, бл҃госло ви́те  всѧ̀  дѣ́ла  гдⷭ҇нѧ  гдⷭ҇а.</p>

<p><red>сла́ва. П</red>ремꙋ́дрїи и҆сповѣ́дницы пред̾ стоѧ́ще бжⷭ҇твеномꙋ повелѣ́нїю, враго́в̾ ѡ҆полче́нїѧ побѣжда́ютъ. мече́мъ зака ла́еми, побѣ́дꙋ пресла́внѡ ꙗ҆́вѣ сїѧ́ющꙋ показа́ша. паде́нїи бо сопроти́вныѧ побѣди́ша.</p>

<p><red>и҆ нн҃ѣ, боⷢ҇. Е҆</red>стество́ма ви́дима двѣма̀ хрⷭ҇та̀ родила̀ є҆сѝ,  є҆ди́нꙋ же носѧ́ща ꙗ҆́вѣ и҆поста́сь сложенꙋ̀ бжⷭ҇тва̀ и҆ чл҃че ства, сше́дшꙋсѧ є҆сте́ственомꙋ соє҆дине́ нїю вои́стинꙋ. тѣ́мъ тѧ̀ бл҃гослови́мъ мр҃і́е  бг҃оневѣ́стнаѧ.</p>

<p><red>пѣ́снь, ѳ҃. і҆рмоⷭ҇. К</red>а́мень нерꙋкосѣ́чныѧ горы̀, ѿ несѣко́мыѧ тѧ дв҃цы краеꙋго́ льныи ѿсѣче́сѧ хрⷭ҇то́съ, совокꙋпи́въ раз̾стоѧ́щаѧсѧ є҆стества̀. тѣ́мъ веселѧ́ щесѧ,  тѧ̀  бцⷣе  велича́емъ.</p>

<p><red>С</red>ловесе́мъ послѣ́дꙋюще, бжⷭ҇твеныхъ и҆ бг҃одх҃нове́нныхъ хрⷭ҇то́выхъ за́повѣдей. и҆сповѣ́дницы бг҃освѣ́тлїи, крⷭ҇тъ на ра́ мо ра́дꙋющесѧ взѧ́сте, живоно́снымъ стопа́мъ  послѣ́дꙋюще  достосла́внїи.</p>

<p><red>В</red>сегѡ̀ свѣ́та трⷪ҇цы с̾ весе́лїемъ до́блїи и҆сповѣ́дницы бг҃освѣ́тлїи, а҆́гг҃льскїѧ че́сти воспрїима́ютъ, беспло́тныхъ чи но́въ  сподо́бльшесѧ  соводворе́нїѧ.</p>

<p><red>Н</red>ы́нѣ не зерца́ломъ зри́те бл҃же́нныхъ наде́жь, и҆сповѣ́дницы сп҃совы. и҆́стин нѡ же па́че премꙋ́дрїи добро́ты зри́те, вѣнцено́сцы  всечестні́и.</p>

<p><red>сла́ва. Ꙗ҆́</red>кѡ пребжⷭ҇твеныѧ трⷪ҇цы равно чи́сленїи ꙗ҆́вльшесѧ и҆сповѣ́дницы бг҃о гл҃ивїи, тоѧ̀ зарѧ́ми просвѣща́еми. и҆ є҆ѧ̀ ра́ди пострада́вше, живота̀ нетлѣ́н нагѡ  ны́нѣ  ᲂу҆лꙋчи́ша.</p>

<p><red>и҆ ны́нѣ, боⷢ҇. П</red>ло́ть прїѧ́ти восхотѣ́въ ᲂу҆краси́выи всѧ̀ сло́вомъ, в̾тѧ̀ всели́сѧ є҆ди́нꙋ ст҃ѣ́йшꙋ всѣ́хъ ѡ҆брѣ́тъ, и҆ бцⷣꙋ вои́стинꙋ  ꙗ҆вѝ  мт҃рь  дв҃ꙋ.</p>

<p><red>ѿпꙋ́стъ:  Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ мч҃нкъ и҆ и҆сповѣ́дникъ гꙋ́рїѧ,</p>

<p>само́на и҆ а҆ви́ва, и҆ всѣ́хъ</p>

<p>ст҃ы́хъ, поми́лꙋй и҆</p>

<p>спасѝ на́съ, ꙗ҆́кѡ</p>

<p>бл҃гъ и҆ чл҃ко</p>

<p>лю́бецъ.</p>

</document>