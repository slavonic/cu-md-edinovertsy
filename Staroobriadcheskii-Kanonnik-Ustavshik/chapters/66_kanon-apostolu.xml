<document xmlns="http://www.ponomar.net/culiturgical">
<p>Т<red>ропа́рь, а҆пⷭ҇лꙋ. гла́съ, г҃.</red></p>

<p><red>А҆</red>пⷭ҇ле ст҃ы́и <red>і҆мⷬ҇къ,</red> молѝ млⷭ҇тиваго бг҃а, да грѣхо́въ ѡ҆ставле́нїе пода́стъ дш҃а́мъ на́шимъ <red>[два́жды].</red></p>

<p><red>сла́ва, и҆ ны́нѣ, боⷢ҇. Т</red>ебѐ хода́таицꙋ спасе́нїѧ ро́да на́шегѡ, воспѣва́емъ бцⷣе дв҃о. пло́тїю бо є҆ю́же и҆з̾ тебѐ проше́дъ сн҃ъ тво́й и҆ бг҃ъ на́шъ, крⷭ҇тнꙋю прїе́мъ стра́сть. и҆зба́вилъ є҆́сть на́съ и҆з̾ и҆стлѣ́ нїѧ,  ꙗ҆́кѡ  чл҃колю́бецъ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. П</red>ѣ́снь возсле́м̾ лю́дїе чюдотво́рцꙋ бг҃ꙋ, свобо́ждьшемꙋ і҆и҃лѧ ѿ рабо́ты, пѣ́снь побѣ́днꙋю, пою́ща и҆ вопїю́ща, воспое́м̾ тебѣ̀ є҆ди́номꙋ влⷣцѣ.</p>

<p><red>запѣ́въ: С</red>т҃ы́и а҆пⷭ҇ле <red>і҆мⷬ҇къ,</red> молѝ бг҃а ѡ҆ на́съ <red>[покло́н̾].</red></p>

<p><red>В</red>вы́шнихъ влⷣцѣ пред̾стоѧ̀, <red>і҆мⷬ҇къ,</red> а҆пⷭ҇ле сла́вне, тебѐ просла́вльшемꙋ, и҆ ᲂу҆чн҃ка̀ себѣ̀ свѣ́тлѡ показа́вшемꙋ, просвѣтѝ дш҃ꙋ мою̀, да воспою̀ бжⷭ҇твенꙋю тѝ па́мѧть.</p>

<p><red>В</red>сѧ́ко и҆сполне́нїе бл҃ги́хъ тебѣ̀ хрⷭ҇то́съ дарова́лъ є҆́сть, и҆ и҆зѧ́щна бл҃ги́хъ даро́въ а҆пⷭ҇ле показа́въ тѧ, сꙋдо́мъ и҆ пра́вдою бг҃ови́дче, є҆ди́нъ пра́ведныи.</p>

<p><red>сла́ва. В</red>седх҃о́внꙋю зарю̀ прїи́мъ а҆пⷭ҇ле, соше́дшꙋю натѧ̀ с̾ нб҃сѐ, ѻ҆гнедх҃нове́нъ бы́сть, всю̀ попалѧ́ѧ пре́лесть много бо́жїѧ.</p>

<p><red>и҆ ны́нѣ, боⷢ҇. Т</red>ы̀ моѐ ме́ртвенное и҆ тлѣ́нное, без̾сме́ртно и҆ нетлѣ́нно сп҃се показа̀. во ᲂу҆тро́бꙋ всели́сѧ ст҃ы́ѧ дв҃ы пречⷭ҇тыѧ, неи҆скꙋсобра́чнѡ, воѡ҆брази́ всѧ въ чл҃ческое є҆стество̀.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и а҆пⷭ҇ле <red>і҆мⷬ҇къ,</red> ꙗ҆́кѡ всѝ по́ бз҃ѣ къ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. Н</red>ѣ́сть ст҃а ꙗ҆́кѡ гдⷭ҇ь, и҆ нѣ́сть пра́ведна ꙗ҆́коже бг҃ъ на́шъ. є҆го́ же пое́тъ всѧ̀ тва́рь, нѣ́сть бо прест҃а па́че тебѐ гдⷭ҇и.</p>

<p><red>Б</red>жⷭ҇твеное та́инство воплоще́нїѧ поз на́лъ є҆сѝ вои́стинꙋ, а҆пⷭ҇ле бг҃ови́дче, <red>і҆мⷬ҇къ,</red> ѿ самогѡ̀ сп҃са лꙋчю̀ прїи́мъ преми́рнꙋю.</p>

<p><red>С</red>ло́во без̾нача́льное и҆ присносꙋ́щное, своегѡ̀ слꙋжи́телѧ тѧ а҆пⷭ҇ле сла́вне, лꙋ ча́ми пресвѣ́тлыми бога́тнѡ ѡ҆зари́въ бжⷭ҇твеныѧ бл҃года́ти.</p>

<p><red>сла́ва. З</red>аре́ю раз̾жже́нъ и҆ дѣ́телїю дх҃о́в ною, ꙗ҆́кѡ стрѣла̀ бг҃ови́днаѧ по́сланъ бы́сть ѿ хрⷭ҇та̀ а҆пⷭ҇ле пресла́вне, и҆ ми́ръ просвѣтѝ бл҃же́нне ᲂу҆че́нїемъ сѝ.</p>

<p><red>и҆ ны́нѣ, боⷢ҇. С</red>вѣ́щникъ тѧ всезлаты́и прⷪ҇ркъ пронаписа̀ бцⷣе, носѧ́щꙋю свѣ́тъ неприкоснове́нныи хрⷭ҇та̀ бг҃а на́шегѡ, просвѣща́ющагѡ ми́ръ лꙋча́ми бжⷭ҇тва̀.</p>

<p><red>сѣда́ленъ. гла́съ, г҃. Б</red>ж҃їѧ дх҃а свѣтоза ре́нїемъ тмꙋ̀ разрꙋши́лъ є҆сѝ многобо́ жїѧ, и҆ вѣ́рныхъ срⷣца̀ просвѣти́лъ є҆сѝ, воспѣ́въ спасе́ннаѧ повелѣ́нїѧ а҆пⷭ҇ле, <red>і҆мⷬ҇къ</red> премꙋ́дре, хрⷭ҇та̀ бг҃а молѝ, даро ва́ти на́мъ ве́лїю млⷭ҇ть.</p>

<p><red>сла́ва, и҆ ны́нѣ, боⷢ҇. К</red>о́ждо и҆дѣ́же спа са́етсѧ, в̾ пра́вдꙋ та́мѡ прибѣга́етъ. и҆ ко́е и҆́но таково̀ прибѣ́жище, ꙗ҆́кѡ твоѐ бцⷣе, покрыва́ющее дш҃ѧ на́шѧ.</p>

<p><red>пѣ́снь, д҃. і҆рмо́съ. И҆</red>з̾ горы̀ присѣ́нныѧ сло́ве пррⷪ҇къ, и҆з̾ є҆ди́ныѧ бцⷣы хотѧ́ща сѧ воплоти́ти, бг҃ови́днѡ раз̾смо́трь, и҆ со́ страхомъ славосло́вѧши си́лꙋ твою̀.</p>

<p><red>В</red>е́сь є҆сѝ сокро́вище бжⷭ҇твеныхъ даро ва́нїй, и҆ є҆ѵⷢ҇а́льскїѧ за́повѣди и҆спо́л ненъ, свѣ́тъ ми́рꙋ, и҆ со́ль цр҃кви ты̀ бы́сть, <red>і҆мⷬ҇къ</red> пребл҃же́нне.</p>

<p><red>Б</red>ре́ннагѡ и҆ мра́чнагѡ смра́да ѿврати́ сѧ, невеще́ственыи же свѣ́тъ ви́дѣти сподо́бисѧ, бжⷭ҇тва̀ сосꙋ́дъ примѣ́шенъ к̾ бре́нїю чл҃ка достохва́льне.</p>

<p><red>сла́ва. Т</red>ы̀ ꙗ҆́кѡ ᲂу҆чени́къ живота̀ нетлѣ́ннагѡ, ᲂу҆мертвѝ на́шъ живꙋ́щїй грѣ́хъ, живоно́сною си́лою живода́вца, є҆го́же прїѧ́тъ дѣ́йствїе.</p>

<p><red>и҆ ны́нѣ, боⷢ҇. Р</red>а́венъ бы́въ ѻ҆ц҃ꙋ своемꙋ̀ по сꙋществꙋ̀, ра́венъ же и҆ земны́мъ бы́сть по є҆стествꙋ̀, ѿ пречⷭ҇тыѧ дв҃ы в̾ на́ше влⷣко є҆стество̀ ѡ҆бо́лксѧ кромѣ̀ грѣха̀.</p>

<p><red>пѣ́снь, є҃. і҆рмо́съ. Ѿ</red> ́нощи невѣ́дѣнїѧ, бг҃оразꙋ́мїемъ просвѣще́й концы̀, просвѣти́ мѧ ᲂу҆́тромъ, славосло́вїѧ твоегѡ̀ гдⷭ҇и.</p>

<p><red>С</red>о ѻ҆гне́мъ дх҃о́внымъ бг҃ови́дче, тво́й смѣси́сѧ ѧ҆зы́къ, є҆го́же воспрїѧ́тъ любо́вїю на го́рницѣ сѣдѧ̀.</p>

<p><red>Ꙗ҆́</red>кѡ высо́къ сы́и, в̾ высо́кихъ водво рѧ́ѧсѧ селе́нїихъ, <red>і҆мⷬ҇къ,</red> высо́каѧ и҆ вели́каѧ дѣѧ́нїѧ на́мъ прине́слъ є҆сѝ.</p>

<p><red>сла́ва. О</red>у҆́мъ чи́стъ и҆мѣ́ѧ къ бг҃ꙋ во свѣ́тлости, и҆ срⷣце чи́сто стѧжа́лъ є҆сѝ, воплоще́ннаго бг҃а ви́дѣлъ є҆сѝ, непо сти́жимаго ра́зꙋмомъ.</p>

<p><red>и҆ ны́нѣ, боⷢ҇. З</red>ако́нъ и҆́же пе́рвыи дв҃о ржⷭ҇тво́мъ твои́мъ преста̀, процвѣте́ же бл҃года́ть, и҆ пра́вда воз̾сїѧ̀.</p>

<p><red>пѣ́снь, ѕ҃. і҆рмо́съ. Р</red>и́зꙋ ми пода́ждь свѣ́тлꙋ, ѡ҆дѣѧ́исѧ свѣ́томъ ꙗ҆́кѡ ри́ зою, многомлⷭ҇тиве хрⷭ҇тѐ бж҃е на́шъ.</p>

<p><red>Ꙗ҆́</red>кѡ ᲂу҆чени́къ и҆ дрꙋ́гъ хрⷭ҇то́въ, а҆пⷭ҇ле сла́вне, ре́вностїю поревнова́лъ є҆сѝ по́ гдⷭ҇ѣ бз҃ѣ вседержи́тели.</p>

<p><red>Т</red>ебѐ бжⷭ҇твеныхъ чюде́съ самови́дителѧ сп҃съ показа̀, пода́въ тебѣ̀ вла́сть и҆ дѣ́йствїе своеѧ̀ бл҃года́ти.</p>

<p><red>сла́ва. П</red>реꙋкра́шенъ бжⷭ҇твеною бл҃года́ тїю ᲂу҆че́нїѧ, бл҃говѣствꙋ́еши ми́рꙋ ѻ҆́бщее спасе́нїе сꙋ́щагѡ надовсѣ́ми бг҃а, а҆пⷭ҇ле хрⷭ҇то́въ, <red>і҆мⷬ҇къ</red> прехва́льне.</p>

<p><red>и҆ ны́нѣ, боⷢ҇. З</red>агражда́ютсѧ ны́нѣ ᲂу҆ста̀ нечести́выхъ, немꙋ́дрствꙋющихъ тѧ бцⷣꙋ всенепоро́чнаѧ, и҆ ли́ца и҆́хъ в̾ сра́мъ да ѡ҆блача́тсѧ.</p>

<p><red>конда́къ. гла́съ, д҃. Ꙗ҆́</red>кѡ ѕвѣздꙋ̀ пре свѣ́тлꙋ цр҃кви всегда̀ стѧжа́ тѧ а҆пⷭ҇ле, <red>і҆мⷬ҇къ,</red> чюде́съ твои́хъ многоподава́нїем̾ просвѣща́ема. тѣ́мже зове́мъ хрⷭ҇тꙋ̀, спа сѝ чтꙋ́щихъ вѣ́рою па́мѧть твоегѡ̀ а҆пⷭ҇ла, многоми́лостиве.</p>

<p><red>и҆́косъ. С</red>трꙋю̀ сло́ва пода́ждь ми гдⷭ҇и, водно́е є҆стество̀ содѣ́ѧвыи, и҆ срⷣце моѐ ᲂу҆крѣпѝ бл҃гоꙋтро́бне, и҆́же зе́млю ᲂу҆тве рди́выи сло́вомъ свои́мъ. и҆ просвѣтѝ моѐ помышле́нїе, свѣ́томъ ꙗ҆́кѡ ри́зою ѡ҆дѣва́ѧисѧ, да гл҃ю и҆ пою̀ подо́бнаѧ, досто́йнѡ почестѝ твоегѡ̀ а҆пⷭ҇ла, много млⷭ҇тиве.</p>

<p><red>пѣ́снь, з҃. і҆рмо́съ. Д</red>ѣ́ти є҆вре́йскїѧ в̾ пе щѝ, попра́вше и҆ пла́мень дерзнꙋ́вше, и҆ на́ росꙋ ѻ҆́гнь прело́жше вопїѧ́хꙋ, бл҃го слове́нъ є҆сѝ гдⷭ҇и бж҃е во́ вѣки.</p>

<p><red>С</red>тра́ннꙋ ре́вность вои́стинꙋ и҆мы́и, ны́нѣ прⷭ҇то́лꙋ пред̾стои́ши влⷣчнемꙋ, <red>і҆мⷬ҇къ,</red> ꙗ҆́кѡ слꙋга̀ хрⷭ҇то́въ вѣнча́н̾ бы́сть бг҃опроповѣ́дниче.</p>

<p><red>В</red>кꙋ́пѣ со сло́вомъ бж҃їимъ водворѧ́ѧ сѧ, сожи́тель здѣ̀ бы́въ, и҆ црⷭ҇твїе та́мо наслѣ́дова вы́шнее и҆ вопїе́ши, бл҃госло ве́нъ є҆сѝ гдⷭ҇и бж҃е во́ вѣки.</p>

<p><red>сла́ва. М</red>ꙋ́дростїю ѡ҆бложе́нъ, бл҃года́тїю ѡ҆заре́нъ, ми́рною красото́ю ᲂу҆кра́шенъ, бг҃огл҃иве а҆пⷭ҇ле ст҃е, вопїе́ши, бл҃госло ве́нъ є҆сѝ гдⷭ҇и бж҃е во́ вѣки.</p>

<p><red>и҆ ны́нѣ, боⷢ҇. Л</red>е́стїю дре́внею пра́ѻ҆ц҃а и҆згна́лъ є҆́сть ѕмі́й и҆з̾ наслѣ́дїѧ. ты́ же мт҃и бж҃їѧ сегѡ̀ воз̾ведѐ, бл҃гослове́н̾ гл҃юща пречⷭ҇таѧ пло́дъ твоегѡ̀ чре́ва.</p>

<p><red>пѣ́снь, и҃. і҆рмо́съ. М</red>ꙋсикі́йскимъ ѻ҆рга́ номъ согласѧ́щым̾, и҆ лю́демъ без̾числа̀ кла́нѧющымсѧ, тѣ́лꙋ сꙋ́щꙋ на моле́б нѣмъ, трїѐ ѻ҆́троцы пѣсносло́вѧхꙋ, гдⷭ҇а по́йте, и҆ превозноси́те є҆гѡ̀ во́ вѣки.</p>

<p><red>Ꙗ҆́</red>кѡ кра́снѣ но́зѣ твоѝ ꙗ҆ви́стѣсѧ, бл҃голѣ́пенъ же ти є҆́сть ѧ҆зы́къ гл҃ющь сла́вꙋ хрⷭ҇то́вꙋ, и҆ наꙋчѝ пѣ́ти, бл҃госло ви́те всѧ̀ дѣ́ла гдⷭ҇а, и҆ превозноси́те є҆гѡ̀ во́ вѣки.</p>

<p><red>В</red>ъ добро́тахъ пребыва́ѧ светоза́рныхъ, и҆ чюде́съ и҆спꙋща́ѧ лꙋчѝ, позна́сѧ лю́ демъ вои́стинꙋ сѣ́мѧ бл҃гослове́нное, ᲂу҆вѣрѧ́ѧ взыва́ти, гдⷭ҇а по́йте, и҆ превоз носи́те є҆гѡ̀ во́ вѣки.</p>

<p><red>сла́ва. С</red>т҃ъ ᲂу҆чени́къ, нбⷭ҇нымъ ᲂу҆че́нъ та́йнамъ вои́стинꙋ, проше́лъ є҆сѝ вселе́ ннꙋю, ᲂу҆ча̀ велегла́снѡ сло́во вѣ́ры хрⷭ҇то́вы, ты̀ а҆пⷭ҇ле, и҆ неи҆з̾рече́ннꙋю и҆спо вѣ́даѧ бл҃года́ть, вопїѧ̀, гдⷭ҇а по́йте, и҆ превозноси́те є҆гѡ̀ во́ вѣки.</p>

<p><red>и҆ ны́нѣ, боⷢ҇. О</red>у҆́мъ немо́жетъ сказа́ти бцⷣе ржⷭ҇тва̀ твоегѡ̀, и҆ сло́во и҆зрещѝ немо́жетъ, бг҃а бо заче́нши родила̀ є҆сѝ дв҃о. є҆мꙋ́же всѝ зове́мъ, гдⷭ҇а по́йте, и҆ превозноси́те є҆гѡ̀ во́ вѣки.</p>

<p><red>пѣ́снь, ѳ҃. і҆рмо́съ. В</red>ои́стинꙋ бцⷣꙋ тѧ̀ и҆сповѣ́дающе, спасе́ннїи тобо́ю дв҃це чⷭ҇таѧ, с̾ нбⷭ҇ными вѡ́и тѧ̀ велича́емъ.</p>

<p><red>Ꙗ҆́</red>вственъ бы́сть конце́мъ а҆пⷭ҇ле, бжⷭ҇тве ннымъ сїѧ́ѧ свѣ́томъ, и҆ ѻ҆́гнь дх҃о́в ныи прїи́мъ, свѣтоза́ренъ показа́сѧ, <red>і҆мⷬ҇къ,</red> тѣ́мже тѧ̀ велича́емъ.</p>

<p><red>В</red>е́сь є҆сѝ бг҃ови воз̾ложе́нъ, и҆ томꙋ̀ прилѣпи́сѧ, є҆го́же молѝ ны́нѣ бг҃оѧв ле́нне ѡ҆ на́съ, и҆́же вѣ́рою и҆ любо́вїю хва́лѧщихъ тѧ.</p>

<p><red>сла́ва. Т</red>вою̀ пребл҃же́нне па́мѧть пра́з днꙋюще, мо́лимсѧ всегда̀, треволне́нїѧ и҆збы́ти хода́тайствомъ дерзнове́нїѧ тѝ, є҆го́же ꙗ҆́кѡ хрⷭ҇то́въ а҆пⷭ҇лъ и҆́маши, бг҃ови́дче всече́стне.</p>

<p><red>и҆ нн҃ѣ, боⷢ҇. С</red>пасе́нїѧ всѣ́хъ хода́таицꙋ ꙗ҆́вльшꙋюсѧ чл҃кѡмъ, и҆ ми́ра просвѣ́щ шꙋю лꙋча́ми свѣтоза́рныѧ чистоты̀, пѣ́сньми тѧ̀ велича́емъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ а҆пⷭ҇ла <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>