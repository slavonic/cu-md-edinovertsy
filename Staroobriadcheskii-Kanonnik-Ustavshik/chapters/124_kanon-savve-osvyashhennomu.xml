<document xmlns="http://www.ponomar.net/culiturgical">
<p>Т<red>ропа́рь, са́вве ѡ҆сщ҃е́нномꙋ. гла́съ, и҃.</red></p>

<p><red>С</red>ле́зъ твои́хъ и҆сто́чники, пꙋсты́ни без̾ча́дное воз̾дѣ́лалъ є҆сѝ. и҆ и҆з̾ глꙋби ны̀ воз̾дыха́ньми, во́сто трꙋды̀ распло ди́лъ є҆сѝ. и҆ бы́сть свѣти́льникъ вселе́ ннѣй, сїѧ́ѧ чюдесы̀, са́во ѻ҆́ч҃е на́шъ. молѝ хрⷭ҇та̀ бг҃а, спасти́сѧ дш҃а́мъ на́ шимъ  <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. В</red>о ѡ҆рꙋже́на фараѡ́на погрꙋзѝ, чюдотво рѧ́й дре́вле, мѡѷсе́йскїи же́ѕлъ крⷭ҇тоѡ҆б ра́знѡ проразѝ, и҆ раздѣлѝ мо́ре. і҆и҃лѧ же бѣжа́ща, пѣ́ша ходѧ́ща спасѐ, пѣ́снь бг҃ови  воз̾сыла́юща.</p>

<p><red>запѣ́въ: П</red>рпⷣбне ѻ҆́ч҃е са́во, молѝ бг҃а ѡ҆ на́съ <red>[покло́н̾].</red></p>

<p><red>С</red>вѣтозаре́нїемъ ст҃а́гѡ дх҃а са́во ѡ҆за рѝ, и҆́же бл҃гоче́стною любо́вїю пѣ́сньми восхвалѧ́ющїѧ тѧ̀. по́стникѡмъ похва ло̀, и҆́нокꙋющымъ сла́во, пꙋсты́ни ᲂу҆кра си́телю, бл҃гоче́стїѧ ᲂу҆чи́телю.</p>

<p><red>В</red>сю̀ жела́нїе к̾ бг҃ꙋ воз̾ложи́въ ѿ ю҆́но сти. и҆ къ немꙋ̀ ра́дꙋѧсѧ ᲂу҆́мъ сво́й в̾пери́въ, пло́ти в̾зыгра́нїѧ и҆ страсте́й нахо́ды воз̾держа́нїемъ ᲂу҆мертви́лъ є҆сѝ, са́во  бг҃оно́се  прехва́льне.</p>

<p><red>П</red>обѣди́въ и҆́же плодо́мъ сокрове́нагѡ ѕмі́ѧ попра́лъ є҆сѝ, и҆ того̀ сѣ́ти легко̀ преминꙋ́лъ є҆сѝ бг҃оче́стїѧ крилы̀ в̾пери́ всѧ ѻ҆́ч҃е. живо́тъ бо ра́дꙋѧсѧ ѡ҆бъѧ́лъ є҆сѝ  ѿ  сада̀  крⷭ҇тнагѡ.</p>

<p><red>сла́ва. П</red>росвѣща́емь свѣ́томъ бл҃года́ти ѻ҆́гнь проше́дъ. ꙗ҆́коже трїѐ ѻ҆́троцы пре́былъ є҆сѝ неѡ҆пали́мъ, бг҃ꙋ тѧ̀ сохра́ ньшꙋ. и҆ ꙗ҆влѧ́ющꙋ всѣ́мъ хотѧ́щїи бы́ти тебѣ̀ ᲂу҆спѣ́хъ, послѣ́жде ѻ҆́ч҃е и҆ соверше́нїе.</p>

<p><red>и҆ ны́нѣ, боⷢ҇. Н</red>еѡ҆держи́мыми на на́съ сме́рть стремле́ньми ѡ҆бложи́сѧ. но твои́м̾ ржⷭ҇тво́мъ прибли́живсѧ поги́бе, и҆ побори́всѧ ᲂу҆пра́з̾днисѧ бцⷣе дв҃о. жи́знь бо вои́стинꙋ присносꙋ́щнꙋю во площе́ннꙋ  родила̀  є҆сѝ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, прпⷣбне ѻ҆́ч҃е са́во, ꙗ҆́кѡ всѝ по́ бз҃ѣ къ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆тверже́и нб҃са̀ в̾ на ча́тцѣ ра́зꙋмомъ, и҆ зе́млю на вода́хъ ѡ҆снова́выи. на ка́мени мѧ хрⷭ҇тѐ цр҃ко́в нѣмъ ᲂу҆твердѝ, ꙗ҆́кѡ нѣ́сть ст҃а, па́че тебѐ  чл҃колю́бче.</p>

<p><red>О</red>у҆ма̀ влⷣкꙋ стрⷭ҇те́мъ пребога́те ᲂу҆чини́в̾, вѣне́чникъ пра́вдѣ ꙗ҆ви́сѧ, и҆́бо лꙋ́чше мꙋ мꙋ́дре хꙋ́ждьшее повинꙋ́лъ є҆сѝ. тѣ́мже ꙗ҆́кѡ фи́никъ ѻ҆́ч҃е въ пꙋсты́ нѧхъ  процвѣ́лъ  є҆сѝ.</p>

<p><red>П</red>ослѣ́довати чи́стыми стопа́ми влⷣцѣ, пресе́льникъ ѻ҆те́чества бы́лъ є҆сѝ. и҆ в̾ пꙋсты́ни живы́и, побѣ́дꙋ воз̾дви́глъ є҆сѝ на сопроти́вныхъ, бжⷭ҇твеною си́лою ᲂу҆крѣплѧ́емь.</p>

<p><red>Т</red>ве́рдостїю ра́зꙋма всебл҃же́нне ᲂу҆крѣп лѧ́емь, разли́чнаѧ вра́жїѧ кова́рства ѡ҆бличи́лъ є҆сѝ мꙋ́дре, и҆ всѣ́мъ ꙗ҆ви́лъ є҆сѝ. и҆ горды́ню ѻ҆́ногѡ воз̾вы́шенꙋю низ̾ложи́лъ  є҆сѝ.</p>

<p><red>сла́ва. С</red>щ҃е́нна тѧ дш҃е́ю, и҆ простоты̀ и҆з̾воле́нїѧ, добродѣ́тельми ᲂу҆кра́шена, ви́дѧ пресвѣ́тлаѧ ѕвѣзда̀ є҆ѵ̾фѵ́мїи прїѧ́тъ, и҆ проро́чески вѣща́ѧ твою̀ все бл҃же́нне  свѣ́тлость.</p>

<p><red>и҆ ны́нѣ, боⷢ҇. С</red>пасе́нагѡ на́съ ра́ди сло весѐ смотре́нїѧ, свѣтла̀ ты̀ мт҃и дв҃о две́рь позна́сѧ вои́стинꙋ. тобо́ю на́мъ всемы́сленꙋю зарю̀ показа̀, пребжⷭ҇твена гѡ  своегѡ̀  бжⷭ҇тва̀.</p>

<p><red>сѣда́лен̾. гла́съ, и҃. К</red>рⷭ҇тъ гдⷭ҇нь в̾зе́мъ мꙋ́ дре, и҆ томꙋ̀ да́же до конца̀ послѣ́дова, ᲂу҆́мъ не воз̾врати́лъ є҆сѝ в̾ мі́ръ бл҃же́н не. воз̾держа́нїѧ же болѣ́зньми стрⷭ҇ти ᲂу҆мертви́въ, хра́мъ ᲂу҆гото́валъ є҆сѝ себѐ гдⷭ҇ви своемꙋ̀. тѣ́мже дарова́нїемъ воз̾ ме́здїе прїѧ́лъ є҆сѝ, цѣли́ти недꙋ́ги, и҆ ѿгони́ти дꙋ́хи, са́во ѻ҆́ч҃е на́шъ. молѝ хрⷭ҇та̀ бг҃а, грѣхо́въ ѡ҆ставле́нїе пода́ти, чтꙋ́щымъ любо́вїю ст҃ꙋ́ю па́мѧть твою̀.</p>

<p><red>сла́ва, и҆ нн҃ѣ, боⷢ҇. Ꙗ҆́</red>кѡ всенепоро́чнаѧ невѣ́сто творцꙋ̀, ꙗ҆́ко неи҆скꙋсомꙋ́жнаѧ мт҃и и҆зба́вителѧ прїѧ́телище, ꙗ҆́кѡ сꙋ́щи ᲂу҆тѣ́шителѧ всепѣ́таѧ, без̾зако́ нїю мѧ сꙋ́ща скве́рно жили́ще, и҆ бѣ со́мъ и҆гра́лище в̾ ра́зꙋмѣ бы́вша, пот щи́сѧ и҆ си́хъ ѕлодѣ́йствїѧ мѧ и҆зба́ вити, свѣ́тло жили́ще добродѣ́тельми содѣ́лавши, свѣтода́тельнаѧ и҆ нетлѣ́н наѧ, разженѝ ѻ҆́блакъ страсте́й, и҆ вы́ш нѧгѡ прича́стїѧ сподо́би, и҆ свѣ́тꙋ невече́рнемꙋ  мл҃твами  сѝ.</p>

<p><red>пѣ́снь, д҃. і҆рмо́съ. Т</red>ы́ ми хрⷭ҇тѐ гдⷭ҇ь, ты́ же и҆ си́ла ми, ты́ ми бг҃ъ, ты́ ми ра́дованїе. не ѡ҆ста́вль нѣ́дра ѻ҆́ч҃а, но ми́лостїю си на́шꙋ нищетꙋ̀ посѣти́въ. тѣ́мъ с̾ проро́кѡмъ а҆вва́кꙋмомъ зовꙋ̀, си́лѣ твое́й сла́ва чл҃колю́бче.</p>

<p><red>Д</red>ш҃е́вное ѡ҆чища́ѧ ᲂу҆строе́нїе, и҆ раз̾ши рѧ́ѧ бжⷭ҇твеными видѣ́нїи, въ мѣ́стнꙋ сїю̀ вои́стинꙋ бжⷭ҇твенымъ дарова́нїемъ содѣ́ла бг҃обл҃же́нне. воз̾ложе́нїемъ же рꙋ́кꙋ свое́ю, болѧ́щїѧ и҆сцѣли́лъ є҆сѝ, подо́бникъ  влⷣцѣ  бы́въ.</p>

<p><red>И҆́</red>же на тѧ̀ ѻ҆́ч҃е лю́тѣ раз̾сверѣ́пѣвъ, поглоще́нъ бы́сть ꙗ҆́кѡ дафа́нъ ѡ҆каѧ́н ныи, и҆ ꙗ҆́кѡ а҆вїро́нъ потре́бльсѧ. тѧ́ бо неви́димѡ бжⷭ҇твенаѧ хранѧ́ше бл҃го да́ть, мно́гимъ промышлѧ́ѧ спасе́нїе всебл҃же́нне, сла́вныи са́во бг҃омꙋ́дре.</p>

<p><red>З</red>ако́номъ бж҃їимъ наказа́въ чю́дне чю́в ства, къ смотре́нїю беспло́тныхъ и҆ мы́ сленыхъ своегѡ̀ хꙋдо́жества ᲂу҆пра́вилъ є҆сѝ мы́сль. преходѧ̀ вы́нꙋ ѿ сла́вы въ сла́вꙋ,  ѿ  си́лы  ѻ҆́ч҃е  в̾  си́лꙋ.</p>

<p><red>сла́ва. Б</red>л҃го ᲂу҆годи́ти є҆диноплеме́нни кѡмъ прилага́ѧ. в̾ пꙋсты́ни гра́ды со́з далъ є҆сѝ, бг҃оподо́бны и҆ дш҃еполе́зны. и҆ в̾ землѝ жа́днѣй и҆сто́чники во́дъ и҆з ведѐ, и҆ тꙋ́чи с̾ нб҃сѐ, пресла́вно бг҃омꙋ́дре в̾  без̾во́дныхъ  се́лехъ  низ̾ведѐ.</p>

<p><red>и҆ ны́нѣ, боⷢ҇. Н</red>овора́сленыи без̾сме́ртїѧ ра́й, и҆ красе́нъ вои́стинꙋ показа́сѧ. дре́ во жи́зни в̾ тебѣ̀ насла́ждьсѧ бг҃онача́ льно, во́ чревѣ носѧ́щи и҆ ражда́ющи. є҆́же всѣ́мъ и҆ска́паѧ спасе́нїѧ наде́жꙋ, вѣ́рнѡ  бцⷣꙋ  мꙋ́дрствꙋющымъ  тѧ̀.</p>

<p><red>пѣ́снь, є҃. і҆рмо́съ. В</red>скꙋ́ю мѧ ѿри́нꙋ, ѿ лица̀ твоегѡ̀ свѣ́те незаходѧ́и, покры́ ла мѧ є҆́сть чюжа́ѧ тма̀ ѻ҆каѧ́ннагѡ. но ѡ҆брати́ мѧ и҆ к̾ свѣ́тꙋ заповѣде́й ти пꙋтѝ  моѧ̀  напра́ви  молю́тисѧ.</p>

<p><red>Н</red>еᲂу҆кло́нною мы́слїю к̾ тебѣ̀ жела́емо мꙋ простира́ѧсѧ, и҆ ѿ негѡ̀ бл҃года́ть вели́кихъ чюде́съ незави́стнꙋ прїѧ́тъ ѻ҆́ч҃е, и҆́же вѣ́рнѡ приходѧ́щїѧ, млⷭ҇ти внѡ  и҆сцѣли́лъ  є҆сѝ  прпⷣбне.</p>

<p><red>П</red>лотьски́хъ тѧ́гостей де́бельство ѿло́жь, сосꙋ́дъ бг҃одѣ́ланныи и҆́з̾бранъ бы́лъ є҆сѝ ст҃о́мꙋ чю́дне дх҃ꙋ, ѿложе́нїем̾ бра́шенъ и҆ мл҃твою и҆ пожда́нїемъ, и҆ смиреномꙋ́дрїемъ  ᲂу҆кра́шенъ.</p>

<p><red>П</red>роповѣ́дникъ бжⷭ҇твеныи ᲂу҆че́нїемъ ве легла́сенъ ѡ҆ст҃и́сѧ. собо́ромъ ѻ҆́ч҃е ст҃ы́хъ соѻ҆́бщникъ бы́лъ є҆сѝ, цр҃е́й ᲂу҆мꙋдрѧ́ѧ. и҆́мже ꙗ҆́вѣ бл҃года́тїю бжⷭ҇твеною  ѡ҆гра жда́емь,  ꙗ҆ви́сѧ  бл҃же́нне.</p>

<p><red>сла́ва. Б</red>г҃ода́наѧ бл҃года́ть ꙗ҆́же тебѣ̀ ѿ бг҃а дарова́сѧ, во всѣ́хъ концѣ́хъ мі́ра просла́висѧ, ꙗ҆́вѣ творѧ́щи бг҃олѣ́пнѡ ꙗ҆вле́нїѧ, чюде́съ твои́хъ бжⷭ҇твеное дѣ́йство.</p>

<p><red>и҆ нн҃ѣ, боⷢ҇. В</red>ѣ́рнымъ пред̾ста́тельница, и҆ стѣно̀ неѡ҆бори́маѧ восхвалѧ́ющымъ тѧ̀, ꙗ҆́кѡ всемꙋ̀ ро́дꙋ чл҃ческомꙋ ꙗ҆́вль шеесѧ, спасе́нїе бг҃а ро́ждьши, пло́тїю ꙗ҆́вльшасѧ, дш҃ꙋ мою̀ спасѝ пречⷭ҇таѧ.</p>

<p><red>пѣ́снь, ѕ҃. і҆рмо́с̾. Ѡ҆</red>чи́сти мѧ сп҃се, мно́ га бо без̾зако́нїѧ моѧ̀, и҆ и҆з̾ глꙋбины̀ ѕѡ́лъ воз̾веди́ мѧ молю́сѧ, к̾ тебѣ́ бо воз̾ва́хъ и҆ ᲂу҆слы́ша мѧ, бж҃е спасе́нїѧ  моегѡ̀.</p>

<p><red>Л</red>юбо́вь къ бг҃ꙋ и҆ къ бли́жнемꙋ стѧжа̀, зако́на и҆ проро́къ и҆сполнѧ́ѧ глави́знꙋ. преи҆мꙋ́щꙋю бо всю̀ и҆зрѧ́днѡ добродѣ́ тель,  ѻ҆́ч҃е  и҆спра́вилъ  є҆сѝ.</p>

<p><red>Р</red>авноа́гг҃льное на землѝ ты̀ житїѐ во спрїѧ́лъ є҆сѝ. равноа́гг҃льнꙋ же че́сть хрⷭ҇то́съ тебѣ̀ дарова̀, ст҃ы́хъ чи́ны с̾пꙋть ше́ствꙋющихъ  дш҃и  твое́й  посла́въ.</p>

<p><red>сла́ва. П</red>ремꙋ́дрости ѿ́расль ꙗ҆́вльсѧ, на ча́ло премꙋ́дрости воз̾желѣ́лъ є҆сѝ стра́х̾ бж҃їи, и҆́мже ᲂу҆крѣплѧ́емь к̾ соверше́нїю в̾мѣ́стномꙋ чл҃кꙋ, ѻ҆́ч҃е дости́глъ є҆сѝ.</p>

<p><red>и҆ ны́нѣ, боⷢ҇. С</red>п҃са и҆ и҆зба́вителѧ бг҃а всѣ́хъ и҆ гдⷭ҇а ро́ждьши, на́мъ пло́тїю прибли́жьшасѧ, спаса́й пречⷭ҇таѧ призы ва́ющїѧ  тѧ̀  ѿ  бѣ́дъ  влⷣчце.</p>

<p><red>конда́къ. гла́съ, и҃. Ꙗ҆́</red>кѡ ѿ младе́нства бг҃ови же́ртва непоро́чна приведе́сѧ, доб родѣ́телїю са́во бл҃же́нне, сади́тель бы́въ є҆сѝ бл҃гоче́стїѧ. тѣ́мже бы́сть прпⷣбнымъ ᲂу҆добре́нїе, граждани́н̾ же пꙋ сты́нныи достохва́ленъ. тѣ́мже зове́мъ ти,  ра́дꙋисѧ  са́во  пребога́те.</p>

<p><red>и҆́косъ. Ѽ</red> ѻ҆ц҃е́мъ верхо́вниче, и҆ прпⷣбнымъ ᲂу҆краше́нїе, по́стникѡмъ ко хрⷭ҇тꙋ̀ дерзнове́нїе, пꙋсты́нныи гражда ни́не и҆ сади́телю, ка́кѡ воспою̀ твоѐ житїѐ прпⷣбне; ѡ҆блиста́еши бо конце́м̾ ꙗ҆́кѡ сл҃нце. тѣ́мже вопїю́ ти, ра́дꙋисѧ кра́снаѧ кап̾падо́кѡмъ сла́во. ра́дꙋисѧ честно́е вселе́ннѣй зна́менїе. ра́дꙋисѧ пꙋсты́ни до́брое прозѧбе́нїе, ра́дꙋисѧ пра́ведникѡмъ бжⷭ҇твеное наслажде́нїе. ра́дꙋисѧ ꙗ҆́кѡ презрѣ́лъ є҆сѝ текꙋ́щихъ и҆ тлѣ́нныхъ, ра́дꙋисѧ ꙗ҆́кѡ на́ нб҃сѣхъ со а҆́гг҃лы живе́ши. ра́дꙋисѧ и҆́нокꙋющымъ и҆справле́нїе и҆ пра́вило, ра́дꙋисѧ лѣнѧ́ щымсѧ к̾ бг҃ꙋ воз̾дви́женїе. ра́дꙋисѧ и҆сто́чниче чюде́съ бг҃ото́чныи, ра́дꙋисѧ чⷭ҇тны́и дх҃ꙋ ст҃о́мꙋ сосꙋ́де. ра́дꙋисѧ и҆́мъ же ᲂу҆краси́сѧ восто́къ, ра́дꙋисѧ и҆́мъ же за́паднаѧ сїѧ́ютъ. ра́дꙋисѧ са́во пребо га́те.</p>

<p><red>пѣ́снь, з҃. і҆рмоⷭ҇. Б</red>ж҃їѧ схожде́нїѧ ѻ҆́гнь ᲂу҆стыдѣ́сѧ в̾ вавѷлѡ́нѣ дре́вле. сегѡ̀ ра́ ди ѻ҆́троцы, в̾ пещѝ ра́дованною ного́ю, ꙗ҆́кѡ во́ свѣтѣ ликова́хꙋ пою́ще, бл҃го слове́нъ  бг҃ъ  ѻ҆ц҃ъ  на́шихъ.</p>

<p><red>Ѿ</red>ложи́лъ є҆сѝ вре́меннаѧ, вѣ́чными воз̾ме́здивсѧ, и҆ со а҆́гг҃лы ликꙋ́еши, ꙗ҆́кѡ а҆́гг҃льское пожи́въ житїѐ. с̾ ни́ми же и҆ поѧ̀, блгⷭ҇ве́нъ бг҃ъ ѻ҆ц҃ъ на́шихъ.</p>

<p><red>В</red>опїе́тъ бл҃года́рнѡ ко гдⷭ҇ꙋ твоѧ̀ вели́ каѧ и҆ всечестна́ѧ ла́вра, жи́телѧ и҆ зижди́телѧ и҆ граждани́на тѧ̀ и҆мꙋ́щи мꙋ́дре. и҆ хва́лѧщисѧ зове́тъ, бл҃госло ве́нъ  бг҃ъ  ѻ҆ц҃ъ  на́шихъ.</p>

<p><red>сла́ва. Н</red>епреста́ннѡ молѧ̀ гдⷭ҇а ѻ҆́ч҃е са́во ѡ҆ ста́дѣ свое́мъ. и҆ ны́нѣ помоли́сѧ, твои́мъ трꙋдо́мъ вѣ́чновати, при́снѡ плоды̀ приносѧ́щымъ. и҆ любо́вїю зовꙋ́ щымъ, бл҃гослове́нъ бг҃ъ ѻ҆ц҃ъ на́шихъ.</p>

<p><red>и҆ нн҃ѣ, боⷢ҇. Н</red>евѣ́стникъ пречи́стъ па́че словесѐ сло́ва воплоще́нїю, и҆ черто́гъ и҆ прⷭ҇то́лъ пра́вѣ мꙋ́дрствꙋющїи тѧ̀ и҆менꙋ́ емъ. и҆ ра́дꙋющесѧ твоемꙋ̀ сн҃ꙋ зове́мъ, бл҃гослове́нъ бг҃ъ ѻ҆ц҃ъ на́шихъ.</p>

<p><red>пѣ́снь, и҃. і҆рмоⷭ҇. С</red>е́дмь седми́цею пе́щь, халдѣ́йскїи мꙋчи́тель, бг҃очести́вымъ лю́тѣ раз̾жжѐ. си́лою же лꙋ́чшею спасе́ ныхъ ви́дѣвъ, творцꙋ̀ и҆ и҆зба́вителю вопїѧ́ше, дѣ́ти бл҃гослови́те, сщ҃е́ннїи воспо́йте лю́дїе, и҆ превозноси́те є҆гѡ̀ во́ вѣки.</p>

<p><red>С</red>ъ весе́лїемъ прпⷣбне, ст҃ы́хъ чи́нове всечи́стѣй твое́й дш҃и пред̾текꙋ́тъ, на мѣ́стѣ ѡ҆сла́бнѣ в̾ свѣ́тлыхъ се́лѣхъ, и҆дѣ́же пра́ведныхъ ли́цы ходѧ́ще. с̾ ни́ ми же ны́нѣ пое́ши, сщ҃е́ннїи воспо́йте лю́дїе, и҆ превозноси́те хрⷭ҇та̀ во́ вѣки.</p>

<p><red>С</red>тра́нна твоѧ̀ чюдеса̀. ѕвѣ́ри бо ᲂу҆кро ти́лъ є҆сѝ, ᲂу҆ти́шивъ страсте́й во́лны. пред̾глаго́леши бꙋ́дꙋщаѧ проро́чески. и҆ полкѝ бѣсо́вскїѧ прогонѧ́еши крѣ́пкѡ, бдѣ́нїи же, и҆ мл҃твами и҆ поще́ньми, и҆ крⷭ҇та̀ си́лою непобѣди́мою бг҃оно́се.</p>

<p><red>И҆́</red>же мѡѷсе́ѡви пе́рвѣе ѿ столпа̀ вѣ ща́ѧ, сто́лпъ ѿ землѝ до нб҃сѐ, всесвѣ́ телъ просте́ртъ тебѣ̀ показа̀. и҆дѣ́же ны́нѣ лежи́тъ терпѣли́вое твоѐ и҆ мно гострада́льное тѣ́ло. є҆мꙋ́же вѣ́рою пок ланѧ́ющесѧ бл҃гоче́стнѡ, пое́мъ и҆ прево зно́симъ  хрⷭ҇та̀  во́  вѣки.</p>

<p><red>сла́ва. Р</red>а́достнѡ па́мѧть твоѧ̀ соверша́ етсѧ всехва́льне. в̾ радостотво́рнꙋю бо ѡ҆блече́сѧ добродѣ́тель, и҆́стинꙋю ри́зꙋ спасе́нїѧ, и҆ честнꙋ́ю и҆ свѣтови́днꙋю ве се́лїѧ ѻ҆де́ждꙋ. в̾не́й же ны́нѣ красꙋ́ѧсѧ пое́ши непреста́ннѡ, сщ҃е́ннїи воспо́йте лю́дїе, и҆ превозноси́те хрⷭ҇та̀ во́ вѣки.</p>

<p><red>и҆ ны́нѣ, боⷢ҇. Н</red>еи҆скꙋсобра́чнѡ родила̀ є҆сѝ, и҆ дв҃ою пребы́сть. и҆ стра́ннымъ ржⷭ҇тво́мъ свои́мъ сокрꙋши́вши всѧ́кꙋ вре́меннꙋю бра́нь, и҆ да́льнее ѿстоѧ́нїе разрꙋши́вши, хрⷭ҇та̀ мирода́телѧ носѧ́щи въ нѣ́дрѣхъ свои́хъ. є҆го́же вѣ́рнїи пое́мъ, и҆ превозно́симъ во́ вѣки.</p>

<p><red>пѣ́снь, ѳ҃. і҆рмо́съ. О</red>у҆диви́сѧ ᲂу҆́бѡ ѡ҆ се́мъ нб҃о, и҆ землѝ ᲂу҆жасо́шасѧ концы̀, ꙗ҆́кѡ бг҃ъ ꙗ҆ви́сѧ чл҃кѡмъ пло́тїю, чре́во же твоѐ бы́сть простра́ннѣе нб҃съ, тѣ́м̾ тѧ̀ бцⷣе, а҆́гг҃лъ и҆ чл҃къ чинонача́лїѧ велича́емъ.</p>

<p><red>Б</red>л҃гоꙋха́етъ твоѧ̀ ра́ка дх҃о́вно бл҃гово́ нїе, бога́тнѡ веселѧ́щи твоѧ̀ сн҃ы, тѧ̀ ѡ҆б̾стоѧ́щїѧ чи́сто, помина́ющїѧ прпⷣбне а҆́гг҃льское твоѐ пребыва́нїе, и҆ тебѣ̀ да́ нꙋю свѣ́тлость и҆ сла́вꙋ и҆ присносꙋ́щнꙋю красотꙋ̀.</p>

<p><red>П</red>рото́ржесѧ в̾ пꙋсты́ни вода̀, и҆ землѧ̀ жа́ждꙋщаѧ в̾ бла́то бы́сть, моли́твами претво́ршисѧ ѻ҆́ч҃е твои́ми. по́стниче стїи бо ли́цы в̾се́й живꙋ́тъ, ꙗ҆́кѡ бли́з̾ рѣкѝ. страна̀ і҆ѡрда́нова процвѣтѐ ꙗ҆́кѡ кри́нъ, напаѧ́ема твои́ми слеза́ми.</p>

<p><red>С</red>вѣ́тлость ст҃ы́хъ на́ нб҃сѣхъ ꙗ҆́кѡ пра́ ведникꙋ тебѣ̀ восїѧ̀ ѻ҆́ч҃е. хрⷭ҇та́ бо пра́ вдꙋ и҆́стиннꙋю свѣ́тлость воз̾люби́лъ є҆сѝ. є҆го́же житїю̀ послѣ́дꙋѧ всебл҃же́ нне, ᲂу҆подо́бивсѧ сегѡ̀ живоно́снѣй ꙗ҆́коже мо́щно бѧ́ше ст҃ости.</p>

<p><red>сла́ва. Б</red>ога́тнымъ бг҃оно́се сїѧ́ѧ свѣ́ томъ, и҆ ли́ки а҆́гг҃льскїѧ ви́дѧ, свѣто ви́днѡ ѡ҆б̾ходѧ́ща трисїѧ́нныи свѣ́тъ, и҆ прїе́млюща бл҃года́тїю бг҃ови́дныѧ лꙋчѝ. непреста́й молѧ̀ ѡ҆ставле́нїю грѣхо́въ сподо́бити  пою́щихъ  тѧ̀.</p>

<p><red>и҆ ны́нѣ, боⷢ҇. Ꙗ҆́</red>кѡ всѣ́хъ превы́ш̾ши земны́хъ и҆зрѧ́дными чи́стаѧ сано́вы. бг҃а бо всѣ́хъ тваре́й творца̀ во ᲂу҆тро́бꙋ свою̀ в̾мѣсти́ла є҆сѝ. сегѡ̀ молѝ ꙗ҆́кѡ млⷭ҇тива, є҆диномышле́нїе и҆ ми́р̾ и҆ бл҃го ꙋстрое́нїе и҆ тишинꙋ̀ цр҃квамъ дарова́ти.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ прпⷣбнагѡ ѻ҆ц҃а на́шегѡ са́вы ѡ҆сщ҃е́ннаго, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ  и҆  чл҃колю́бецъ.</p>

</document>