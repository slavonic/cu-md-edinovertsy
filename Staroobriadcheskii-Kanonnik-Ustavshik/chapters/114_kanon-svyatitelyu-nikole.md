Т=ропа́рь , ст҃лю нико́ле . гла́съ , д҃ .=

~Пра́вило вѣ́рѣ , и҆ ѻ҆́бразъ кро́тости , воз̾держа́нїю ᲂу҆чи́телѧ ꙗ҆ви́тѧ гдⷭ҇ь ста́ дꙋ своемꙋ̀ , ꙗ҆́же веще́мъ и҆́стина . сегѡ̀ ра́ди стѧжа́въ смире́нїемъ высѡ́каѧ , нището́ю бога́таѧ , ѻ҆́ч҃е на́шъ ст҃лю нико́лае , молѝ хрⷭ҇та̀ бг҃а спасти́сѧ дш҃а́мъ на́шимъ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , в҃ . пѣ́снь , а҃ . і҆рмо́съ . В=о глꙋбинѣ̀ потопѝ дре́вле , фараѡни́т скаѧ всѧ̀ во́инства , преѡрꙋже́нꙋ си́лꙋ . вопло́щшеесѧ сло́во , преспѣ́ющыѧ грѣ хѝ потреби́ло є҆́сть , пресла́вныи гдⷭ҇ь , ꙗ҆́кѡ просла́висѧ .

=запѣ́въ : С=т҃лю хрⷭ҇то́въ нико́лае , молѝ бг҃а ѡ҆ на́съ =[покло́н̾].=

~Вѣнцено́сецъ прⷭ҇то́лꙋ хрⷭ҇то́вꙋ , премꙋ́дре нико́лае , пред̾стоѧ̀ со а҆́гг҃льскими чи́н ми , просвѣще́нїе ми да́рꙋй , ѡ҆зарѧ́ющее дꙋшѝ моеѧ̀ ѡ҆мраче́нїе , ꙗ҆́кѡ да восхва лю̀ ра́дꙋѧсѧ твою̀ пребл҃же́нне па́мѧть =[два́жды].=

=сла́ва . П=рославлѧ́ѧи всѧ̀ гдⷭ҇ь , и҆́же того̀ сла́вѧщыѧ , тѧ̀ вѣ́рнымъ прибѣ́жище да́лъ є҆́сть , напа́стей и҆ бѣ́дъ и҆збавлѧ́ юща , притека́ющыѧ к̾ твоемꙋ̀ кро́вꙋ нико́лае , и҆ призыва́ющыѧ тѧ , вѣ́рою и҆ любо́вїю пресла́вне .

=и҆ ны́нѣ , боⷢ҇ . И҆=зравни́тисѧ жела́нїеми вло́жь , ѕмі́и вселꙋка́выи содѣ́телю , ꙗ҆́кѡ плѣ́нника восхи́ти . тобо́ю же пречⷭ҇таѧ призва́нъ бы́хъ , ѡ҆божи́всѧ и҆́стиннѡ , ты́ бо ѽ бг҃омт҃и , и҆́же менѐ ѡ҆божи́вшаго родила̀ є҆сѝ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃лю хрⷭ҇то́въ нико́лае , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , к̾ ско́ромꙋ помо́щ никꙋ и҆ тѣ́пломꙋ застꙋ́пникꙋ , и҆ молѣ́ бникꙋ ко сп҃сꙋ ѡ҆ дш҃а́хъ на́шихъ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . П=роцвѣла̀ є҆́сть пꙋсты́ нѧ ꙗ҆́кѡ кри́нъ гдⷭ҇и , ꙗ҆зы́чнаѧ непло дѧ́щаѧ цр҃кви прише́ствїемъ ти , ѡ҆ не́й же ᲂу҆тверди́сѧ моѐ срⷣце .

~Нико́лае бл҃же́нне , влⷣцѣ при́сныи ᲂу҆че ни́къ ты̀ бы́въ , спаса́еши к̾ тебѣ̀ прите ка́ющыѧ ѿ лю́тыхъ бѣ́дъ и҆ сме́рти го́ркїѧ =[два́жды].=

=сла́ва . Ѡ҆=чи́сти рабы̀ своѧ̀ , и҆ грѣхо́въ ѡ҆ставле́нїе ꙗ҆́кѡ бл҃гъ да́рꙋй , нико́лы твоегѡ̀ ᲂу҆го́дника , и҆́же к̾ тебѣ̀ хода́ тайствы многомлⷭ҇тиве .

=и҆ ны́нѣ , боⷢ҇ . О=у҆ста́ви смꙋще́нїе дꙋшѝ моеѧ̀ пречⷭ҇таѧ , и҆ жи́знь ѡ҆кормѝ пре ст҃а́ѧ бг҃а ро́ждьши , ѡ҆ не́мъ же ᲂу҆тверди́сѧ срⷣце моѐ .

=сѣда́ленъ . гла́съ , и҃ . В=озше́дъ на высо тꙋ̀ добродѣ́телей , бжⷭ҇твеными ѿ тꙋ́дꙋ ѻ҆́ч҃е ѡ҆зари́сѧ сїѧ́нїи чюде́съ , пресвѣ́телъ вои́стинꙋ ꙗ҆ви́сѧ ми́рови па́стырь , и҆ в̾ напа́стѣхъ сы́и пред̾ста́тель непобѣ ди́мъ . тѣ́мже пресла́внѡ врага̀ побѣ́ ждь , лжꙋ̀ ѿгна́лъ є҆сѝ , и҆ чл҃ки спа́слъ є҆сѝ ѿ сме́рти нико́лае , молѝ хрⷭ҇та̀ бг҃а , грѣхо́въ ѡ҆ставле́нїе дарова́ти , чтꙋ́щым̾ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . Ꙗ҆́=кѡ дв҃ꙋ є҆ди́нꙋ в̾ жена́хъ , тѧ̀ без̾ сѣ́мене ро́ждьшꙋю бг҃а пло́тїю , всѝ ᲂу҆бл҃жа́емъ ро́ди чл҃честїи , ѻ҆́гнь бо всели́сѧ в̾ тѧ̀ бжⷭ҇твеныи , и҆ ꙗ҆́кѡ младе́нца дои́ши зижди́телѧ и҆ гдⷭ҇а . тѣ́мже а҆́гг҃льскїй собо́ръ , и҆ чл҃че скїи ро́дъ , досто́йнѡ сла́вимъ прест҃о́е ржⷭ҇тво̀ твоѐ , и҆ согла́снѡ вопїе́мъ ти , молѝ хрⷭ҇та̀ бг҃а , согрѣше́нїемъ ѡ҆ставле́ нїе дарова́ти , воспѣва́ющымъ досто́й нѡ сла́вꙋ твою̀ .

=пѣ́снь , д҃ . і҆рмоⷭ҇ . П=рише́ствовавъ ѿ дв҃ы , ни хода́тай ни а҆́гг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

~Прибли́жисѧ чи́стѣ зарѧ́мъ дх҃о́вным̾ , свѣтоно́сецъ бы́лъ є҆сѝ , ми́рꙋ просвѣ ща́ѧ концы̀ , всѣ́мъ пред̾стоѧ̀ , и҆ всѧ̀ спаса́ѧ , вѣ́рою к̾ тебѣ̀ притека́ющыѧ .

~И҆збавлѧ́ѧ ѿ сме́рти , ꙗ҆́коже ꙗ҆ви́сѧ нико́лае ю҆́ношы прпⷣбне , та́кѡ и҆ ны́нѣ мѧ спасѝ ѿ всѧ́кагѡ ѡ҆бстоѧ́нїѧ , и҆ напа́стей и҆ бѣ́дъ всебл҃же́нне .

=сла́ва . Ѡ҆=блиста́лъ є҆сѝ добродѣ́телей сїѧ́нїемъ всебога́те , подража́тель преи҆з рѧ́денъ своемꙋ̀ влⷣцѣ бы́въ , спаса́еши же призыва́емь , и҆́же бл҃гоговѣ́нїемъ и҆ лю бо́вїю тѧ сла́вѧщыѧ .

=и҆ ны́нѣ , боⷢ҇ . Н=а́йде на тѧ̀ влⷣка тва́ри воплоща́емъ , и҆ спаса́ѧ ꙗ҆́кѡ милосе́рдъ всего́ мѧ чл҃ка , тѣ́мже вѣ́рнїи бцⷣꙋ тѧ сла́вимъ .

=пѣ́снь , є҃ . і҆рмо́съ . П=росвѣще́нїе во тмѣ̀ лежа́щымъ , и҆ спасе́нїе ненача́емымъ хрⷭ҇тѐ сп҃се мо́й , къ тебѣ̀ ᲂу҆́треннюю цр҃ю ми́рныи , просвѣти́ мѧ сїѧ́нїемъ си , и҆но́го бо ра́звѣ тебѐ бг҃а незна́ємъ .

~Бг҃оподо́бнымъ житїе́мъ требл҃же́нне просвѣща́емь , ѡ҆сꙋжде́ныѧ непра́вед нымъ мече́мъ ᲂу҆́мрети , пред̾ста́въ и҆зба́ вилъ є҆сѝ , влⷣцѣ хрⷭ҇тꙋ̀ зовꙋ́щыѧ , и҆но́гѡ ра́звѣ тебѐ бг҃а незна́емъ =[два́жды].=

=сла́ва . Н=а́ нб҃сѣхъ присносꙋ́щнꙋю сла́вꙋ ны́нѣ зрѧ̀ , неи҆згл҃анныѧ бжⷭ҇твеныѧ зарѝ , пресвѣ́тлыми наслажда́ѧсѧ сїѧ́ нїи . покры́й мѧ пред̾ста́нїемъ си прпⷣбне , ᲂу҆го́дниче хрⷭ҇то́въ всече́стне .

=и҆ ны́нѣ , боⷢ҇ . Д=а сво́й взы́щеши ѻ҆́браз̾ погребе́нныи страстьмѝ сп҃се , нбⷭ҇ныхъ ᲂу҆таи́всѧ сꙋ́ществъ , вопло́щьсѧ ѿ дв҃ы , ꙗ҆ви́лсѧ є҆сѝ тебѐ зовꙋ́щымъ , и҆но́гѡ ра́звѣ тебѐ бг҃а незна́емъ .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~И҆́же побѣ́ды нико́лае вѣне́цъ , на твое́мъ версѣ̀ досто́йнѡ положи́сѧ , ꙗ҆́кѡ побѣди́тель ᲂу҆́бѡ и҆зрѧ́денъ , тѧ̀ призыва́ющыѧ спасѝ =[два́жды].=

=сла́ва . О=у҆мерщве́на мѧ бл҃же́нне согрѣ ше́нїи , и҆ страстны́ми треволне́нїи пог рꙋжа́ема , ꙗ҆́вльсѧ спасѝ , направлѧ́ѧ к̾ приста́нищꙋ бжⷭ҇твеныѧ во́ли .

=и҆ ны́нѣ , боⷢ҇ . Н=а тѧ̀ ᲂу҆пова́нїе возло жи́хъ , мт҃и прⷭ҇нѡ дв҃о , спасе́нїѧ моегѡ̀ , и҆ тѧ̀ пред̾ста́тельницꙋ положи́хъ жи вотꙋ̀ тве́рдꙋ и҆ непоколѣби́мꙋ .

=конда́къ . гла́съ , д҃ . В=ъ ми́рѣхъ ст҃е нико́лае ст҃ль бы́въ , хрⷭ҇то́во бо прпⷣбне є҆ѵⷢ҇а́лїе и҆спо́лни , положи́лъ є҆сѝ дш҃ꙋ свою̀ за́ люди своѧ̀ , и҆ спа́слъ є҆сѝ непо ви́нныѧ ѿсме́рти . сего̀ ра́ди ѡ҆ст҃и́сѧ , и҆ ꙗ҆ви́сѧ ве́лїи таи́нникъ бж҃їѧ бл҃года́ти .

=и҆́косъ . В=оспое́мъ ны́нѣ ст҃лѧ пѣ́сньми , ми́рскимъ лю́демъ па́стырѧ и҆ ᲂу҆чи́телѧ , да мл҃твами є҆гѡ̀ просвѣти́мсѧ . се́й бо ꙗ҆ви́сѧ чи́стъ ве́сь , нетлѣ́ненъ дх҃омъ , хрⷭ҇то́ви приносѧ̀ же́ртвꙋ непоро́чнꙋ , чи́стꙋ и҆ бл҃гопрїѧ́тнꙋ , ꙗ҆́кѡ ст҃ль ѡ҆чи ще́нъ дш҃е́ю и҆ тѣ́ломъ , и҆ и҆́стиненъ цр҃кви пред̾ста́тель и҆ побо́рникъ , и҆ ве́ лїи таи́нникъ бж҃їѧ бл҃года́ти .

=пѣ́снь , з҃ . і҆рмо́съ . Ѡ҆= тѣ́лѣ зла́тѣ на́ поли деи́рѣ слꙋжи́мѣмъ , трїѐ ѻ҆́троцы неради́ша ѡ҆ без̾бо́жнѣмъ велѣ́нїи , но посредѣ̀ пла́мени в̾ве́ржени , прохлажда́ еми поѧ́хꙋ , блгⷭ҇ве́нъ бг҃ъ ѻ҆ц҃ъ на́шихъ .

~Ѻ҆́стрымъ и҆скꙋше́нїемъ пресѣка́емь є҆́смь , и҆ лю́тѣ пострѣка́емь , и҆ ко вра то́мъ а҆́да прибли́жихсѧ , неча́ѧнїемъ поража́емь , спаси́ мѧ моли́твами си бл҃же́нне , и҆ воздви́гни пѣ́ти , бл҃госло ве́нъ бг҃ъ ѻ҆ц҃ъ на́шихъ =[два́жды].=

=сла́ва . Н=езаходи́магѡ свѣ́та , невеще́ ствеными лꙋча́ми ѡ҆блиста́емь , сꙋ́щыѧ во тмѣ̀ скорбе́й и҆ ѡ҆ѕлобле́нїи и҆схитѝ , и҆ къ посѣще́нїю весе́лїѧ наста́ви пою́ щыѧ , бл҃гослове́нъ бг҃ъ ѻ҆ц҃ъ на́шихъ .

=и҆ нн҃ѣ , боⷢ҇ . М=олѝ своегѡ̀ сн҃а и҆ гдⷭ҇а дв҃о чⷭ҇таѧ , про́данныѧ лю́тыми согрѣше́нь ми и҆ лестьмѝ ѕмїи́ными , кро́вїю є҆гѡ̀ честно́ю и҆зба́вити , пою́щыѧ , бл҃госло ве́нъ бг҃ъ ѻ҆ц҃ъ на́шихъ .

=пѣ́снь , и҃ . і҆рмо́съ . В=ъ пе́щь ѻ҆́гненнꙋю , къ дѣ́темъ є҆вре́йскимъ соше́дшагѡ , и҆ пла́мень на хла́дъ прело́жшагѡ бг҃а , по́йте всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

~Ꙗ҆́кѡ бл҃гъ и҆ млрⷭ҇дъ , и҆́же во глꙋбинѣ̀ напа́стей лю́тѣ содержи́ми вопїе́мъ , свободѝ бл҃же́нне нико́лае , разрѣше́нїе подаѧ̀ мл҃твами си , и҆́же ко сп҃сꙋ хрⷭ҇тꙋ̀ сщ҃еннотаи́нниче =[два́жды].=

=сла́ва . Т=аи́нник̾ и҆́же па́че ᲂу҆ма̀ ст҃ы́мъ , и҆ слꙋжи́тель нбⷭ҇нымъ сы́и бг҃омꙋ́дре , а҆рхїере́й же вѣ́ренъ , согрѣше́нїи ѡ҆ста вле́нїѧ просѝ ѿ сп҃са на́шегѡ , сщ҃енно ꙗ҆вле́нне .

=и҆ ны́нѣ , боⷢ҇ . И҆=знемога́етъ ми ны́нѣ ᲂу҆́мъ , во глꙋбинꙋ̀ впа́дшꙋ нече́стїѧ , ꙗ҆́кѡ ѿ всю́дꙋ разли́чными ѡ҆бьѧ́тъ є҆́смь ѕлы́ми . но ты̀ дв҃о и҆сцѣлѝ , без̾ стра́стїѧ свѣ́томъ ѡ҆дѣва́ющи .

=пѣ́снь , ѳ҃ . і҆рмо́съ . Б=ез̾нача́льна роди́те лѧ сн҃ъ бг҃ъ и҆ гдⷭ҇ь , вопло́щьсѧ ѿ дв҃цы на́мъ ꙗ҆ви́сѧ , ѡ҆мраче́нныѧ просвѣти́ ти , и҆ собра́ти расточе́нныѧ . тѣ́мъ все хва́льнꙋю бцⷣꙋ велича́емъ .

~Свѣще́ю бл҃года́ти бг҃омꙋ́дре просвѣща́ емь , и҆ свѣти́льникъ бл҃гоче́стїѧ ꙗ҆́вѣ бы́въ , сꙋ́щыѧ в̾ напа́стѣхъ спаса́еши , и҆ и҆́же во глꙋбинѣ̀ морстѣ́й и҆збавлѧ́е ши , и҆ пита́еши а҆́лчющыѧ пресла́внѡ все бл҃же́нне =[два́жды].=

=сла́ва . И҆́=же в̾ раѝ пи́щи ны́нѣ водво рѧ́ѧсѧ , неи҆зрече́ннꙋю сла́вꙋ ꙗ҆́снѡ зрѧ̀ , ѿ нбⷭ҇ныхъ крꙋ́гъ пѣвцы̀ своѧ̀ нази ра́еши , ѿ страсте́й и҆збавлѧ́ѧ , бг҃оно́се пресла́вне .

=и҆ ны́нѣ , боⷢ҇ . П=ремꙋ́дрость и҆ си́ла и҆ сло́во соста́вное ѻ҆ц҃ꙋ̀ , дв҃о чⷭ҇таѧ . є҆го́же зачала̀ є҆сѝ , ѿ свои́хъ пречⷭ҇тыхъ крове́й бг҃омт҃и живы́и хра́мъ прїе́мъ , и҆ се́й по совокꙋпле́нїю себѣ̀ соедини́въ нераздѣ́ льнѡ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ и҆́же во ст҃ы́хъ ѻ҆ц҃а на́шегѡ нико́лы а҆рхїепи́ скопа ми́рлики́йскихъ чюдотво́рца и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

