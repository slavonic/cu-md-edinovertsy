<document xmlns="http://www.ponomar.net/culiturgical">
<p>Т<red>ропа́рь, без̾мѣ́здникомъ. гла́съ, и҃.</red></p>

<p><red>С</red>т҃а́ѧ без̾сре́бреника и҆ чюдотво́рца, <red>і҆мⷬ҇къ</red> и҆ <red>і҆мⷬ҇къ,</red> посѣти́та ны̀ въ болѣ́знѣхъ на́шихъ. тꙋ́не прїѧ́ста, тꙋ́не и҆ дади́та <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́нъ. гла́съ, и҃. пѣ́снь, а҃. і҆рмо́съ. И҆</red>стрѧ́сшагѡ в̾ мо́ри мꙋчи́тельство фа раѡ́не, и҆ по́ сꙋхꙋ і҆и҃лѧ наста́вльша. во спое́мъ бг҃ови, ꙗ҆́кѡ просла́висѧ во́ вѣки.</p>

<p><red>запѣ́въ: С</red>т҃і́и чюдотво́рцы и҆ без̾сре́б реницы, <red>і҆мⷬ҇къ</red> и҆ <red>і҆мⷬ҇къ,</red> моли́те бг҃а ѡ҆ на́съ <red>[покло́н̾].</red></p>

<p><red>Ꙗ҆́</red>вльшагѡ во все́мъ ми́рѣ без̾ме́здни ка и҆ врача̀, <red>і҆мⷬ҇къ</red> и҆ <red>і҆мⷬ҇къ,</red> и҆ всѣ́мъ и҆сцѣлѧ́юща недꙋ́ги бл҃года́тїю, воспое́м̾ и҆зба́вителѧ сп҃са хрⷭ҇та̀, ꙗ҆́кѡ просла́висѧ во́ вѣки.</p>

<p><red>Ѿ</red> дх҃о́вныхъ бл҃года́тей, рѣ́ки чюде́с ныѧ и҆сточа́ютъ ст҃а́ѧ, и҆ недꙋ́ги и҆сцѣ лѧ́ета, восхва́лим̾ вѣ́рнїи да́вшаго и҆́ма ѻ҆́бла́сть сїю̀, ꙗ҆́кѡ просла́висѧ во́ вѣки.</p>

<p><red>сла́ва. М</red>оле́нїе, без̾сре́бреницы вра́чеве, бг҃ови принеси́те, ꙗ҆́кѡ да и҆зба́вит̾ ны и҆скꙋше́нїй, и҆ скорбе́й мно́гихъ, и҆ тре́ петнагѡ и҆ стра́шнагѡ тогда̀ мꙋче́нїѧ.</p>

<p><red>и҆ ны́нѣ, боⷢ҇. З</red>астꙋ́пнице прⷭ҇нѡ скорбѧ́ щымъ, спасе́нїе и҆ ᲂу҆пова́нїе ненача́е мымъ бцⷣе всехва́льнаѧ, молѝ прⷭ҇нѡ хрⷭ҇та̀, и҆зба́витисѧ на́мъ ѿ бѣ́дъ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и чюдотво́рцы и҆ без̾сре́брени цы, <red>і҆мⷬ҇къ</red> и҆ <red>і҆мⷬ҇къ,</red> ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆тверди́сѧ срⷣце моѐ ѡ҆́ гдⷭ҇ѣ, вознесе́сѧ ро́гъ мо́й ѡ҆́ бз҃ѣ мое́мъ, раз̾шири́шасѧ на врагѝ моѧ̀ ᲂу҆ста̀ моѧ̀, воз̾весели́хсѧ ѡ҆ спасе́нїи твое́мъ.</p>

<p><red>Т</red>а́йныѧ лꙋчѝ земны́м̾ ꙗ҆ви́лъ є҆сѝ гдⷭ҇и, ст҃а́ѧ своѧ̀, <red>і҆мⷬ҇къ</red> и҆ <red>і҆мⷬ҇къ,</red> просвѣща́юща ве́сь ми́ръ, ꙗ҆вѝ и҆ на на́съ млⷭ҇ти твоѧ̀.</p>

<p><red>Ꙗ҆́</red>кѡ тꙋ́не прїѧ́ша да́ръ ѿ́ бг҃а, тꙋ́не и҆ подае́та и҆сцѣле́нїѧ, прогонѧ́ще бѣ́сы, по гл҃ꙋ гдⷭ҇а бг҃а на́шегѡ.</p>

<p><red>сла́ва. М</red>и́ръ пое́тъ ва́ша ст҃і́и всегда̀ мно́гаѧ бл҃годѣѧ́нїѧ, и҆ чюде́съ мно́жество, чюдотво́рцы вра́чеве, а҆́гг҃лъ всѣ́хъ равностоѧ́теле.</p>

<p><red>и҆ ны́нѣ, боⷢ҇. П</red>розѧ́бшꙋю ѿ дв҃да на землѝ, и҆ бг҃а ро́ждьшꙋю воплоще́ннаго и҆з̾ тебѐ, хва́лимъ тѧ пречⷭ҇таѧ, ꙗ҆́кѡ сѣ́нь и҆ прⷭ҇то́лъ и҆ две́рь бж҃їю.</p>

<p><red>сѣда́ленъ. гла́съ, д҃. Д</red>о́лꙋ влекꙋ́щыѧ стра́ сти попра́вша, к̾ мꙋче́нїѧ бжⷭ҇твенѣй высотѣ̀, страда́льца свѣ́тлѡ взѧ́та бы́ ста бл҃года́тїю, <red>і҆мⷬ҇къ, і҆мⷬ҇къ,</red> вселе́ннѣй свѣти́льника. тѣ́мже мо́лимсѧ, ѡ҆мра че́нїѧ грѣхо́въ и҆ недꙋ́гъ и҆зба́вита на́съ, и҆́же надо всѣ́ми бг҃а молѧ́ща.</p>

<p><red>сла́ва, и҆ ны́нѣ, боⷢ҇. С</red>тѣна̀ непобѣди́ маѧ на́мъ хрⷭ҇тїѧ́нѡмъ є҆сѝ бцⷣе дв҃о, к̾ тебѣ́ бо прибѣга́юще невреди́мы пребы ва́емъ. и҆ па́ки согрѣша́юще и҆́мамы тѧ̀ мл҃твенницꙋ. тѣ́мъ бл҃годарѧ́ще вопїе́м̾ ти, ра́дꙋисѧ ѡ҆бра́дованнаѧ гдⷭ҇ь с̾тобо́ю.</p>

<p><red>пѣ́снь, д҃. і҆рмо́съ. Т</red>а́йнꙋ тѝ проро́къ презрѧ̀, ѿ дв҃ы тѧ̀ хрⷭ҇тѐ ражда́ема, пѣ́с ненно вопїѧ́ше, сла́ва си́лѣ твое́й гдⷭ҇и.</p>

<p><red>Д</red>и́венъ сп҃съ є҆́сть бг҃ъ на́шъ, ꙗ҆́кѡ лежа́тъ во гробѣ́хъ ст҃ы́хъ є҆гѡ̀ на́ги ко́сти, и҆ дѣ́ютъ в̾ ми́рѣ чюдеса̀ ди́вна и҆ стра́шна. сла́ва си́лѣ твое́й гдⷭ҇и.</p>

<p><red>З</red>емна́ѧ ѡ҆ста́вльше ꙗ҆́кѡ тлѣ́ема, и҆ сїѡ́нꙋ бы́ста наслѣ́дника, и҆ хрⷭ҇то́вꙋ црⷭ҇твїю досто́йна граждани́на ст҃а́ѧ.</p>

<p><red>сла́ва. Д</red>осто́йнѡ хвали́ма є҆стѐ на землѝ, и҆сцѣли́телѧ недꙋ́жныхъ, без̾ ме́здника <red>і҆мⷬ҇къ</red> и҆ <red>і҆мⷬ҇къ,</red> ꙗ҆́кѡ и҆ по кончи́нѣ всѧ̀ ѿ недꙋ́гъ свобожда́ета.</p>

<p><red>и҆ ны́нѣ, боⷢ҇. Р</red>а́дꙋйсѧ ски́нїе бж҃їѧ сла́ вы. ра́дꙋйсѧ ѻ҆рꙋ́жїе и҆ прⷭ҇то́лѣ ѻ҆́гнен ный. ра́дꙋйсѧ горо̀ присѣ́ннаѧ, и҆з̾ неѧ́ же ѿсѣче́сѧ ка́мень хрⷭ҇то́съ.</p>

<p><red>пѣ́снь, є҃. і҆рмо́с̾. О</red>у҆́треннююще вопїе́мъ тѝ гдⷭ҇и спаси́ ны, ты́ бо є҆сѝ бг҃ъ на́шъ, ра́звѣ бо тебѐ и҆но́гѡ незна́емъ.</p>

<p><red>П</red>рїи́мша ѻ҆́бласть ѿ́бг҃а, безо́мздника <red>і҆мⷬ҇къ</red> и҆ <red>і҆мⷬ҇къ,</red> всѣ́хъ и҆сцѣлѧ́ета недꙋ́ж ныхъ болѣ́зни.</p>

<p><red>В</red>е́лїю дарова́нїѧ гдⷭ҇ню, слꙋжи́телѧ ст҃а́ѧ сподо́бистасѧ. и҆ тꙋ́не врачꙋ́ета всѧ̀.</p>

<p><red>сла́ва. З</red>а мл҃твы ст҃ꙋ́ю слꙋжи́телю <red>і҆мⷬ҇къ</red> и҆ <red>і҆мⷬ҇къ,</red> ты̀ сп҃се на́шъ, да́ждь ми́рꙋ все мꙋ̀ твоѧ̀ млⷭ҇ти, ꙗ҆́кѡ млрⷭ҇дъ.</p>

<p><red>и҆ нн҃ѣ, боⷢ҇. Д</red>в҃ꙋ по ржⷭ҇твѣ̀ хва́лимъ тѧ бцⷣе, ты́ бо ми́рꙋ сло́во бж҃їе пло́тїю родила̀ є҆сѝ.</p>

<p><red>пѣ́снь, ѕ҃. і҆рмо́съ. Ꙗ҆́</red>коже проро́ка и҆зба́ви и҆з̾ глꙋбины̀ преи҆спо́днїѧ, хрⷭ҇тѐ бж҃е, и҆ менѐ ѿ грѣ́хъ мои́хъ и҆зба́ви, ꙗ҆́кѡ чл҃колю́бецъ. и҆ напра́ви живо́тъ мо́й молю́тисѧ.</p>

<p><red>Ꙗ҆́</red>коже в̾ мо́ри жите́йстѣмъ без̾ бꙋ́ри преше́дша пꙋчи́нꙋ, во спасе́нное приста́ нище в̾ вы́шнее ца́рство, безо́мздника бл҃гоче́стнѡ приста́ста.</p>

<p><red>И҆</red>сто́чника приснотекꙋ́ща, чюде́снꙋю бл҃года́ть и҆сточа́ета, недꙋ́ги ѿгонѧ́юща без̾ме́здника ст҃а́ѧ, моли́тасѧ ѡ҆ дш҃а́хъ на́шихъ.</p>

<p><red>сла́ва. Ж</red>ивꙋ́ще мч҃нцы ра́достнѡ на́ нб҃сѣхъ, в̾ честны́и хра́мъ ва́шъ прїитѝ потщи́тесѧ, и҆ на́шѧ недꙋ́ги тѣле́сныѧ, и҆ серде́чныѧ стра́сти и҆сцѣли́та.</p>

<p><red>и҆ нн҃ѣ, боⷢ҇. В</red>ы́шшꙋю херꙋви́мъ и҆ всеѧ̀ тва́ри, восхва́лимъ є҆ди́нꙋ ро́ждьшꙋю зижди́телѧ и҆ гдⷭ҇а, и҆ ѿве́рзшꙋю две́ри ра́йскїѧ на́мъ.</p>

<p><red>конда́къ. гла́съ, в҃. Б</red>л҃года́ть прїе́мша и҆сцѣле́нїемъ, простира́ета здра́вїе болѧ́ щымъ врача̀ и҆ чюдотво́рца сла́внаѧ, <red>і҆мⷬ҇къ</red> и҆ <red>і҆мⷬ҇къ.</red> ва́ю посѣще́нїемъ сопоста́томъ шата́нїѧ низложи́стасѧ, ми́ра и҆сцѣлѧ́юща чюдесы̀.</p>

<p><red>и҆́кос̾. В</red>сѧ́кагѡ ра́зꙋма и҆ мꙋ́дрости пре хо́дитъ сло́во мꙋ́дрꙋю врачꙋ̀, и҆ всѣ́мъ ра́зꙋмъ подае́тъ, вы́шнѧгѡ бо бл҃го да́ть прїе́мша, неви́димѡ здра́вїе да́рꙋ ета всѣ́мъ. ѿ ню́дꙋже и҆ мое́й по́вѣсти бл҃года́ть дарова́сѧ пѣ́ти, ꙗ҆́кѡ бг҃оно́с нꙋю ᲂу҆го́дникꙋ хрⷭ҇то́вꙋ и҆ слꙋжи́телю, и҆сцѣле́нїй мно́жество подаю́щꙋю. болѣ́ зни бо всѣ́хъ и҆збавлѧ́юта, ми́ръ и҆сцѣ лѧ́юта чюдесы̀.</p>

<p><red>пѣ́снь, з҃. і҆рмо́съ. Ѡ҆</red>снова́выи зе́млю в̾ нача́тцѣ, и҆ нб҃са̀ сло́вомъ ᲂу҆тверже́й, бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ.</p>

<p><red>В</red>озвели́чивыи па́мѧть сла́внѡ, премꙋ́д рꙋю без̾ме́здникꙋ на землѝ, бл҃госло ве́нъ є҆сѝ гдⷭ҇и, бж҃е ѻ҆ц҃ъ на́шихъ.</p>

<p><red>П</red>оказа́вый верстꙋ̀ честнꙋ́ю, ст҃ꙋ́ю чюдо тво́рцꙋ всѣ́мъ, бл҃гослове́нъ є҆сѝ гдⷭ҇и, бж҃е ѻ҆ц҃ъ на́шихъ.</p>

<p><red>сла́ва. П</red>а́мѧть чⷭ҇тнꙋ́ю творѧ́ще безо́мз дникома, ра́достїю вопїе́мъ ти ще́дре, бл҃гослове́н̾ є҆сѝ гдⷭ҇и, бж҃е ѻ҆ц҃ъ на́шихъ.</p>

<p><red>и҆ ны́нѣ, боⷢ҇. В</red>сели́всѧ во́ чрево дв҃ыѧ, и҆ в̾ не́мъ а҆да́ма ѡ҆бнови́въ, бл҃гослове́нъ є҆сѝ гдⷭ҇и, бж҃е ѻ҆ц҃ъ на́шихъ.</p>

<p><red>пѣ́снь, и҃. і҆рмо́съ. П</red>роѧвле́ннагѡ на горѣ̀ ст҃ѣ́й, и҆ в̾ кꙋпинѣ̀ ѻ҆́гненнѣй, дв҃ческꙋю мѡѷсе́ѡви та́йнꙋ ꙗ҆́вльшагѡ, гдⷭ҇а по́йте и҆ превозноси́те є҆гѡ̀ во́ вѣки.</p>

<p><red>П</red>ода́вшагѡ свы́ше дарова́нїѧ и҆сцѣле́ нїй, свои́ма безо́мздникома, тꙋ́не и҆сцѣли́ти недꙋ́ги, гдⷭ҇а по́йте, и҆ превоз носи́те є҆гѡ̀ во́ вѣки.</p>

<p><red>Д</red>а́вшагѡ бл҃года́ть ст҃ы́ма и҆сцѣлѧ́ти недꙋ́жныхъ не́мощи, и҆ д́ш҃ъ врачева́ти стра́сти, гдⷭ҇а по́йте, и҆ превозноси́те є҆гѡ̀ во́ вѣки.</p>

<p><red>сла́ва. Ж</red>итїе́ же па́че чл҃къ, и҆ добродѣ́ тельнꙋю жи́знь, кі́й чл҃къ безо́мздни кꙋ невосхва́литъ; ве́лїѧ бо чюдеса̀ на землѝ творѧ́ста при́снѡ. гдⷭ҇а по́йте, и҆ превозноси́те  є҆гѡ̀  во́  вѣки.</p>

<p><red>и҆ ны́нѣ, боⷢ҇. В</red>се́льшагосѧ во́ чрево дв҃ыѧ, и҆з̾ неѧ́же стра́шно па́че словесѐ, ве́тхагѡ а҆да́ма ѡ҆бно́вльшагѡ, гдⷭ҇а по́й те,  и҆  превозноси́те  є҆гѡ̀  во́  вѣки.</p>

<p><red>пѣ́снь, ѳ҃. і҆рмо́с̾. П</red>роѧвле́нное на горѣ̀ законода́вцꙋ, ѻ҆гне́мъ и҆ кꙋпино́ю, ржⷭ҇тво̀ прⷭ҇но дв҃ыѧ. в̾на́ше вѣ́рныхъ спа се́нїе, пѣ́сньми немо́лчными велича́ем̾.</p>

<p><red>В</red>селе́нское врачевство̀ ѿве́рзесѧ, ра́ка ва́ю ст҃а́ѧ без̾ме́здника, <red>і҆мⷬ҇къ</red> и҆ <red>і҆мⷬ҇къ.</red> к̾ не́й же притека́юще вѣ́рнїи достодо́лж нѡ,  всѝ  и҆сцѣле́нїе  взе́млюще.</p>

<p><red>П</red>рїиди́те и҆сцѣли́тесѧ ѿ разли́чныхъ недꙋ́гъ человѣ́цы болѧ́щїи. грѧди́те же и҆ ско́ти, ꙗ҆́кѡ и҆сто́чникъ чюдесе́мъ ѿ ра́ки  ст҃ы́хъ  и҆стека́етъ.</p>

<p><red>сла́ва. В</red>ъ се́ла вы́шнѧѧ вселѧ́ема ст҃а́ѧ, посредѝ на́съ бы́вша неви́димѡ милосе́р дꙋета, и҆́же посредѣ̀ хра́ма ва́ю, пѣ́сни воз̾сыла́ющихъ вседержи́телю, и҆ блажа́ щихъ  прилѣ́жнѡ  ва́ю  всехва́льнаѧ.</p>

<p><red>и҆ ны́нѣ, боⷢ҇. Т</red>ы̀ є҆сѝ бцⷣе стѣна̀ на́шѧ и҆ ѻ҆рꙋ́жїе, ты̀ є҆сѝ застꙋ́пница притека́ю щымъ к̾ тебѣ̀. тебѣ́ же нн҃ѣ всѝ мо́ли мсѧ, да и҆збꙋ́демъ ѿ вра́гъ на́шихъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ чюдотво́рецъ и҆ без̾сре́бреникъ, <red>і҆мⷬ҇къ</red> и҆ <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>