<document xmlns="http://www.ponomar.net/culiturgical">
<p>Т<red>ропа́рь, а҆пⷭ҇лꙋ и҆ є҆ѵⷢ҇али́стꙋ</red></p>

<p><red>і҆ѡа́ннꙋ бг҃осло́вꙋ. гла́съ, в҃.</red></p>

<p><red>А҆</red>пⷭ҇ле хрⷭ҇тꙋ̀ бг҃ꙋ возлю́бленне, потщи́сѧ и҆зба́вити лю́ди без̾ѿвѣ́тны, прїе́млетъ бо тѧ̀ припа́дающа, и҆́же прїе́мъ тѧ на пе́рси возле́гша. є҆го́же молѝ бг҃осло́ве, належа́щее преще́нїе ꙗ҆зы́ческое ꙗ҆́кѡ ѻ҆́блакъ разгна́ти, просѧ̀ на́мъ ми́ра и҆ ве́лїѧ млⷭ҇ти <red>[два́жды].</red></p>

<p><red>сла́ва, и҆ ны́нѣ, боⷢ҇. В</red>сѧ̀ па́че смы́сла, всѧ̀ пресла́внаѧ твоѧ̀ бцⷣе та́инства, чистото́ю запечатлѣ́нна, и҆ дв҃ьствомъ храни́ма, мт҃и разꙋмѣ́сѧ нело́жна, бг҃а ро́ждьши и҆́стиннагѡ, того̀ молѝ спа сти́сѧ  дш҃а́мъ  на́шымъ.</p>

<p>К<red>ано́нъ. гла́съ, в҃. пѣ́снь, а҃. і҆рмо́съ. В</red>о глꙋбинѣ̀ потопѝ дре́вле, фараѡни́т скаѧ всѧ̀ во́инства, преѡрꙋже́нꙋ си́лꙋ. вопло́щшеесѧ сло́во, преспѣ́ющыѧ грѣ хѝ потреби́ло є҆́сть, пресла́вныи гдⷭ҇ь, ꙗ҆́кѡ  просла́висѧ.</p>

<p><red>запѣ́въ: С</red>т҃ы́и а҆пⷭ҇ле и҆ є҆ѵⷢ҇али́сте і҆ѡа́нне бг҃осло́ве, молѝ бг҃а ѡ҆ на́съ <red>[покло́н̾].</red></p>

<p><red>Ц</red>рⷭ҇тво нбⷭ҇ное бл҃же́нне, є҆́же проповѣ́ далъ є҆сѝ прїи́мъ, и҆ словесѝ собесѣ́дник̾ бы́въ нбⷭ҇номꙋ, вѣ́рꙋющыѧ чⷭ҇тно́мꙋ ти проповѣ́данїю, и҆ бг҃осло́вїю, твои́ми моли́твами  сохранѝ.</p>

<p><red>К</red>рѣ́покъ смы́слъ ꙗ҆влѧ́ѧ, ѡ҆ всѣ́хъ не бре́глъ є҆сѝ земны́хъ. и҆ соꙋ́зъ є҆стества̀ и҆ словесѝ премꙋ́дре ᲂу҆множа́ѧ, слове́сно прибли́жисѧ, и҆ ѿ без̾слове́сїѧ ᲂу҆скоти́в шїѧсѧ  свободи́лъ  є҆сѝ.</p>

<p><red>сла́ва. Н</red>бⷭ҇ныхъ ра́зꙋмъ прїи́мъ бг҃осло ве́снѡ бл҃же́нне, бг҃а сло́ва проповѣ́далъ є҆сѝ. и҆сконѝ бѣ̀ сло́во, и҆ сло́во бѣ̀ к̾ своемꙋ̀ роди́телю, и҆ бг҃ъ бѣ̀ сло́во, бл҃го вѣствꙋ́ѧ  наꙋчи́лъ  є҆сѝ.</p>

<p><red>и҆ ны́нѣ, боⷢ҇. Ѻ҆</red>трокови́цъ бжⷭ҇твеныи ли́къ, бжⷭ҇твенѡ въ жена́хъ тѧ до́брꙋю воспѣва́ютъ бцⷣе влⷣчце, добро́тами ᲂу҆кра́шенꙋ бжⷭ҇тва̀, добротвори́тельное бо  сло́во,  па́че  сло́ва  родила̀  є҆сѝ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и а҆пⷭ҇ле и҆ є҆ѵⷢ҇али́сте і҆ѡа́нне бг҃осло́ве, ꙗ҆́кѡ всѝ по́ бз҃ѣ къ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. П</red>роцвѣла̀ є҆́сть пꙋсты́ нѧ ꙗ҆́кѡ кри́нъ гдⷭ҇и, ꙗ҆зы́чнаѧ непло дѧ́щаѧ цр҃кви прише́ствїемъ ти, ѡ҆ не́й же  ᲂу҆тверди́сѧ  моѐ  срⷣце.</p>

<p><red>Т</red>рⷪ҇ческꙋю ꙗ҆ви́лъ є҆сѝ бг҃осло́внымъ ꙗ҆зы́комъ си, ю҆́же па́че ᲂу҆ма̀ та́йнꙋ і҆ѡа́нне бг҃обл҃же́нне, ѡ҆ не́й же ᲂу҆тверди́ сѧ  моѐ  срⷣце.</p>

<p><red>Ꙗ҆</red>зы́къ тво́й бы́сть кни́жника тро́сть, прест҃а́гѡ дх҃а, бг҃опи́саннѡ зна́менаю щи, честно́е твоѐ и҆ бжⷭ҇твеное є҆ѵⷢ҇а́лїе.</p>

<p><red>сла́ва. П</red>ремꙋ́дрости ты̀ бе́зднꙋ почерпѐ премꙋ́дре, возле́гъ со дерзнове́нїемъ на премꙋ́дрости и҆сто́чникъ, и҆ семꙋ̀ бг҃опро повѣ́дникъ  бы́лъ  є҆сѝ.</p>

<p><red>и҆ ны́нѣ, боⷢ҇. Е҆</red>ди́нꙋ бцⷣꙋ тѧ и҆ мт҃рь чте́мъ, ꙗ҆́кѡ спасе́нїѧ хода́таицꙋ бы́в шꙋю на́мъ пренепоро́чнаѧ, и҆ ми́ръ и҆зба́вльшꙋю  моли́твами  сѝ.</p>

<p><red>сѣда́ленъ. гла́съ, и҃. П</red>ремꙋ́дрости на пе́рси возле́гъ, и҆ ра́зꙋмъ сꙋ́щихъ на вы́къ, бжⷭ҇твенѡ возгремѣ́лъ є҆сѝ, и҆ско нѝ бѣ̀ сло́во, до́брѣ написа́въ пе́рвїе словесѝ воплоще́нїе, и҆ проповѣ́давъ є҆ди́нъ без̾нача́льное ржⷭ҇тво̀. тѣ́мже и҆ ꙗ҆зы́кѡмъ ᲂу҆ловлѧ́ѧ ꙗ҆зы́ки, проповѣ́ даеши конце́мъ, и҆ просвѣща́еши чюде сы̀, бг҃осло́ве а҆пⷭ҇ле, молѝ хрⷭ҇та̀ бг҃а, грѣ хо́въ ѡ҆ставле́нїе дарова́ти, пра́зднꙋю щымъ любо́вїю ст҃ꙋ́ю па́мѧть твою̀.</p>

<p><red>сла́ва, и҆ ны́нѣ, боⷢ҇. В</red>ъ напа́сти мно гоплете́нныѧ впа́дъ, ѿ вра́гъ ви́димых̾ и҆ неви́димыхъ, бꙋ́рею ѡ҆держи́мъ бесчи́ сленыхъ согрѣше́нїи мои́хъ. и҆ ꙗ҆́кѡ к̾ те́пломꙋ застꙋпле́нїю и҆ покро́вꙋ твое мꙋ̀ чи́стаѧ, ко приста́нищꙋ притека́ю твоеѧ̀ бл҃гости. тѣ́мже прест҃а́ѧ, и҆́же и҆з̾ тебѐ воплоще́нномꙋ без̾ сѣ́мене, моли́сѧ прилѣ́жнѡ ѡ҆ всѣ́хъ рабѣ́хъ свои́хъ,  непреста́ннѡ  молѧ́щихтисѧ бцⷣе пречⷭ҇таѧ, молѧ́щи є҆гѡ̀ при́снѡ, согрѣше́нїемъ ѡ҆ставле́нїе дарова́ти, во спѣва́ющымъ  досто́йнѡ  сла́вꙋ  твою̀.</p>

<p><red>пѣ́снь, д҃. і҆рмоⷭ҇. П</red>рише́ствовавъ ѿ дв҃ы, ни хода́тай ни а҆́гг҃лъ, но ты̀ са́мъ гдⷭ҇и вопло́щьсѧ, и҆ спасѐ всего́ мѧ чл҃ка, тѣ́мъ вопїю́ ти, сла́ва си́лѣ твое́й.</p>

<p><red>С</red>ло́во тѧ бг҃осло́ва досто́йнѡ показа̀ тогѡ̀ бжⷭ҇твꙋ̀, та́йнѡ наꙋчи́въ преи҆зѧ́ щнѡ, и҆ є҆́же по чл҃кꙋ, смотре́нїю нака за́въ  неи҆зрече́нномꙋ.</p>

<p><red>О</red>у҆́мъ бжⷭ҇твенъ, и҆ дв҃ствено тѣ́ло стѧ жа́въ, цр҃ковь бы́лъ є҆сѝ жива́ же и҆ ѡ҆дш҃евле́на сла́вне, и҆ жили́ще препѣ́ тыѧ  трⷪ҇цы  ѡ҆сщ҃е́нное.</p>

<p><red>сла́ва. С</red>н҃овство́мъ пречⷭ҇тыѧ дв҃ы по чте́сѧ, дв҃ьствениче бл҃же́нне, и҆ бра́тъ показа́сѧ и҆збра́вшемꙋ тѧ, и҆ ᲂу҆ченика̀ бг҃осло́ва  соверши́вшемꙋ.</p>

<p><red>и҆ ны́нѣ, боⷢ҇. И҆</red>сцѣлѧ́ѧ є҆́вжино дре́внее престꙋпле́нїе, в̾ тѧ̀ пренепоро́чнꙋю и҆ пречⷭ҇тꙋю всели́сѧ пребжⷭ҇твеныи, всего́ мѧ  чл҃ка  воѡ҆брази́ти  па́дша.</p>

<p><red>пѣ́снь, є҃. і҆рмо́съ. Х</red>ода́тай бг҃ꙋ и҆ чл҃кѡмъ бы́сть хрⷭ҇тѐ бж҃е, тобо́ю бо влⷣко к̾ свѣтонача́лникꙋ ѻ҆ц҃ꙋ́ ти, ѿ́ но щи невѣ́дѣнїѧ приведе́нїе ѡ҆брѣто́хом̾.</p>

<p><red>Н</red>б҃сенъ ᲂу҆́мъ бг҃осло́ве бы́сть бл҃года́тїю, ве́сь свѣ́тъ бы́въ, є҆́же к̾ первонача́ль номꙋ свѣ́тꙋ приближе́нїемъ, и҆ чи́стым̾ ти зрѣ́нїемъ, є҆́же к̾ немꙋ̀ ѡ҆боже́нїемъ.</p>

<p><red>О</red>у҆мо́мъ чи́стымъ, и҆ ст҃ы́ми ᲂу҆стна́ми бг҃одохнове́нне, и҆ пречⷭ҇тыми ᲂу҆сты̀ своѐ бл҃говѣствова́нїе проповѣ́далъ є҆сѝ, ѻ҆́бщее спасе́нїе всѣ́мъ вѣ́рнымъ пред̾ ложи́лъ  є҆сѝ.</p>

<p><red>сла́ва. С</red>о хрⷭ҇то́мъ живы́и ѿ младе́н ства, сосꙋ́дъ бл҃года́ти ѿ негѡ̀ сотво ре́нъ бы́сть, бг҃осло́вїе держа̀, и҆ трⷪ҇че стѣй сла́вѣ па́че є҆стества̀ наꙋча́ѧ.</p>

<p><red>и҆ нн҃ѣ, боⷢ҇. Г</red>л҃ы твоѧ̀ помина́юще, тѧ̀ ны́нѣ бл҃жи́мъ. тобо́ю всенепоро́чнаѧ, бл҃же́нство неи҆зрече́нное, и҆ жи́знь не состарѣ́емꙋю  вои́стинꙋ  прїѧ́хомъ.</p>

<p><red>пѣ́снь, ѕ҃. і҆рмо́съ. В</red>ъ бе́зднѣ грѣхо́в нѣй ѡ҆держи́мъ, неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ, ѿ тлѝ бж҃е мѧ  воз̾ведѝ.</p>

<p><red>І҆</red>с҃ъ бг҃ъ мо́й и҆ гдⷭ҇ь твою̀ чистотꙋ̀ прїи́мъ, и҆ соверше́ное ѡ҆чище́нїе, и҆ бра́та  бг҃осло́ве  прїѧ́това.</p>

<p><red>В</red>ѣнча́въ ст҃ы́нею житїѐ своѐ, си́це на дѣ́ѧсѧ дерзнꙋ́въ, премꙋ́дрости возле́гъ є҆сѝ на пе́рси сла́вне, и҆ бл҃года́ть ѿ тꙋ́ дꙋ  и҆звлечѐ.</p>

<p><red>сла́ва. В</red>ели́каѧ и҆ бжⷭ҇твенаѧ сїѧ́нїѧ бг҃о сло́вїѧ твоегѡ̀, всю̀ просвѣти́ша сла́вне вселе́ннꙋю, и҆ свѣ́томъ трисо́лнечнымъ ѡ҆зари́ша.</p>

<p><red>и҆ ны́нѣ, боⷢ҇. Н</red>б҃о простры́и во́лею, нб҃о землено́е дрꙋго́е, распростре́ тѧ бг҃о мт҃и чⷭ҇таѧ, и҆ и҆з̾ тебѐ восїѧ́въ ꙗ҆ви́сѧ.</p>

<p><red>конда́къ. гла́съ, в҃. В</red>ели́чїѧ твоѧ̀ дв҃ьст вениче кто̀ и҆сповѣ́сть; и҆сточа́еши бо чюдеса̀, и҆ и҆злива́еши и҆сцѣле́нїѧ, и҆ мо́ лишисѧ за дш҃ѧ на́шѧ, ꙗ҆́кѡ бг҃осло́въ и҆ дрꙋ́гъ хрⷭ҇то́въ.</p>

<p><red>и҆́косъ. В</red>ысоты̀ нбⷭ҇ныѧ ᲂу҆вѣ́дѣти, и҆ мо́рѧ глꙋбины̀ и҆спыта́ти, де́рзостнѡ є҆́сть и҆ непости́жимѡ. ꙗ҆́коже бо ѕвѣ́ зды и҆счестѝ, и҆ морьскі́и песо́къ невоз мо́жнѡ ѿ ню́дъ, си́це и҆ бг҃осло́вцеваѧ и҆зрещѝ недово́льнѡ є҆́сть. толи́цѣми тогѡ̀ вѣнцы̀ хрⷭ҇то́съ, є҆го́же возлюбѝ вѣнча̀. є҆мꙋ́же и҆ на пе́рси возле́гъ, и҆ на та́йнѣй ве́чери с̾ ни́мъ ꙗ҆дѐ, ꙗ҆́кѡ бг҃о сло́въ  и҆  дрꙋ́гъ  хрⷭ҇то́въ.</p>

<p><red>пѣ́снь, з҃. і҆рмо́с̾. Б</red>г҃опроти́вно велѣ́нїе без̾зако́ннꙋюща мꙋчи́телѧ, высо́къ пла́мень воз̾несло̀ є҆́сть, хрⷭ҇то́съ же про сте́ръ бг҃очести́вымъ дѣ́темъ, хла́дъ дх҃о́вныи, сы́и бл҃гослове́нъ и҆ препросла́ вленъ.</p>

<p><red>Б</red>жⷭ҇твенымъ сїѧ́ѧ свѣтоли́тїемъ, дх҃а ст҃а́гѡ ꙗ҆́сно бг҃осло́вилъ є҆сѝ, и҆сходѧ́ща и҆з̾ без̾нача́льнагѡ ѻ҆ц҃а, и҆ почива́юща на́ сн҃ѣ нераздѣ́льно, ꙗ҆́ко є҆диносꙋ́щна.</p>

<p><red>В</red>ъ тебѣ̀ бл҃же́нне положѝ, пра́ведное сл҃нце селе́нїе, нб҃о приснодви́жимо, и҆́же тебѐ содѣ́лавыи, и҆ бг҃осло́внымъ ти ꙗ҆зы́кѡмъ, проповѣ́даемыи хрⷭ҇то́съ, во злю́бленне,  и҆  препросла́вленыи.</p>

<p><red>сла́ва. Г</red>л҃ъ си́ла бжⷭ҇твенаѧ вѣща́нїи твои́хъ и҆зы́де, пребл҃же́нне досточꙋ́ дне, и҆ преми́рное ти є҆ѵⷢ҇а́лїе всю̀ ѡ҆бтечѐ зе́млю  ᲂу҆че́нїемъ  вели́чествїѧ.</p>

<p><red>и҆ ны́нѣ, боⷢ҇. П</red>речⷭ҇тое зача́тїе, нетлѣ́н нѡ ржⷭ҇тво̀ ты̀ є҆ди́на показа́ла є҆сѝ, пречⷭ҇та пребы́вши, бг҃а бо зачала̀ є҆сѝ над̾ всѣ́ми сꙋ́щагѡ чⷭ҇таѧ, чл҃ка бы́вша вѣ́рнымъ  на  спасе́нїе  и҆  и҆збавле́нїе.</p>

<p><red>пѣ́снь, и҃. і҆рмо́с̾. П</red>е́щь ѻ҆́гненна и҆ногда̀ въ вавѷлѡ́нѣ, дѣ́йство раздѣлѧ́ше, бж҃їимъ велѣ́нїемъ халдѣ́и ѡ҆палѧ́ющи, вѣ́рныѧ же прохлажда́ющи пою́ща, бла гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>Ꙗ҆́</red>коже мо́лнїѧ свѣ́тлаѧ мимоходѧ́ щи, вселе́ннѣй бл҃же́нне ꙗ҆ви́лсѧ є҆сѝ. чистоты̀ свѣ́тлостїю, дв҃ьства же бли ста́нїемъ, и҆ бл҃гоче́стїѧ ᲂу҆че́нїи ми́ръ просвѣща́ѧ, возлю́бленне хрⷭ҇тꙋ̀ бг҃ꙋ.</p>

<p><red>Т</red>ѣ́ломъ и҆ дш҃е́ю и҆ ᲂу҆мо́мъ ѡ҆чище́ номъ, бл҃говѣсти́лъ є҆сѝ нбⷭ҇ное хрⷭ҇то́во є҆ѵⷢ҇а́лїе. и҆ а҆́гг҃лѡмъ є҆диножи́тель на́ нб҃сѣхъ бы́стъ, зовы́и ны́нѣ, бл҃госло ви́те  всѧ̀  дѣ́ла  гдⷭ҇нѧ  гдⷭ҇а.</p>

<p><red>сла́ва. С</red>то́лпъ свѣ́телъ, возложе́нїе же бжⷭ҇твено, нбⷭ҇номꙋ хра́мꙋ бы́лъ є҆сѝ, и҆ престо́лъ чю́вствїѧ, и҆ премꙋ́дрости прїѧ́ телище, бг҃осло́вїѧ ѻ҆рга́нъ, поѧ̀, бл҃го слови́те  всѧ̀  дѣ́ла  гдⷭ҇нѧ  гдⷭ҇а.</p>

<p><red>и҆ ны́нѣ, боⷢ҇. Д</red>а клѧ́твꙋ пе́рвꙋю потре би́ши, и҆ сме́ртное ѡ҆сꙋжде́нїе дре́вле пра́бабы, ѿ дв҃ы бг҃омт҃ре сло́ве бж҃їи роди́сѧ, всѣ́мъ да́рꙋѧ без̾сме́ртїе не ги́блемо.</p>

<p><red>пѣ́снь, ѳ҃. і҆рмо́съ. Б</red>ез̾нача́льна роди́те лѧ сн҃ъ бг҃ъ и҆ гдⷭ҇ь, вопло́щьсѧ ѿ дв҃цы на́мъ ꙗ҆ви́сѧ, ѡ҆мраче́нныѧ просвѣти́ ти, и҆ собра́ти расточе́нныѧ. тѣ́мъ все хва́льнꙋю  бцⷣꙋ  велича́емъ.</p>

<p><red>Н</red>ы́нѣ не в̾ гада́нїихъ, но лице́мъ къ лицꙋ̀, пи́щныи пото́къ зрѣ́ти сподо́ бисѧ, и҆ рѣкꙋ̀ смире́нїѧ, и҆ и҆сто́чникъ без̾сме́ртїѧ, и҆́мъ же ны́нѣ напаѧ́емь, наслажда́ешисѧ  ѡ҆боже́нїѧ.</p>

<p><red>Н</red>а землѝ проси́лъ є҆сѝ сѣда́лище прїѧ́ ти ѿ хрⷭ҇та̀, но ѻ҆́нъ тебѣ̀ пе́рси своѧ̀ да́рꙋетъ. на нѧ́ же возле́гъ бг҃осло́ве, тве́рдымъ и҆ пребыва́ющымъ сѣдѣ́нїемъ до́брымъ ѡ҆богати́лсѧ є҆сѝ, а҆пⷭ҇лѡмъ ᲂу҆краше́нїе.</p>

<p><red>сла́ва. М</red>ꙋ́дрость погаси́лъ є҆сѝ є҆́ллин скꙋю без̾бо́жнꙋю, и҆сконѝ бѣ̀ сло́во мꙋ́дрѣ провѣща̀, и҆ к̾ бг҃ꙋ бѣ̀ сло́во, и҆ и҆́стиненъ бг҃ъ бѧ́ше сло́во, и҆́мже всѧ̀ бы́ша, ви́димаѧ же и҆ неви́димаѧ.</p>

<p><red>и҆ ны́нѣ, боⷢ҇. Ꙗ҆́</red>кѡ ᲂу҆́тро ѡ҆брѣ́тесѧ заꙋ́тренее, в̾ но́щи жите́йстѣй дв҃ьства заре́ю блиста́ющи, восто́къ сл҃нца мы́ сленагѡ пра́вдѣ на́мъ ꙗ҆ви́сѧ бг҃омт҃и пречи́стаѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ а҆пⷭ҇ла и҆ є҆ѵⷢ҇али́ста і҆ѡа́нна бг҃осло́</p>

<p>ва, и҆ всѣ́хъ ст҃ы́хъ, поми́</p>

<p>лꙋй и҆ спасѝ на́съ, ꙗ҆́кѡ</p>

<p>бл҃гъ и҆ чл҃колю́бец̾.</p>

</document>