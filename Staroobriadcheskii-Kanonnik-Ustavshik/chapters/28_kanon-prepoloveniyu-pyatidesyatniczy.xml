<document xmlns="http://www.ponomar.net/culiturgical">
<p>Т<red>ропа́рь, преполове́нїю н҃ цы. гла́съ, и҃.</red></p>

<p><red>П</red>реполови́вшꙋсѧ пра́здникꙋ, жа́ждꙋ щꙋю дш҃ꙋ мою̀ бл҃гоче́стїѧ напо́й воды̀, ꙗ҆́кѡ всѣ́мъ сп҃се возопи́лъ є҆сѝ, жа́ж даи да грѧде́тъ ко мнѣ̀ и҆ пїе́тъ. и҆сто́ чниче жи́зни хрⷭ҇тѐ бж҃е сла́ва тебѣ̀ <red>[два́жды]. сла́ва, и҆ ны́нѣ, то́йже.</red></p>

<p>К<red>ано́нъ, гла́съ, д҃. пѣ́снь, а҃. і҆рмо́съ. М</red>о́рѧ чермна́гѡ пꙋчи́нꙋ, немо́крыми стопа́ми дре́вле ше́ствовавъ і҆и҃ль, крⷭ҇то ѡ҆бра́зно мѡисе́овыма рꙋка́ма, а҆мали́ ковꙋ си́лꙋ в̾ пꙋсты́ни побѣди́лъ є҆́сть.</p>

<p><red>запѣ́въ: С</red>ла́ва тебѣ̀ бж҃е на́шъ, сла́ва тебѣ̀ <red>[покло́н̾].</red></p>

<p><red>В</red>е́лїѧ ꙗ҆́же па́че ᲂу҆ма̀, твоегѡ̀ влⷣко бжⷭ҇твенагѡ воплоще́нїѧ бл҃годѣѧ́нїѧ сїѧ́ютъ на́мъ. да́рове же и҆ бл҃года́ти, и҆ бжⷭ҇твеныѧ свѣ́тлости, бл҃гопода́тнѡ и҆стека́ютъ.</p>

<p><red>П</red>рише́лъ є҆сѝ хрⷭ҇тѐ, свѣ́тлости бжⷭ҇тва̀ и҆спꙋща́ѧ, пра́здника посредѝ ꙗ҆вле́ннѡ. пра́здникъ бо ра́достенъ спаса́емымъ є҆сѝ, и҆ спасе́нїѧ на́шегѡ хода́тай.</p>

<p><red>сла́ва. П</red>ремꙋ́дрость и҆ пра́вда гдⷭ҇и и҆ и҆збавле́нїе, ѿ́ бг҃а ты̀ бы́сть на́мъ. и҆ ѿ землѝ къ нбⷭ҇нѣй приводѧ̀ высотѣ̀, и҆ дх҃ъ бжⷭ҇твеныи да́рꙋѧ.</p>

<p><red>и҆ ны́нѣ, боⷢ҇. П</red>ло́ть твоѧ̀ и҆стлѣ́нїѧ во́ гробѣ неви́дѣ влⷣко, но ꙗ҆́кѡ соста́висѧ кромѣ̀ сѣ́мене, тлѣ́нїѧ не прїѧ́тъ послѣ́дованїе є҆стества̀, пресꙋ́щественѣ нерабо́тавши.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмоⷭ҇. В</red>есели́тсѧ ѡ҆тебѣ̀ цр҃кви твоѧ̀ хрⷭ҇тѐ зовꙋ́щи, ты́ ми крѣ́пость гдⷭ҇и, и҆ прибѣ́жище и҆ ᲂу҆тверже́нїе.</p>

<p><red>В</red>о́дъ животво́рныхъ, цр҃кви и҆сто́чник̾ ѿве́рзлъ є҆сѝ. а҆́ще кто̀ жа́ждетъ, ᲂу҆се́р дно да прихо́дитъ и҆ пїе́тъ, вопїѧ̀ бл҃же <red>[два́жды].</red></p>

<p><red>сла́ва. Ѿ</red> землѝ ᲂу҆́бѡ, на́ нб҃о возне сти́сѧ, проѧвле́ннѡ гл҃аше. съ нб҃се́ же дх҃а посла́ти ѡ҆бѣтова̀ ст҃а́гѡ.</p>

<p><red>и҆ ны́нѣ, боⷢ҇. И҆́</red>же є҆стество́мъ живо твори́выи, и҆́же ѿ дв҃ы роди́выисѧ гдⷭ҇ь. всѣ́мъ вѣ́рнымъ да́рꙋетъ безсме́ртїе, ꙗ҆́кѡ бл҃гоꙋтро́бенъ.</p>

<p><red>сѣда́лен̾. гла́съ, и҃. С</red>тоѧ̀ посредѝ ст҃и́ли ща, преполовлѧ́ющꙋсѧ бжⷭ҇твенѣ пра́зд никꙋ. жа́ждаи взыва́ше да грѧде́тъ ко мнѣ̀ и҆ пїе́тъ, пїѧ́и бо ѿ сеѧ̀ бжⷭ҇твеныѧ моеѧ̀ воды̀, рѣ́ки и҆з̾ чре́ва и҆сто́читъ повелѣ́нїи мои́хъ. ꙗ҆́кѡ и҆́же вѣ́рꙋетъ в̾ мѧ̀, по́сланнаго ѿ бжⷭ҇твенагѡ роди́те лѧ, со мно́ю просла́витсѧ. сегѡ̀ ра́ди вопїе́мъ ти, сла́ва тебѣ̀ хрⷭ҇тѐ бж҃е, ꙗ҆́кѡ бога́тнѡ и҆злїѧ́лъ є҆сѝ во́ды твоегѡ̀ чл҃колю́бїѧ рабѡ́мъ свои́мъ.</p>

<p><red>пѣ́снь, д҃. і҆рмо́с̾. В</red>оздви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ, ста̀ в̾ чинꙋ̀ свое́мъ, досто́йнѡ взыва́ю щи, сла́ва си́лѣ твое́й гдⷭ҇и.</p>

<p><red>Р</red>астерза́въ сме́рти врата̀ свое́ю си́лою, пꙋтѝ жи́зни сказа́л̾ є҆сѝ. и҆ без̾сме́ртїѧ две́ри ѿве́рзлъ є҆сѝ, и҆́же вѣ́рою тебѣ̀ зовꙋ́щымъ, сла́ва си́лѣ твое́й гдⷭ҇и.</p>

<p><red>П</red>реполове́нїе всѣ́хъ и҆ коне́цъ и҆мѣ́ѧ, и҆ нача́ло ꙗ҆́кѡ без̾нача́ленъ ѡ҆бдержа̀. ста́лъ є҆сѝ посредѝ вопїѧ̀, бжⷭ҇твеныхъ бг҃омꙋ́дрїи, даро́въ наслади́тесѧ.</p>

<p><red>сла́ва. Ꙗ҆́</red>кѡ бг҃ъ всѣ́хъ держа̀ вла́сть, ꙗ҆́кѡ си́ленъ держа́вꙋ низ̾ложи́въ сме́р ти. посла́ти ѡ҆бѣща̀ хрⷭ҇тѐ дх҃ъ ст҃ы́и, и҆́же ѿ ѻ҆ц҃а происходѧ́щїи.</p>

<p><red>и҆ ны́нѣ, боⷢ҇. Д</red>ае́ши бога́тнѡ бл҃года́ть тебѐ пою́щымъ. и҆ и҆́же и҆з̾ тебѐ ро́ждь шагосѧ превѣ́чнагѡ сло́ва, мт҃и неи҆скꙋ сомꙋ́жнаѧ. и҆ согрѣше́нїемъ ѡ҆ставле́ нїе, си́мъ просѧ́щи пречⷭ҇таѧ.</p>

<p><red>пѣ́снь, є҃. і҆рмо́съ. Т</red>ы̀ гдⷭ҇и ми свѣ́тъ въ мі́ръ прише́лъ є҆сѝ, свѣ́тъ ст҃ы́и ѡ҆бра ща́ѧ и҆з̾ мра́чна невѣ́дѣнїѧ, вѣ́рою воспѣва́ющыѧ тѧ.</p>

<p><red>Б</red>жⷭ҇твеныхъ пра́здникъ преполове́нїе дости́гше, соверше́ное бжⷭ҇твеныѧ доб родѣ́тели пости́гнꙋти, потщи́мсѧ бг҃о мꙋ́дрїи <red>[два́жды].</red></p>

<p><red>сла́ва. Ꙗ҆́</red>кѡ вои́стинꙋ сщ҃е́нно, настоѧ́ щее торжество̀, преполове́нїе бо вели́ кихъ пра́здникъ, повелѣва́етъ и҆ свѣ́ титсѧ ѻ҆бою́дꙋ.</p>

<p><red>и҆ нн҃ѣ, боⷢ҇. О</red>у҆́мъ а҆́гг҃льскїи немо́жетъ разꙋмѣ́ти, твоѐ не и҆зрече́нное и҆з̾ дв҃ы, и҆ пречⷭ҇тое ржⷭ҇тво̀, сп҃се мо́й всеси́льне.</p>

<p><red>пѣ́снь, ѕ҃. і҆рмо́съ. П</red>ожрꙋ́ти со́ гласомъ хвале́нїѧ гдⷭ҇и, цр҃кви вопїе́тъ ти, ѿ бѣсо́вскїѧ кро́ви ѡ҆чи́щьшисѧ, млⷭ҇тїю ѿ ре́бръ и҆сте́кшею ти кро́вїю.</p>

<p><red>П</red>реполове́нїе пѧтьдесѧ́тницы наста̀ дне́сь. ѿ сю́дꙋ бжⷭ҇твенаѧ ᲂу҆́бѡ па́сха ст҃а́ѧ свѣ́титсѧ, просвѣща́ющи бжⷭ҇тве нѣйшею свѣ́тлостїю. ѿ ѻ҆нꙋ́дꙋже ᲂу҆тѣ́шителевою бл҃года́тїю ѡ҆сїѧва́ющи <red>[два́жды].</red></p>

<p><red>сла́ва. Г</red>л҃аше в̾ цр҃кви хрⷭ҇тѐ пред̾стоѧ̀, і҆юде́йскимъ собо́ромъ свою̀ сла́вꙋ ѿкры ва́ѧ, и҆ пред̾ѧвлѧ́ѧ сро́дство к̾роди́телю.</p>

<p><red>и҆ ны́нѣ, боⷢ҇. Б</red>ꙋ́ди ми пред̾ста́тельница, и҆ стѣна̀ нерꙋши́маѧ. ѿ мирски́хъ мѧ собла́знъ и҆збавлѧ́ющи, є҆ди́на бг҃ороди́ тельнице. и҆ бжⷭ҇твенымъ свѣтоли́тїемъ ѡ҆свѣща́ющи.</p>

<p><red>конда́къ. гла́съ, д҃. П</red>ра́здникꙋ зако́нно мꙋ преполови́вшꙋсѧ, всѧ́ческихъ тво ре́цъ и҆ влⷣка, к̾ пред̾стоѧ́щымъ гл҃аше хрⷭ҇тѐ бж҃е. прїиди́те и҆ почерпи́те во́дꙋ без̾сме́ртїѧ. тѣ́мже ти припа́даемъ и҆ вѣ́рнѡ вопїе́мъ, щедрѡ́ты твоѧ̀ да́рꙋй на́мъ, ты́ бо є҆сѝ и҆сто́чникъ животꙋ̀ на́шемꙋ.</p>

<p><red>и҆́косъ. Ѡ҆</red>лѧдѣ́вшꙋю ми дш҃ꙋ согрѣше́ ньми и҆ без̾зако́нїи, кропле́ньми твои́хъ крове́й напо́й, и҆ покажѝ пло доно́снꙋ добродѣ́тельми. ты́ бо речѐ всѣ́мъ приходѧ́щымъ къ тебѣ̀, сло́во бж҃їе пречⷭ҇тое, во́дꙋ нетлѣ́нїѧ почерпи́ те, жи́вꙋ же и҆ ѡ҆чища́ющꙋю грѣхѝ, пою́щымъ сла́вное и҆ бжⷭ҇твеное твоѐ воста́нїе. подаѧ̀ бл҃гі́и и҆́же с̾ высоты̀ соше́дшꙋю вои́стинꙋ ᲂу҆чн҃ко́мъ твои́мъ дх҃а крѣ́пость, тебѐ бг҃а вѣ́дѧщымъ, ты́ бо є҆сѝ и҆сто́чникъ животꙋ̀ на́шемꙋ.</p>

<p><red>пѣ́снь, з҃. і҆рмо́съ. В</red>ъ пещѝ а҆враа́мскїѧ си дѣ́ти перси́дстѣй, любо́вїю бл҃говѣ́ рїѧ па́че не́жели пла́менемъ ѡ҆палѧ́еми взыва́хꙋ, бл҃гослове́нъ є҆сѝ в̾ цр҃кви сла́вы твоеѧ̀ гдⷭ҇и.</p>

<p><red>К</red>рѣ́пость сп҃се сме́ртнꙋю разо́рь си́лою, стезѝ жи́зни показа́лъ є҆сѝ чл҃кѡмъ, бл҃года́рнѡ тебѣ̀ зовꙋ́щымъ, блгⷭ҇ве́нъ є҆сѝ в̾ цр҃кви сла́вы твоеѧ̀ гдⷭ҇и <red>[двⷤа].</red></p>

<p><red>сла́ва. П</red>ло́ть носѧ́ща ви́дѧще, неразꙋ мѣ́ша собо́ри є҆вре́йстїи сло́ва тебѐ бж҃їѧ. но мы̀ тебѐ воспѣва́емъ, бл҃го слове́нъ є҆сѝ в̾ цр҃кви сла́вы твоеѧ̀ гдⷭ҇и.</p>

<p><red>и҆ ны́нѣ, боⷢ҇. В</red>ы́шнѧгѡ ѡ҆сщ҃е́нно бж҃їе селе́нїе, ра́дꙋисѧ. тобо́ю бо да́стсѧ ра́ дость бцⷣе, вопїю́щымъ тѝ, бл҃гослове́на ты̀ в̾ жена́хъ, всенепоро́чнаѧ влⷣчце.  </p>

<p><red>пѣ́снь, и҃. і҆рмо́съ. Р</red>ꙋ́цѣ распросте́ръ да нїи́лъ, льво́ва зїѧ́нїѧ в̾ ро́вѣ затчѐ, ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ, и҆́же бл҃гоче́стїѧ люби́ тели ѻ҆́троцы взыва́юще, бл҃гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>К</red>расе́нъ и҆́з̾ гроба воста́въ, своегѡ̀ бжⷭ҇тва̀ сла́вою сїѧ́ѧ. а҆пⷭ҇лѡмъ свои́мъ гдⷭ҇и ꙗ҆ви́лъ є҆сѝ дх҃а ѡ҆бѣща́нїе. тѣ́мъ посы ла́ѧ дѣ́йство, бл҃гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>О</red>у҆мертви́въ а҆́да ꙗ҆́кѡ бг҃ъ, живонача́ль ниче, всѣ́мъ и҆сточи́лъ є҆сѝ живо́тъ вѣ́чныи, є҆го́же ны́нѣ воѡбража́ютъ свѣтлѣ́йше, свѣтоно́сныхъ дне́й си́хъ, ра́достнѡ вопїю́щымъ, бл҃гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>сла́ва. Ꙗ҆́</red>кѡ сл҃нце хрⷭ҇тѐ пра́вдѣ ꙗ҆ви́сѧ, зарѧ̀ ми́рꙋ посла́лъ є҆сѝ а҆пⷭ҇лы своѧ̀, но сѧ́ща тебѐ свѣ́та без̾сѣ́меннагѡ. и҆ не разꙋ́мїѧ мглꙋ̀ ѡ҆чища́юща, вопїю́щым̾, бл҃гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>и҆ ны́нѣ, боⷢ҇. С</red>ѐ ны́нѣ ѡ҆скꙋдѣ̀ ꙗ҆́вѣ, ѿ і҆ю́дина пле́мене кнѧ́зь и҆ во́ждь. ты́ бо всенепоро́чнаѧ родила̀ є҆сѝ, пре́же ѡ҆бѣ ща́вшаго ѻ҆бѣтова́нїѧ. и҆́же хрⷭ҇та̀ бг҃а пою́щымъ, блгⷭ҇ви́те всѧ̀ дѣ́ла гдⷭ҇нѧ гдⷭ҇а.</p>

<p><red>пѣ́снь, ѳ҃. і҆рмо́съ. К</red>а́мень нерꙋкосѣ́ч ныѧ горы̀, ѿ несѣко́мыѧ тѧ дв҃цы краеꙋго́льныи ѿсѣче́сѧ хрⷭ҇то́съ, совокꙋ пи́въ раз̾стоѧ́щаѧсѧ є҆стества̀. тѣ́мъ веселѧ́щесѧ, тѧ̀ бцⷣе велича́емъ.</p>

<p><red>Н</red>о́вомꙋ и҆ чи́стомꙋ житїю̀, ѿ хрⷭ҇та̀ наꙋчи́вшесѧ, сїѐ да́же до конца̀ сохра ни́ти, поле́знѡ всѝ потщи́мсѧ, ꙗ҆́кѡ да ст҃а́гѡ дх҃а прише́ствїе прїи́мемъ.</p>

<p><red>В</red>ъ нбⷭ҇ное па́ки житїѐ зва́ни бы́вше, хода́тайственою си́лою, и҆злїѧ́вшагосѧ да́же до ра́бїѧ ѻ҆́браза, и҆ на́съ возне́ сшагѡ. сегѡ̀ досто́йнѡ велича́емъ.</p>

<p><red>сла́ва. Т</red>ы̀ моѐ сме́ртное живода́вче, ѡ҆бложе́нїемъ без̾сме́ртїѧ, и҆ нетлѣ́нїѧ бл҃года́тїю ѡ҆бо́лкъ сп҃се, воскр҃си́лъ є҆сѝ, и҆ ѻ҆ц҃ꙋ приве́лъ є҆сѝ, вре́меннꙋю ми раз̾ рꙋши́въ бра́нь.</p>

<p><red>и҆ ны́нѣ, боⷢ҇. Ꙗ҆́</red>кѡ ко́рень и҆сто́чника, и҆ винꙋ̀ нетлѣ́нїѧ, тебѐ дв҃о всѝ вѣ́рнїи ᲂу҆вѣ́дѣвше, похвала́ми почита́емъ. ты́ бо соста́вное без̾сме́ртїе и҆сточи́ла є҆сѝ.</p>

<p><red>задосто́йникъ: Ч</red>ю́же є҆́сть, ма́теремъ дв҃ою бы́ти, и҆ стра́ннѡ дв҃амъ, дѣ́ти ражда́ти, на тебѣ̀ бцⷣе ѡ҆боѐ смотре́нїе бы́сть. тѣ́мъ тѧ̀ всѧ̀ племена̀ земна́ѧ непреста́ннѡ велича́емъ  <red>[покло́н̾ до землѝ].</red></p>

<p><red>ѿпꙋ́стъ: В</red>ъ преполове́нїе пра́здника пѧтьдесѧ́тницы в̾ше́дыи въ цр҃ковь, и҆ ᲂу҆чи́выи фарисе́и и҆ сад̾дꙋке́и, гдⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>