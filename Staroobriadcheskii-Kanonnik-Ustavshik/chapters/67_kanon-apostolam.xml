<document xmlns="http://www.ponomar.net/culiturgical">
<p>Т<red>ропа́рь, а҆пⷭ҇лѡмъ. гла́съ, г҃.</red></p>

<p><red>А҆</red>пⷭ҇ли ст҃і́и, моли́те млⷭ҇тиваго бг҃а, да грѣхѡ́въ ѡ҆ставле́нїе пода́стъ дш҃а́мъ на́шимъ <red>[два́жды].</red></p>

<p><red>сла́ва, и҆ ны́нѣ, боⷢ҇. Т</red>ебѐ хода́таицꙋ спасе́нїѧ ро́да на́шегѡ, воспѣва́емъ бцⷣе дв҃о. пло́тїю бо є҆ю́же и҆з̾ тебѐ проше́дъ сн҃ъ тво́й и҆ бг҃ъ на́шъ, крⷭ҇тнꙋю прїе́мъ стра́сть. и҆зба́вилъ є҆́сть на́съ и҆з̾ и҆стлѣ́ нїѧ,  ꙗ҆́кѡ  чл҃колю́бецъ.</p>

<p>К<red>ано́нъ. глаⷭ҇, д҃. пѣ́снь, а҃. і҆рмо́с̾. М</red>о́рѧ чермна́го пꙋчи́нꙋ, немо́крыми стопа́ми дре́вле ше́ствовавъ і҆и҃ль, крⷭ҇тоѡбра́зно мѡѷсе́ѡвыма рꙋка́ма, а҆мали́ковꙋ си́лꙋ в̾ пꙋсты́ни побѣди́лъ є҆́сть.</p>

<p><red>запѣ́въ: С</red>т҃і́и а҆пⷭ҇ли, моли́те бг҃а ѡ҆ на́съ <red>[покло́н̾].</red></p>

<p><red>Л</red>и́к̾ а҆пⷭ҇льскїй пѣ́ти ми жела́ющꙋ хрⷭ҇тѐ, мл҃твами и҆́хъ ꙗ҆́кѡ бг҃ъ зарю̀ прест҃а́гѡ дх҃а да́рꙋй ми, и҆ свѣ́тъ премꙋ́дрости твоеѧ̀. <red>О</red>у҆крѣ́пльшесѧ си́лою твое́ю и҆ бл҃года́тїю хрⷭ҇тѐ, си́лꙋ проти́вныхъ вра́гъ разрꙋши́ша, чⷭ҇тні́и твоѝ а҆пⷭ҇ли, бг҃ови́ дцы бы́вше, неѡскꙋ́днымъ к̾ тебѣ̀ манове́нїемъ.</p>

<p><red>И҆</red>сцѣле́нїѧ творѧ́ще влⷣко, твои́мъ и҆́ме немъ, ꙗ҆зы́ческаѧ совокꙋпле́нїѧ твои́м̾ позна́нїемъ ᲂу҆лови́ша, сла́внїи а҆пⷭ҇ли, и҆ свѣ́томъ твои́мъ просвѣти́ша.</p>

<p><red>сла́ва. П</red>ремꙋ́дрости нбⷭ҇нѣй наꙋчи́вше сѧ, пресла́внїи хрⷭ҇то́ви а҆пⷭ҇ли, ꙗ҆́вственно премꙋ́дрїи ѡ҆бꙋи́сте многосло́вїѧ нечес ти́выхъ, поспѣше́нїемъ проповѣ́данїѧ.</p>

<p><red>и҆ ны́нѣ, боⷢ҇. Ѿ</red> трⷪ҇цы пребжⷭ҇твеныѧ є҆ди́нагѡ, пречⷭ҇таѧ родила̀ є҆сѝ, и҆з̾ тебѐ пло́тїю ꙗ҆́вльшагосѧ по на́съ, бл҃говоле́ нїемъ ро́ждьшагѡ и҆̀, и҆ дѣ́йствомъ дх҃а прест҃а́гѡ, дв҃о мт҃и.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и а҆пⷭ҇ли, ꙗ҆́кѡ всѝ по́ бз҃ѣ къ ва́мъ прибѣга́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. В</red>есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи, ты́ ми крѣ́ пость гдⷭ҇и, и҆ прибѣ́жище и҆ ᲂу҆твер же́нїе.</p>

<p><red>Н</red>бⷭ҇наѧ и҆ честна́ѧ бг҃овѣща́юще на землѝ ᲂу҆че́нїѧ, ѧ҆зы́ки ѻ҆́гненными и҆звѣствꙋ́юще, проповѣ́дницы хрⷭ҇то́вы пре́дали є҆стѐ.</p>

<p><red>П</red>оказа́лъ є҆сѝ нб҃са̀ слове́сна, ᲂу҆ченикѝ твоѧ̀ влⷣко, сла́вꙋ твою̀ повѣ́дающа всѣ́мъ конце́мъ.</p>

<p><red>сла́ва. Н</red>апи́сани бы́вше на́ нб҃сѣхъ, и҆ ꙗ҆́вльшесѧ хрⷭ҇тꙋ̀ ссе́лницы, чтꙋ́щих̾ ва́съ любо́вїю, ны́нѣ премꙋ́дрїи сохрани́те.</p>

<p><red>и҆ ны́нѣ, боⷢ҇. В</red>сели́выисѧ в̾ на́съ, и҆́же в̾ вы́шнихъ живы́и пречⷭ҇таѧ, пло́ть бо прїи́мъ ѿ тебѐ без̾ сѣ́мене ꙗ҆ви́сѧ.</p>

<p><red>сѣда́ленъ. гла́съ, и҃. М</red>ре́жею слове́съ бжⷭ҇твеныхъ, ры́бы привлача́юще слове́с ныѧ, и҆ сїѧ̀ принесо́сте нача́тки бг҃ꙋ на́шемꙋ, и҆ в̾ хрⷭ҇то́вы ꙗ҆́звы ѡ҆блещи́сѧ воз̾желѣ́вше, подо́бницы стрⷭ҇те́мъ є҆гѡ̀ ꙗ҆ви́стесѧ. тѣ́мже по́ долгꙋ сше́дшесѧ чте́мъ, а҆пⷭ҇ли пресла́внїи, всечестнꙋ́ю па́мѧть ва́шꙋ, и҆ согла́снѡ вопїе́мъ ва́мъ, моли́те хрⷭ҇та̀ бг҃а, грѣхо́въ ѡ҆ста вле́нїе дарова́ти чтꙋ́щымъ любо́вїю ст҃ꙋ́ю па́мѧть ва́шꙋ.</p>

<p><red>сла́ва, и҆ ны́нѣ, боⷢ҇. Ꙗ҆́</red>кѡ дв҃ꙋ є҆ди́нꙋ в̾ жена́хъ, тѧ̀ без̾ сѣ́мене ро́ждьшꙋю бг҃а пло́тїю, всѝ ᲂу҆бл҃жа́емъ ро́ди чл҃честїи, ѻ҆́гнь бо всели́сѧ в̾ тѧ̀ бжⷭ҇твеныи, и҆ ꙗ҆́кѡ младе́нца дои́ши зижди́телѧ и҆ гдⷭ҇а. тѣ́мже а҆́гг҃льскїй собо́ръ, и҆ чл҃че скїи ро́дъ, досто́йнѡ сла́вимъ прест҃о́е ржⷭ҇тво̀ твоѐ, и҆ согла́снѡ вопїе́мъ ти, молѝ хрⷭ҇та̀ бг҃а, согрѣше́нїемъ ѡ҆ставле́ нїе дарова́ти, воспѣва́ющымъ досто́й нѡ  сла́вꙋ  твою̀.</p>

<p><red>пѣ́снь, д҃. і҆рмо́с̾. В</red>оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ, ста̀ в̾ чинꙋ̀ свое́мъ, досто́йнѡ взыва́ю щи, сла́ва си́лѣ твое́й гдⷭ҇и.</p>

<p><red>Г</red>лаго́лъ бжⷭ҇твеныхъ а҆пⷭ҇лъ вѣща́нїе, ѻ҆гнеѡбра́знѡ про́йде вселе́ннꙋю всю̀, льстѝ ᲂу҆́бѡ ве́щь попалѧ́ѧ, и҆ просвѣ ща́ѧ бл҃года́тїю бл҃гочести́выхъ совокꙋ пле́нїѧ. <red>П</red>очернѣ́вшїй мра́комъ без̾бо́ жїѧ ми́ръ, бг҃озра́чнаѧ свети́ла, просвѣ ти́ша зарѧ́ми бл҃года́ти, ᲂу҆чн҃цы̀ гдⷭ҇ни ꙗ҆́вльшесѧ, сїѧ́нїемъ проповѣ́данїѧ.</p>

<p><red>С</red>щ҃е́нными зарѧ́ми просвѣще́ни мы́сле ннагѡ сл҃нца, ꙗ҆́кѡ сл҃нце в̾ми́рѣ сїѧ́ете прехва́льнїи, свѣ́томъ бжⷭ҇твенымъ, пре́лести мглꙋ̀ ѿгонѧ́ще.</p>

<p><red>сла́ва. Ж</red>е́злъ си́лы и҆мꙋ́ще крⷭ҇тъ тво́й, сла́вное житїѧ̀ самови́дцы твоѝ сло́ве мо́ре пресѣко́ша, ꙗ҆́кѡ ко́ни смꙋща́юще многобо́жїѧ во́ды.</p>

<p><red>и҆ ны́нѣ, боⷢ҇. О</red>у҆кра́шено разли́чнымъ свѣтоли́тїемъ нб҃о ѡ҆дш҃евле́нное, твоѧ̀ цр҃ѧ црⷭ҇твꙋющихъ хрⷭ҇тѐ, дв҃ца пречⷭ҇таѧ, ны́нѣ ꙗ҆́кѡ бцⷣа сла́вима є҆́сть.</p>

<p><red>пѣ́снь, є҃. і҆рмо́съ. Т</red>ы̀ гдⷭ҇и ми свѣ́тъ в̾ ми́ръ прише́лъ є҆сѝ, свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ, вѣ́рою во спѣва́ющыѧ тѧ.</p>

<p><red>Б</red>жⷭ҇твеныѧ ти хрⷭ҇тѐ, и҆ премꙋ́дрыѧ слꙋ жи́тели, свѣ́тъ показа́лъ є҆сѝ в̾ ми́рѣ, тебѐ незаходи́маго свѣ́та, всѣ́мъ воз̾ вѣща́юща.</p>

<p><red>И҆́</red>же всѧ́кꙋ добродѣ́тель ꙗ҆́вственнѡ проше́дше а҆пⷭ҇ли, разли́чныѧ бѣсо́вскїѧ ѕло́бы сплете́нїѧ разрꙋши́ли є҆стѐ.</p>

<p><red>сла́ва. Ꙗ҆</red>ви́ша на́мъ тро́йческое сїѧ́нїе, во є҆ди́нствѣ бжⷭ҇тва̀, ѻ҆́гненными ѧ҆зы́ки вѣща́юще а҆пⷭ҇ли.</p>

<p><red>и҆ ны́нѣ, боⷢ҇. Т</red>ѧ̀ ѻ҆рꙋ́жїе непобѣди́мое на врагѝ пред̾лага́емъ, тѧ̀ держа́вꙋ и҆ наде́ждꙋ на́шегѡ спасе́нїѧ бг҃оневѣ́с тнаѧ и҆́мамы.</p>

<p><red>пѣ́снь, ѕ҃. і҆рмо́съ. П</red>ожрꙋ́ти со́ гласомъ хвале́нїѧ гдⷭ҇и, цр҃кви вопїе́тъ ти, ѿ бѣсо́вскїѧ кро́ви ѡ҆чи́щшисѧ, млⷭ҇тїю ѿ ре́бръ и҆сте́кшею ти кро́вїю.</p>

<p><red>О</red>у҆тверди́въ ᲂу҆ченикѝ своѧ̀ сп҃се премꙋ́ дростїю и҆ чюдесы̀, си́льнѣйша содѣ́лалъ є҆сѝ є҆́ллинскагѡ блѧдосло́вїѧ, и҆ си́хъ преле́стнаѧ разрꙋши́ша велѣ́нїѧ.</p>

<p><red>Б</red>жⷭ҇твеныѧ рѣ́ки премꙋ́дрости, напо́л ниша спасе́нныхъ во́дъ ᲂу҆до́лїѧ всѧ̀ цр҃ко́внаѧ, ѿ и҆сто́чникъ спасе́нныхъ стрꙋѧ́ми ѡ҆бога́щше.</p>

<p><red>сла́ва. Ꙗ҆́</red>вльшесѧ живо́тныѧ ѕвѣ́зды прехва́льнїи, разори́ли є҆стѐ всю̀ мра́ч нꙋю пре́лесть, свѣтоза́рными сїѧ́нїи, и҆ бг҃оразꙋ́мїѧ свѣ́тъ воз̾сїѧ́вше.</p>

<p><red>и҆ ны́нѣ, боⷢ҇. В</red>сю́ тѧ голꙋ́бицꙋ соверше́ ннꙋ и҆ предобрꙋ̀, свѣ́тлый ѡ҆брѣ́тъ кри́нъ, и҆ ᲂу҆до́льный цвѣ́тъ, ѽ бг҃о мт҃и, жени́хъ мы́сленный в̾тѧ̀ всели́сѧ.</p>

<p><red>конда́к̾. глаⷭ҇, д҃. Л</red>о́зїе ꙗ҆ви́стесѧ хрⷭ҇то́ва виногра́да мꙋ́дрїи, гро́здїе приносѧ́ще в̾ добродѣ́телехъ, вино̀ на́мъ спасе́нїѧ и҆сточа́юще, є҆го́же прїе́млемъ весе́лїѧ и҆сполнѧ́ющесѧ, пра́зднꙋемъ чⷭ҇тнꙋ́ю ва́ шꙋ па́мѧть, в̾ ню́же моли́те, дарова́ти сѧ на́мъ вели́кой млⷭ҇ти, и҆ ѿпꙋще́нїю грѣхо́въ, гдⷭ҇ни а҆пⷭ҇ли.</p>

<p><red>и҆́косъ. Ꙗ҆́</red>кѡ ᲂу҆ченицы̀ всѣ́хъ влⷣки, мре́жею бг҃ови́дцы ва́шихъ мл҃твъ, и҆з̾ глꙋбины̀ прегрѣше́нїй и҆звлецы́те сми ре́ннꙋю дш҃ꙋ мою̀, ᲂу҆ловле́нꙋю сѣтьмѝ бѣсо́вскихъ ко́зней, да до́брѣ преше́дъ про́чее вре́мѧ живота̀ моегѡ̀, пою̀ ва́съ любо́вїю, и҆ просла́влю житїѐ ва́ше непоро́чное, є҆́же на землѝ соверши́сте, лю́те помраче́нныѧ просвѣти́вше, трⷪ҇цꙋ бжⷭ҇твенѣ честѝ наꙋча́юще, гдⷭ҇и а҆пⷭ҇ли.</p>

<p><red>пѣ́снь, з҃. і҆рмо́съ. В</red>ъ пещѝ а҆враа́мскїѧ си дѣ́ти перси́дстѣй, любо́вїю бл҃говѣ́ рїѧ па́че не́жели пла́менемъ ѡ҆палѧ́еми взыва́хꙋ, бл҃гослове́нъ є҆сѝ въ цр҃кви сла́вы твоеѧ̀ гдⷭ҇и.</p>

<p><red>С</red>н҃ы сотвори́въ ᲂу҆ченикѝ своѧ̀, и҆́же пре́жде є҆стество́мъ бг҃ъ, любо́вїю наслѣ́ дники показа́лъ є҆сѝ ѻ҆те́ческагѡ наслѣ́дїѧ пребл҃гі́и, и҆ ходи́ти с̾ тобо́ю ꙗ҆́кѡ с̾ бг҃омъ и҆ влⷣкою и҆зво́лилъ є҆сѝ.</p>

<p><red>П</red>ремꙋ́дрости и҆зли́тїе, срⷣчнꙋю широтꙋ̀, ѧ҆зы́къ доброглаго́ливъ сло́ве по́давъ, бжⷭ҇твенымъ ᲂу҆ченикѡ́мъ сѝ, посла́лъ є҆сѝ проповѣ́дати є҆ѵⷢ҇а́лїе црⷭ҇твїѧ всѣ́мъ конце́мъ.</p>

<p><red>сла́ва. Ꙗ҆́</red>вльшесѧ ꙗ҆́кѡ ѻ҆́блацы бж҃їѧ свѣ́та а҆пⷭ҇ли, всѣ́мъ ѡ҆дождева́ютъ во́дꙋ животворѧ́щꙋю зовꙋ́ще, бл҃гослове́нъ є҆сѝ в̾ цр҃кви сла́вы твоеѧ̀ гдⷭ҇и.</p>

<p><red>и҆ ны́нѣ, боⷢ҇. П</red>реꙋкраше́на бж҃їею сла́вою ꙗ҆ви́сѧ пречⷭ҇таѧ, є҆ди́на ѿ́ вѣка сло́во бж҃їе заче́нши мт҃и дв҃о, бл҃гослове́на ты̀ в̾ жена́хъ, всенепоро́чнаѧ влⷣчце.</p>

<p><red>пѣ́снь, и҃. і҆рмо́съ. Р</red>ꙋ́цѣ распросте́ръ данїи́лъ, льво́ва зїѧ́нїѧ в̾ ро́вѣ затчѐ, ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ, и҆́же бл҃гоче́стїѧ люби́ тели ѻ҆́троцы взыва́юще, бл҃гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>Б</red>жⷭ҇твеный премꙋ́дрый ли́къ а҆пⷭ҇лъ хрⷭ҇то́ выхъ, ѻ҆гне́мъ дх҃а ꙗ҆́коже пле́велы попали́ша многоразли́чнаѧ бѣсо́вскаѧ приноше́нїѧ, и҆ вѣ́рныхъ срⷣца̀ просвѣ ти́ша, вопїю́ще, бл҃гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>С</red>огла́снѡ бжⷭ҇твеныѧ ᲂу҆ченикѝ хрⷭ҇то́вы а҆пⷭ҇лы, и҆́же воз̾гремѣ́вшихъ на́мъ бжⷭ҇твенаѧ велѣ́нїѧ, приста́нища вѣ́р ныхъ, бл҃года́тели ѻ҆́бщыѧ чл҃чествꙋ, сп҃сꙋ слꙋжи́тели, почте́мъ.</p>

<p><red>сла́ва. В</red>сечестны́ѧ и҆ вмѣсти́тельныѧ сосꙋ́ды добродѣ́телемъ, чл҃ческїѧ нача́т ки, проповѣ́данїѧ трꙋбы̀, пото́ки не тлѣ́нныѧ жи́зни, бг҃оно́сныѧ мо́лнїи, и҆сцѣле́нїемъ и҆сто́чники, кра́сныѧ но́ги є҆ѵⷢ҇а́лїѧ почте́мъ.</p>

<p><red>и҆ ны́нѣ, боⷢ҇. П</red>о́лный сы́и смирѧ́етсѧ на́съ ра́ди, да и҆сполне́нїѧ є҆гѡ̀ прича сти́мсѧ, в̾ пречⷭ҇тое бо чре́во твоѐ вше́дъ неѡбыме́нный, ѿ ѻ҆те́ческихъ нѣ́дръ не ѿстꙋ́пль воплоти́сѧ. тѣ́мъ тѧ всѝ бл҃гослови́мъ, мр҃і́е бг҃оневѣ́стнаѧ.</p>

<p><red>пѣ́снь, ѳ҃. і҆рмо́съ. К</red>а́мень нерꙋкосѣ́ч ныѧ горы̀, ѿ несѣко́мыѧ тѧ дв҃цы краеꙋго́льныи ѿсѣче́сѧ хрⷭ҇то́съ, совокꙋ пи́въ раз̾стоѧ́щаѧсѧ є҆стества̀. тѣ́мъ веселѧ́щесѧ, тѧ̀ бцⷣе велича́емъ.</p>

<p><red>Р</red>ѣши́ти плени́цы прегрѣше́нїй, вла́сть прїе́мше ѿ влⷣки бг҃ови́дцы, воспѣва́ю щихъ ва́съ, млⷭ҇тивнѡ грѣхѝ ѡ҆чи́стите, и҆ спасе́нїю сподо́бите.</p>

<p><red>В</red>седх҃о́внꙋю зарю̀ сꙋще́ственнѡ ва́мъ ꙗ҆́вльшꙋюсѧ всѝ воспрїѧ́сте а҆пⷭ҇ли сла́внїи, в̾ го́рницѣ наꙋчи́вшесѧ высо́кимъ про повѣ́данїемъ и҆ ᲂу҆че́нїемъ, и҆ ны́нѣ досто́йнѡ бл҃жи́ми є҆стѐ.</p>

<p><red>сла́ва. В</red>а́мъ хрⷭ҇то́съ ны́нѣ дрꙋгѡ́мъ свои́мъ почи́вшимъ, вѣнцы̀ подае́тъ неꙋвѧда́емыѧ, и҆ видѣ́нїѧ бжⷭ҇твенагѡ и҆сполнѧ́етъ, є҆мꙋ́же ны́нѣ моли́тесѧ, цр҃кви всѧ̀ спастѝ.</p>

<p><red>и҆ нн҃ѣ, боⷢ҇. П</red>ло́тїю прїитѝ восхотѣ́въ, ᲂу҆краси́вый сло́вомъ всѧ́ческаѧ, в̾тѧ̀ все ли́сѧ, є҆ди́нꙋ ст҃ѣ́йшꙋ всѣ́хъ ѡ҆брѣ́те, и҆ бцⷣꙋ показа̀ и҆́стиннꙋю мт҃и дв҃о.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ а҆пⷭ҇лъ <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>