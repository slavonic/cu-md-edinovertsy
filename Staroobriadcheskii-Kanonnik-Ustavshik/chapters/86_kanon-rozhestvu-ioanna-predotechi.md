Т=ропа́рь , ржⷭ҇твꙋ̀ і҆ѡа́нна прⷣтчи . глаⷭ҇ , д҃ .=

~Проро́че и҆ прⷣтче прише́ствїѧ хрⷭ҇то́ва , досто́йнѡ восхвали́ти тѧ недоꙋмѣ́емъ мы̀ , и҆́же любо́вїю чтꙋ́щїи тѧ . непло́дїе бо ро́ждьшїѧ , и҆ ѻ҆́ч҃ее без̾гла́сїе разрѣ ша́етсѧ , сла́вным̾ и҆ честны́м̾ ржⷭ҇тво́мъ твои́мъ . и҆ воплоще́нїе сн҃а бж҃їѧ , ми́ро ви проповѣ́даетсѧ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , д҃ . пѣ́снь , а҃ . і҆рмо́съ . Т=ристоѧ́ща крѣ́пкїи , рожде́исѧ ѿ дв҃ы , без̾стра́стїе во глꙋбинѣ̀ дꙋшѝ трича́ст ное потопѝ молю́сѧ . да тѝ ꙗ҆́кѡ въ тимпа́нѣ , во ᲂу҆мерщве́ннѣмъ тѣлесѝ побѣ́дное пою̀ воспѣва́нїе .

=запѣ́въ : С=т҃ы́и вели́кїи і҆ѡа́нне прⷣтче гдⷭ҇нь , молѝ бг҃а ѡ҆ на́съ =[покло́н̾].=

~Ꙗ҆́кѡ ᲂу҆́тро бл҃голѣ́пнѡ , сл҃нца пред̾ текі́и , непло́дныѧ прозѧбле́нїе . пропо вѣ́даетъ ꙗ҆́вѣ , дв҃ыѧ ржⷭ҇тво̀ все́й ны́нѣ вселе́ннѣй , сїѧ́етъ конце́мъ , просвѣще́ нїе бл҃гоче́стїѧ и҆ бл҃года́ти .

~Проро́къ вы́шнѧгѡ и҆́стиненъ нарече́ шисѧ , пред̾и́деши бо пред̾лице́мъ хрⷭ҇та̀ , вопїе́тъ тебѣ̀ сн҃ꙋ і҆ѡа́нне прехва́льне , дх҃омъ заха́рїѧ прест҃ы́мъ носи́мъ , пꙋ́ть ᲂу҆гото́вати зижди́телю .

=сла́ва . Г=л҃ѡмъ гаврїи́ла , заха́рїѧ слы́ шавъ , вѣща́нїѧ бжⷭ҇твенагѡ , ꙗ҆ви́сѧ не вѣ́ровавъ , и҆ молча́нїемъ ѡ҆сꙋди́сѧ . рѣши́т̾жесѧ внеза́пꙋ сегѡ̀ , гла́съ бо бы́сть сло́ва і҆ѡа́ннъ прⷣтча .

=и҆ ны́нѣ , боⷢ҇ . Г=ра́дъ бж҃їи , всѣ́хъ цр҃ѧ , бг҃опрїѧ́тное селе́нїе , сосꙋ́дъ че́стенъ , бцⷣе пренепоро́чнаѧ . сохранѝ достоѧ́нїе твоѐ , є҆́же при́снѡ восхвалѧ́ющеє тѧ̀ , и҆ чтꙋ́ щеє вѣ́рою ржⷭ҇тво̀ твоѐ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и вели́кїи проро́че , і҆ѡа́нне прⷣтче гдⷭ҇нь , ꙗ҆́кѡ всѝ по́ бз҃ѣ къ тебѣ̀ прибѣ га́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . Н=емꙋ́дростїю ни си́лою , ни бога́тствомъ хва́лимсѧ , но твое́ю ѻ҆́ч҃ею соста́вною мꙋ́дростїю бж҃їею . ꙗ҆́кѡ нѣ́сть ст҃а па́че тебѐ чл҃колю́бче .

~Влады́чне ᲂу҆́бѡ ѿ дв҃ы соверша́етсѧ рожде́нїе . но раба̀ любе́зна ѿ ста́рицы , и҆ непло́дныѧ ма́тере , в̾ лѣ́потꙋ пред̾ти́ четъ ᲂу҆́бѡ , чю́до чюдесѝ =[два́жды].=

=сла́ва . С=та́рица и҆ непло́ды , дв҃ꙋю мт҃рь ѡ҆блобыза́етъ , позна́вши нело́жно сеѧ̀ ржⷭ҇тво̀ , ꙗ҆́кѡ разрѣши́сѧ соꙋ́зъ непло́ дьства , бжⷭ҇твенымъ хотѣ́нїемъ .

=и҆ нн҃ѣ , боⷢ҇ . Н=еи҆скꙋсобра́чнѡ бг҃а вопло ще́нна ро́ждьши , страсте́й прило́ги , ѡ҆бꙋрева́ема мѧ ᲂу҆твердѝ , нѣ́сть бо пре чⷭ҇таѧ , ра́звѣ тебѐ помо́щницы .

=сѣда́ленъ . гла́съ , и҃ . З=аха́рїинъ гла́съ , свѣ́тлѡ разрѣшѝ , словесѝ гла́съ ро́ж дьсѧ прⷣтча , и҆ зако́на непло́дїе всѣ́мъ показа̀ зовы́и , пока́йтесѧ сꙋ́щїи на землѝ . се́ бо прїи́де и҆ ꙗ҆ви́сѧ і҆с҃ъ , всѧ̀ хотѧ̀ и҆зба́вити ѿ пе́рвыѧ клѧ́твы , просвѣща́ѧ креще́нїемъ . вои́стинꙋ чю́до пресла́вно .

=сла́ва , и҆ ны́нѣ , боⷢ҇ . Н=епремѣ́ннаго бг҃а ꙗ҆́кѡ ро́ждьши , и҆змѣне́наго мѧ прⷭ҇нѡ грѣхо́мъ , ᲂу҆твердѝ срⷣце моѐ бл҃га́ѧ , моли́твами мт҃рьними твои́ми . ꙗ҆́кѡ да и҆ а҆́зъ бл҃года́рнѡ зовꙋ́ ти . бг҃ороди́ тельнице мр҃і́е , поми́лꙋй ста́до твоѐ , є҆́же стѧжа̀ пренепоро́чнаѧ .

=пѣ́снь , д҃ . і҆рмо́съ . С=ѣдѧ́и во сла́вѣ , на прⷭ҇то́лѣ бжⷭ҇твенѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твеныи , ѿ пречтⷭ҇ыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

~Та́инъ неи҆зрече́нныхъ , пред̾хо́дитъ та́иньство , новосѣче́нїемъ законопо ложе́нїѧ є҆сте́ственагѡ . болѣ́зни раз рѣше́нїе провозвѣща́ющи , и҆справле́нїе сеѧ̀ хрⷭ҇тѐ , и҆ ѡ҆боже́нїе .

~И҆са́їѧ ѿ ѻ҆ц҃а сн҃ови проро́чествова , во площе́нномꙋ , а҆́гг҃ла земле́на равно а́гг҃льна . сѐ а҆́зъ посыла́ю пред̾ лице́мъ твои́мъ , пред̾зовꙋ́ща , сла́ва хрⷭ҇тѐ си́лѣ твое́й .

=сла́ва . С=лꙋжи́ти ꙗ҆́кѡ ра́бъ влⷣцѣ роди́ хсѧ , на се́ бо прїидо́хъ , сегѡ̀ возвѣ сти́ти прише́ствїе . ꙗ҆́кѡ да дв҃ыѧ ржⷭ҇тво̀ пред̾ᲂу҆вѣ́ритъ , пресла́внѡ непло́дствꙋю щаѧ ста́рица прозѧ́бши .

=и҆ ны́нѣ , боⷢ҇ . С=т҃а́ѧ бцⷣа , в̾ню́же всели́ тисѧ бл҃гоизво́ли , ꙗ҆́кѡ во бл҃гово́ненъ до́мъ , сло́во ѻ҆́ч҃ее пребжⷭ҇твеное , не ра стлѣ́сѧ ᲂу҆тро́бою , ни поболѣ̀ , и҆́бо родѝ є҆мманꙋ́ила бг҃а и҆ чл҃ка .

=пѣ́снь , є҃ . і҆рмо́съ . Н=ы́нѣ воста́нꙋ проро́ чески речѐ бг҃ъ . нн҃ѣ просла́влюсѧ . нн҃ѣ вознесꙋ́сѧ , па́дшагѡ прїимꙋ̀ ѿ дв҃ы , и҆ к̾свѣ́тꙋ ди́внꙋ , вознесꙋ̀ моегѡ̀ бжⷭ҇тва̀ .

~Землѧ̀ и҆зрастѝ всеи́стинна проповѣ́ дника гла́са , всѣ́мъ проповѣ́дающа , ꙗ҆зы́комъ дх҃о́внымъ дв҃ыѧ сн҃а . пра́вдѣ съ нб҃сѐ тоѧ̀ ра́ди прини́чащи , ве́щїю тѣле́сною .

~Положѝ гдⷭ҇ь , всеи́стинна свѣти́льника тѧ̀ хрⷭ҇то́ва , всѣ́хъ просвѣща́юща . є҆ди́ ны ѡ҆дѣва́юща враждꙋ́ющыѧ є҆гѡ̀ , ꙗ҆́кѡ ри́зою в̾стꙋ́дъ , нело́жнѡ бж҃їѧ сло́ва сн҃а проповѣ́дающа .

=сла́ва . В=есели́тсѧ всѧ̀ тва́рь , твои́мъ ржⷭ҇тво́мъ бжⷭ҇твенѣ . ты́ бо зе́мленъ а҆́гг҃лъ прⷣтче , и҆ нбⷭ҇ныи чл҃къ показа́сѧ , нбⷭ҇наго бг҃а провозвѣща́ѧ на́мъ вопло ще́нна .

=и҆ нн҃ѣ , боⷢ҇ . Ѿ= тебѐ ражда́етсѧ ѿ ѻ҆ц҃а , сы́и с̾ тобо́ю при́снѡ , сло́во присно сꙋ́щное и҆ нераздѣ́лное , ꙗ҆́кѡ сн҃ъ є҆ди норо́дныи . и҆ на послѣ́докъ ѿ дв҃ы то́й же , ст҃ы́мъ воплоща́етсѧ дх҃омъ .

=пѣ́снь , ѕ҃ . і҆рмоⷭ҇ . П=рїидо́хъ во глꙋбины̀ морскі́ѧ , и҆ потопи́ла мѧ є҆́сть бꙋ́рѧ мно́гихъ ми прегрѣше́нїи . но ꙗ҆́кѡ бг҃ъ , и҆з̾тлѝ воз̾ведѝ живо́тъ мо́й много млⷭ҇тиве .

~Бг҃а сло́ва позна̀ ꙗ҆́кѡ проро́къ , въ ма́тернѣ ᲂу҆тро́бѣ , и҆ сею̀ ѡ҆бъе́мсѧ . ꙗ҆зы́ комъ бг҃осло́вꙋеши въ сокро́вищи те́м нѣ , ѡ҆божа́емь свѣ́томъ непристꙋ́п нымъ =[два́жды].=

=сла́ва . Н=емо́лчнѡ ꙗ҆́кѡ гла́съ вопїю́ щагѡ , и҆зба́вителѧ ми́рꙋ крⷭ҇тлю молѧ̀ непреста́й , дш҃е́вное разрѣши́ти непло́ дїе , пою́щихъ твоѐ ржⷭ҇тво̀ .

=и҆ ны́нѣ , боⷢ҇ . Н=епристꙋ́пнагѡ бжⷭ҇тва̀ се ле́нїе , чⷭ҇таѧ ти ᲂу҆тро́ба ꙗ҆ви́сѧ ѽ бцⷣе , на ню́же без̾ боѧ́зни , нбⷭ҇нїи чи́нове взира́ти немо́гꙋтъ .

=конда́к̾ . гла́с̾ , г҃ . Н=епло́ды дне́сь , хрⷭ҇то́ва прⷣтчꙋ ражда́етъ , и҆ то́й є҆́сть соверше́нїе всѧ́когѡ прⷪ҇рчества . є҆го́же бо проро́цы проповѣ́даша , на то́мъ во і҆ѡрда́нѣ рꙋ́кꙋ положи́въ , ꙗ҆ви́сѧ бж҃їю сло́вꙋ прⷪ҇ркъ и҆ проповѣ́дник̾ , в̾кꙋ́пѣ и҆ прⷣтча .

=и҆́косъ . В=осхва́лимъ ны́нѣ гдⷭ҇нѧ прⷣтчꙋ , є҆го́же сщ҃е́нникꙋ є҆лисаве́ть родѝ , и҆з̾ ложе́снъ непло́дове , но не без̾ сѣ́мене . хрⷭ҇то́съ бо є҆ди́нъ вмѣсти́лище про́йде непроходи́мо без̾ сѣ́мене . і҆ѡа́нна не пло́ды родѝ , бе́з̾мꙋжа же сего̀ не родѝ . і҆с҃а же ѡ҆сѣне́нїемъ ѻ҆ц҃а и҆ дх҃а бж҃їѧ , дв҃аѧ родѝ чи́стаѧ . но без̾сѣ́менномꙋ ꙗ҆ви́сѧ ѿ непло́дове , прⷪ҇ркъ и҆ проповѣ́ дникъ , в̾кꙋ́пѣ и҆ прⷣтча .

=пѣ́снь , з҃ . і҆рмо́съ . Ю҆́=нощи трѝ в̾ вави лѡ́нѣ , велѣ́нїе мꙋчи́телево на бꙋ́йство преложи́ша . и҆ посредѝ ѻ҆гнѧ̀ в̾ве́ржени , прохлажда́еми вопїѧ́хꙋ , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

~Бѧ́ше пе́рвѣе во́ мрацѣ , всѧ́ко земно ро́дныхъ є҆стество̀ ѽ прⷣтче . но ᲂу҆́тро вопїѧ̀ ꙗ҆ви́лсѧ є҆сѝ , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

~Недꙋ́говавшее и҆сцѣлѝ є҆стества̀ всѐ , сла́вное ѿ непло́дове твоѐ ржⷭ҇тво̀ , наꙋ чи́вшее прⷣтче пѣ́ти , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=сла́ва . Р=оди́лсѧ є҆сѝ прⷣтче ѿ непло́дове . прїи́де бо всеи́стиннѡ , зако́нꙋ непло́д ствꙋющꙋ бл҃года́ть , хрⷭ҇то́ви пою́щи , бла гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=и҆ ны́нѣ , боⷢ҇ . Д=в҃це бл҃гослове́наѧ , молѝ ѡ҆ на́съ молѧ́щихъ тѧ̀ . на тѧ́ бо ᲂу҆по ва́емъ всѝ , и҆ тебѣ̀ вопїе́мъ , влⷣчце не пре́зри ра́бъ свои́хъ .

=пѣ́снь , и҃ . і҆рмо́съ . И҆=зба́вителю всѣ́хъ всеси́льне , посредѣ̀ пла́мене бл҃гоче́ство вавшїѧ сше́дъ ѡ҆роси́лъ є҆сѝ , и҆ наꙋчѝ пѣ́ти , всѧ́каѧ дѣ́ла бл҃гослови́те гдⷭ҇нѧ гдⷭ҇а .

~Законополо́жникъ ра́бъ , бѧ́ше мѡисе́й , і҆с҃ъ же бг҃ъ завѣ́тꙋ но́вомꙋ . ны́нѣ же ѻ҆бѣ́ма прⷣтча , пое́тъ ꙗ҆́кѡ хода́тай , всѧ̀ дѣ́ла бл҃гослови́те гдⷭ҇нѧ гдⷭ҇а .

=Ѿ= пꙋ́ста чре́ва , го́рлица прїи́де , ꙗ҆́кѡ бг҃осажде́ннаѧ дꙋбра́ва ны́нѣ принесѐ цр҃кви , прⷣтчꙋ хрⷭ҇то́ва , и҆ воспѣва́етъ , всѧ̀ дѣ́ла бл҃гослови́те гдⷭ҇нѧ гдⷭ҇а .

=сла́ва . Б=г҃оно́снїи лю́дїе , ꙗ҆зы́къ ст҃ъ , го́рлицѣ хрⷭ҇то́вѣ ᲂу҆подо́битесѧ , и҆ медо то́чнѡ воспо́йте , в̾ цѣломꙋ́дрїи живꙋ́ ще , всѧ̀ дѣ́ла бл҃гослови́те гдⷭ҇нѧ гдⷭ҇а .

=и҆ ны́нѣ , тро́иⷱ҇ . Т=ричи́сленымъ свѣ́томъ ѡ҆зарѧ́еми , несозда́ннагѡ є҆ди́нагѡ бжⷭ҇тва̀ , немо́лчными ᲂу҆сты̀ , правосла́ внѡ вопїю́ще почте́мъ , всѧ̀ дѣ́ла бл҃го слови́те гдⷭ҇нѧ гдⷭ҇а .

=пѣ́снь , ѳ҃ . і҆рмо́съ . Т=а́йна бж҃їѧ несказа́ ннаѧ въ тебѣ̀ быва́етъ , ꙗ҆́вственна та́йна дв҃о пречⷭ҇таѧ , и҆́бо бг҃ъ и҆с̾ тебѐ воплоти́сѧ за млрⷭ҇дїе . тѣ́мже тѧ̀ ꙗ҆́кѡ бцⷣꙋ велича́емъ .

~Сѐ гла́съ прⷣтчи , непло́днымъ и҆ пꙋс ты́мъ пред̾ста̀ срⷣца́мъ вопїю́щъ , пꙋ́ть хрⷭ҇то́въ ны́нѣ ᲂу҆гото́вите , ꙗ҆́кѡ въ сла́ вѣ грѧде́тъ . є҆мꙋ́же повинꙋ́ющесѧ вели ча́емъ .

~Ꙗ҆́коже дре́вле дх҃омъ прест҃ы́мъ , ꙗ҆́вѣ проповѣ́далъ є҆сѝ сн҃а прⷣтче , а҆́гньца бж҃їѧ , ми́рꙋ взе́млющаго грѣхѝ , ста́дꙋ твоемꙋ̀ согрѣше́нїемъ разрѣше́нїе и҆спросѝ .

=сла́ва , трⷪ҇ченъ . Е҆=ди́ницꙋ тричи́сленꙋ , трⷪ҇цꙋ є҆диносꙋ́щнꙋ , правосла́внѡ пою́ще вѣ́рнїи просла́вимъ , бг҃одѣ́льнѣ на́съ ѡ҆зарѧ́ющꙋю , и҆ свѣтлостьмѝ незаходи́ магѡ свѣ́та , и҆сполнѧ́ющꙋ дш҃ѧ на́шѧ .

=и҆ ны́нѣ , боⷢ҇ . В=сѣ́ми владꙋ́щаѧ творе́ нїи , лю́демъ твои́мъ да́рꙋй побѣ́дꙋ ѡ҆долѣ́нїѧ , непокори́ваго подло́жьши по́д̾нозѣ цр҃е́ви , да тѧ̀ ꙗ҆́кѡ бцⷣꙋ велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́гѡ и҆ сла́внагѡ проро́ка и҆ прⷣтчи крⷭ҇тлѧ і҆ѡа́н на , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

