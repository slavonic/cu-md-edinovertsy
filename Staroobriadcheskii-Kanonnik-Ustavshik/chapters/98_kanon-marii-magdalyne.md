Т=ропа́рь , ма́рїи магдалы́не . гла́съ , а҃ .=

~Хрⷭ҇то́ви и҆́же на́съ ра́ди ѿ дв҃ы рожде́н номꙋ , честна́ѧ магдалы́ни ма́рїе послѣ́ довала є҆сѝ . тогѡ̀ ѡ҆правда́нїѧ и҆ зако́ ны хранѧ́щи . тѣ́мже дне́сь ра́дꙋющесѧ , всест҃ꙋ́ю ти па́мѧть пра́зднꙋем̾ , восхва лѧ́юще вѣ́рою и҆ любо́вїю тѧ̀ почита́емъ =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , и҃ . пѣ́снь , а҃ . і҆рмоⷭ҇ . В=о́дꙋ проше́дъ , ꙗ҆́кѡ по́ сꙋхꙋ , и҆з̾ є҆гѵ́петска ѕла̀ и҆збѣжа́въ , і҆и҃льтѧнинъ вопїѧ́ше , и҆зба́вителю бг҃ꙋ на́шемꙋ пое́мъ .

=запѣ́в̾ : С=т҃а́ѧ пра́веднаѧ равноа҆пⷭ҇льнаѧ ма́рїе , молѝ бг҃а ѡ҆ на́съ =[покло́н̾].=

~Бжⷭ҇твеными ᲂу҆крашена̀ добро́тами , и҆ свѣтоли́тїи сїѧ́ющи бжⷭ҇твеными , ѡ҆чер нѣ́вшее мѝ срⷣце , твои́ми моли́твами ма́рїе ѡ҆зарѝ .

~Ѡ҆ст҃и́ тѧ сло́во ѻ҆́ч҃ее , ѿ дꙋхо́в̾ ѕло́бы , и҆зба́вль ꙗ҆́вѣ . є҆мꙋ́же ᲂу҆чени́ца бы́вши , дарова́нїи ст҃а́гѡ дх҃а и҆спо́лнисѧ .

=сла́ва . В=о́дъ и҆спо́лньшисѧ животво́р ных̾ , ѿ и҆сто́чника незави́стна , и҆́же за милосе́рдїе наземлѝ ꙗ҆́вльшагосѧ влⷣки , грѣха̀ мꙋ́тныѧ и҆з̾сꙋши́ла є҆сѝ то́ки .

=и҆ ны́нѣ , боⷢ҇ . М=т҃рь и҆́же є҆стество́мъ содѣ́телѧ , пое́мъ тѧ̀ ѻ҆трокови́це . при мири́вшꙋю бг҃ови , ѿпа́дшее є҆стество̀ чл҃ческое , бг҃ороди́тельнице всенепоро́ч наѧ влⷣчце .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃а́ѧ пра́веднаѧ равноа҆пⷭ҇льнаѧ ма́рїе , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́ше гѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=бⷭ҇номꙋ крꙋ́гꙋ верхо тво́рче гдⷭ҇и , и҆ цр҃кви зижди́телю , ты̀ менѐ ᲂу҆твердѝ в̾ любвѝ свое́й . жела́нїем̾ сы́и кра́й , и҆ вѣ́рнымъ ᲂу҆тверже́нїе , є҆ди́не чл҃колю́бче .

~Воз̾люби́вши пе́рвѣе бл҃ги́мъ вино́в ника , и҆́же на́ше бл҃госе́рднѡ є҆стество̀ ѡ҆божи́вша . послѣ́довала є҆сѝ є҆мꙋ̀ ᲂу҆се́р днѡ ма́рїе , тогѡ̀ повинꙋ́вшисѧ бжⷭ҇тве нымъ велѣ́нїемъ =[два́жды].=

=сла́ва . Р=ыда́ющи гро́ба и҆зба́вителева дости́гла є҆сѝ . пе́рвѣе ви́дѣвши бжⷭ҇тве ное ѻ҆трокови́це воскрⷭ҇нїе . тѣ́мже бл҃говѣ́стница ꙗ҆ви́сѧ вопїю́щи , хрⷭ҇то́съ воста́лъ є҆́сть , рꙋка́ма восплещи́те .

=и҆ ны́нѣ , боⷢ҇ . С=паса́етъ мѧ̀ сло́во вопло́ щьшеесѧ пречⷭ҇таѧ , ѿ твои́хъ пречи́ стыхъ крове́й . бога́тствомъ бл҃гости , раз̾рѣша́ѧ ѡ҆сꙋжде́нїе пе́рвагѡ паде́нїѧ . є҆го́ же непреста́ннѡ молѝ , спастѝ ста́до своѐ .

=сѣда́ленъ . гла́съ , и҃ . Ѡ҆=бнища́вшемꙋ сло́ вꙋ , премно́гимъ милосе́рдїемъ , ма́рїе магдалы́ни , ꙗ҆́вѣ ꙗ҆́кѡ ᲂу҆чени́ца и҆́сти нна послꙋжи́ла є҆сѝ . зрѧ́щи же сегѡ̀ на крⷭ҇тѣ̀ воз̾несе́на , и҆ во́гробѣ положе́на , рыда́ше слезѧ́щи . тѣ́мже тѧ̀ почи та́емъ , и҆ твоѐ соверша́емъ вѣ́рою тор жество̀ , мѷроно́сице сла́внаѧ . молѝ хрⷭ҇та̀ бг҃а , грѣхо́въ ѡ҆ставле́нїе пода́ти , чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . Ѡ҆=бнови́ла є҆сѝ пре чⷭ҇таѧ , бжⷭ҇твенымъ ржⷭ҇тво́мъ сѝ , и҆стлѣ́ вшее страстьмѝ землены́хъ ме́ртвеное сꙋщество̀ . и҆ воз̾дви́гла є҆сѝ всѧ̀ ѿ сме́рти , к̾ жи́зни нетлѣ́нней . тѣ́мже тѧ̀ по́долгꙋ ᲂу҆блажа́емъ всѝ , дв҃о пре просла́вленаѧ , ꙗ҆́коже прорекла̀ є҆сѝ .

=пѣ́снь , д҃ . і҆рмо́съ . О=у҆слы́шахъ гдⷭ҇и смо тре́нїѧ твоегѡ̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

~Без̾смꙋще́нїѧ и҆мы́и , мирьска́гѡ сꙋ́еть ства мы́сль . прише́дшемꙋ ми́ра всегѡ̀ спастѝ ѿ́лести , послꙋжи́ла є҆сѝ .

~Мы́ющисѧ слеза́ми , гро́ба живо́тнагѡ дости́гши , а҆́гг҃ла ᲂу҆зрѣ́ла є҆сѝ воз̾вѣ ща́юща , хрⷭ҇то́во ма́рїе воскрⷭ҇нїе .

=сла́ва . С=рⷣце твоѐ непоро́чнѡ , во ѡ҆пра вда́нїихъ хрⷭ҇то́вѣхъ бы́сть . и҆ того̀ є҆ди́ нагѡ вожделѣ́ла є҆сѝ , кра́снагѡ добро́ тою достосла́внаѧ .

=и҆ ны́нѣ , боⷢ҇ . Д=рема́нїемъ лѣ́ности мѧ̀ со́нъ грѣхо́вныи , ѻ҆трокови́це пости́же . бо́дреною моли́твою сѝ , воз̾ста́ви мѧ к̾ покаѧ́нїю .

=пѣ́снь , є҃ . і҆рмо́съ . В=скꙋ́ю мѧ ѿри́нꙋ , ѿ лица̀ твоегѡ̀ свѣ́те незаходѧ́и , покры́ ла мѧ є҆́сть чюжа́ѧ тма̀ ѻ҆каѧ́ннагѡ . но ѡ҆брати́ мѧ и҆ к̾ свѣ́тꙋ заповѣде́й ти пꙋтѝ моѧ̀ напра́ви молю́тисѧ .

~Пра́баба и҆́же сїю̀ словесы̀ прельсти́в шагѡ , и҆ и҆з̾гна́вша ѿ раѧ̀ дре́вле , зрѧ́ щи нога́ма попира́ема чи́стыхъ же́нъ , нра́въ мꙋ́жескїи стѧжа́вшими . с̾ни́ми вѣ́чнѡ ра́дꙋетсѧ .

~Оу҆ме́ршагѡ и҆ во́ гробѣ затворе́нагѡ , всѣ́мъ жи́знь в̾дыха́ющагѡ , ᲂу҆ѧзвлѧ́е ма любо́вїю , сла́дцѣй є҆гѡ̀ любвѝ , при ноша́еши мѵ́рѡ магдалы́ни , чⷭ҇тна́ѧ ма́ рїе , и҆ сле́зныѧ пролива́еши а҆рома́ты .

=сла́ва . П=о́ страсти бжⷭ҇твенѣй , по стра шнѣ́мъ сп҃совѣ воз̾несе́нїи , прехо́диши сло́во всю́дꙋ честно́е воз̾вѣща́ющи . и҆ мно́ги ᲂу҆ловлѧ́ющи , прельща́ющыѧсѧ не вѣ́дѣнїем̾ , ꙗ҆́кѡ сло́вꙋ ᲂу҆чн҃ца сла́внаѧ .

=и҆ ны́нѣ , боⷢ҇ . И҆=збавлѧ́етъ мѧ̀ па́дша , к̾ грѣхо́внымъ многоплете́нымъ паде́ жемъ , и҆́же и҆з̾ тебѐ роди́тисѧ , бл҃гои҆з̾ во́ливыи за без̾мѣ́рнꙋю млⷭ҇ть , прест҃а́ѧ ѻ҆трокови́це . є҆го́же ᲂу҆молѝ всѧ́когѡ вре́да и҆зба́витисѧ , вѣ́рою пою́щым̾ тѧ .

=пѣ́снь , ѕ҃ . і҆рмо́с̾ . Ѡ҆=чи́сти мѧ сп҃се , мно́ га бо без̾зако́нїѧ моѧ̀ , и҆ и҆з̾ глꙋбины̀ ѕѡ́лъ воз̾веди́ мѧ молю́сѧ , к̾ тебѣ́ бо воз̾ва́хъ и҆ ᲂу҆слы́ша мѧ , бж҃е спасе́нїѧ моегѡ̀ .

~Гл҃ъ твои́хъ ѡ҆роше́нїе , печа́ли ва́ръ ѿѧ́тъ ᲂу҆ченико́мъ честна́ѧ . ꙗ҆́коже возопѝ , хрⷭ҇то́съ воста́лъ є҆́сть . живо́тъ ꙗ҆ви́сѧ , ꙗ҆́сное ѡ҆блиста̀ сл҃нце =[два́жды].=

=сла́ва . С=ѐ твоѧ̀ свѣтоза́рнаѧ па́мѧть восїѧ̀ , просвѣща́ющи вѣ́рныѧ , и҆́же въ не́й пою́щыѧ тѧ̀ . и҆ тмꙋ̀ ѿгонѧ́щи лꙋка́выхъ бѣ́съ и҆скꙋше́нїѧ , досточю́д наѧ .

=и҆ ны́нѣ , боⷢ҇ . С=щ҃е́ньство мы́сленѡ , и҆ неприкоснове́ннѡ ѡ҆чи́стилище , свѣ́щ никъ свѣтови́денъ ꙗ҆ви́сѧ . и҆ мо́стъ к̾ бг҃ꙋ преводѧ́и , и҆сповѣ́дающыѧ тѧ̀ бцⷣꙋ пренепоро́чнаѧ .

=конда́къ . гла́съ , г҃ . П=ред̾стоѧ́щи пресла́в наѧ ᲂу҆ крⷭ҇та̀ сп҃сова , со и҆нѣ́ми мно́ги ми , и҆ мт҃ри гдⷭ҇ни с̾ пострада́ющи , и҆ сле́ зы точа́щи , сїѐ в̾ похвалꙋ̀ приноша́ше гл҃ющи , что̀ сѐ є҆́сть стра́нное чю́до , соде ржа́и всю̀ тва́рь , пострада́ти и҆зво́ли , сла́ва держа́вѣ твое́й чл҃колю́бче .

=и҆́косъ . В=лⷣка хрⷭ҇то́съ и҆ цр҃ь созда́нїю , не ѡ҆ста́вль нб҃са̀ сни́де ꙗ҆́коже и҆зво́ли . и҆ пло́ть тлѣ́ннꙋю воспрїѧ́т̾ во́лею , є҆го́же ви́дѣвши мт҃и непоро́чнаѧ , на крⷭ҇тѣ̀ пригвожда́ема , с̾ дв҃ами честны́ми пред̾ стоѧ́щи , и҆ магдалы́нѧ ма́рїѧ пла́чꙋ щи . то́й бо тꙋ̀ сꙋ́щи , и҆ теплѣ́йшꙋ вѣ́ рꙋ показа́ющи при́снѡ , послѣ́доваше хрⷭ҇то́ви , и҆ гро́бъ зрѧ́ше , ѡ҆жида́ющи и҆ вопїю́щи , пострада́ти и҆зво́лилъ є҆сѝ , сла́ва держа́вѣ твое́й чл҃колю́бче .

=пѣ́снь , з҃ . і҆рмо́съ . Д=ѣ́ти є҆вре́йскїѧ в̾ пещѝ , попра́вше и҆ пла́мень дерзнꙋ́вше , и҆ на́ росꙋ ѻ҆́гнь прело́жше вопїѧ́хꙋ , бла гослове́нъ є҆сѝ гдⷭ҇и бж҃е во́ вѣки .

~Недꙋ́ги ѿгна́ла є҆сѝ раз̾ли́чны , с̾поспѣ́ шествꙋюшаго тѝ сло́ва и҆мꙋ́щи . є҆мꙋ́же пред̾стои́ши ны́нѣ , вопїю́щи мѷроно́си це , блгⷭ҇ве́нъ є҆сѝ гдⷭ҇и бж҃е во́вѣки =[двⷤа].=

=сла́ва . Е҆=ди́на ви́дѣла є҆сѝ пре́жде и҆нѣ́х̾ , живота̀ на́шегѡ хрⷭ҇та̀ воста́вша . вертогра́дарѧ же тогѡ̀ непщева́ла є҆сѝ вопїю́щи . бл҃гослове́нъ є҆сѝ гдⷭ҇и бж҃е во́ вѣки .

=и҆ ны́нѣ , боⷢ҇ . О=у҆ста́вила є҆сѝ тече́нїе сме́ртное , без̾сме́ртнагѡ бг҃а ꙗ҆́кѡ за че́нши , и҆ ро́ждьши чи́стаѧ . є҆мꙋ́же всѝ пое́мъ , бл҃гослове́нъ є҆сѝ гдⷭ҇и бж҃е во́ вѣки .

=пѣ́снь , и҃ . і҆рмоⷭ҇ . С=е́дмь седми́цею пе́щь , халдѣ́йскїи мꙋчи́тель , бг҃очести́вымъ лю́тѣ раз̾жжѐ . си́лою же лꙋ́чшею спасе́ ныхъ ви́дѣвъ , творцꙋ̀ и҆ и҆зба́вителю вопїѧ́ше , дѣ́ти бл҃гослови́те , сщ҃е́ннїи воспо́йте лю́дїе , и҆ превозноси́те є҆гѡ̀ во́ вѣки .

~Свѣ́тлѡ ꙗ҆ви́сѧ житїѐ твоѐ , зарѧ́ми ѡ҆блиста̀ ѽ магдалы́но , добродѣ́тель ныхъ дѣѧ́нїи , бжⷭ҇твенаѧ проповѣ́да нїѧ , и҆́же к̾ бж҃їю манове́нїю , и҆ лꙋча́ми є҆́же к̾зижди́телю любвѐ . є҆мꙋ́же пое́ши со а҆́гг҃лы , сщ҃е́ннїи по́йте лю́дїе , и҆ пре возноси́те є҆гѡ̀ во́ вѣки =[два́жды].=

=сла́ва . О=у҆ крⷭ҇та̀ пред̾стоѧ́ше , зрѧ́щи не пра́ведное сла́внаѧ заколе́нїе , и҆́же себѐ и҆з̾лїѧ́вшаго , за неи҆зрече́ннꙋю млⷭ҇ть , и҆ стона́нїи и҆ слеза́ми ѡ҆б̾лива́ема , что̀ стра́нное вопїѧ́ше мр҃і́е чю́до , ка́кѡ ᲂу҆мерщвѧ́етсѧ и҆ ᲂу҆мира́етъ , и҆́же сме́рть ᲂу҆мертви́выи , живо́тъ сы́и є҆стество́м̾ .

=и҆ ны́нѣ , боⷢ҇ . Ꙗ҆́=кѡ бж҃їю мт҃рь тѧ̀ , є҆ди номꙋ́дренѡ сла́вимъ , и҆ тва́ри вы́шши чⷭ҇таѧ . ѡ҆ тебѣ́ бо ѡ҆сꙋжде́нїе є҆́же ѿ а҆да́ма потреби́сѧ , и҆ ѿстꙋ́пльшее при сво́исѧ чл҃кѡмъ сꙋщество̀ пою́ще , сщ҃е́н нїи бл҃гослови́те лю́дїе , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . О=у҆диви́сѧ ᲂу҆́бѡ ѡ҆ се́мъ не́бо , и҆ землѝ ᲂу҆жасо́шасѧ кон цы̀ , ꙗ҆́кѡ бг҃ъ ꙗ҆ви́сѧ чл҃кѡмъ пло́тїю , чре́во же твоѐ бы́сть простра́ннѣе нб҃съ , тѣ́мъ тѧ̀ бцⷣе , а҆́гг҃лъ и҆ чл҃къ чино нача́лїѧ велича́емъ .

~Къ бжⷭ҇твенѣй приложи́сѧ ны́нѣ ра́до сти , к̾ ра́йстѣй широтѣ̀ простра́ннѣй , къ мы́сленымъ и҆ преми́рнымъ ѡ҆би́те лемъ , и҆дѣ́же прпⷣбныхъ чи́нове , и҆дѣ́же є҆́сть гла́съ чи́стъ свѣ́тлѡ пра́зднꙋю щихъ , ма́рїе бг҃оно́снаѧ . тѣ́мже тѧ̀ всѝ ᲂу҆блажа́емъ .

~Ни что́же пред̾почла̀ є҆сѝ , сꙋ́щихъ на землѝ па́че любвѐ хрⷭ҇та̀ бг҃а . но тогѡ̀ є҆ди́нагѡ снѣда́ема добро́тами , и҆ непре мѣ́ннѡ всечⷭ҇тна́ѧ посыла́емыми лꙋча́ ми . стопа́мъ сегѡ̀ вопїѧ́ше послѣ́дꙋю щи , тѧ̀ велича́ю многомлⷭ҇тиве .

=сла́ва . Ѡ҆=боже́нїѧ полꙋчи́вши бг҃отво́р наѧ , и҆ пото́ка напи́вшисѧ бл҃года́ти , и҆ мзды̀ болѣ́знемъ прїе́мши бг҃онача́ль нѡ . и҆ а҆пⷭ҇льскимъ чино́мъ с̾чета́ема ма гдалы́ни , ᲂу҆чени́це сло́ва , любо́вїю чтꙋ́ щыѧ тѧ̀ , твои́ми мл҃твами сохранѝ .

=и҆ ны́нѣ , боⷢ҇ . Ꙗ҆́=кѡ мт҃и пострада́вшаго за ны̀ , дш҃етлѣ́нныхъ страсте́й мѧ̀ спа сѝ . ꙗ҆́кѡ млⷭ҇тива разрѣшѝ согрѣше́нїи мои́хъ плени́цы . ꙗ҆́кѡ бла́га ᲂу҆блажѝ ны́нѣ ѡ҆ѕлобле́нꙋю мѝ д́ш҃ꙋ , бѣсо́вски ми и҆скꙋше́нїи , дв҃о бцⷣе , да пою́ тѧ всепѣ́тꙋю .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́ѧ мѷроно́сицы и҆ равноа҆пⷭ҇льныѧ , ма́рїи магдалы́ни , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

