Т=ропа́рь , зоси́ме и҆ саваті́ю . гла́съ , и҃ .=

~Ꙗ҆́кѡ свѣти́льницы ꙗ҆ви́стесѧ всесвѣ́т лїи во ѻ҆то́цѣ ѻ҆кїѧ́на мо́рѧ , прпⷣбнїи ѻ҆ц҃ы зоси́мо и҆ саваті́е . вы́ бо крⷭ҇тъ хрⷭ҇то́въ на ра́мо взе́мше , и҆ ᲂу҆се́рднѡ томꙋ̀ послѣ́довасте , чистото́ю бг҃ови прибли́жившасѧ . ѿ ню́дꙋ же и҆ си́лами чюде́съ ѡ҆богати́стесѧ . тѣ́мъ и҆ мы̀ лю бе́знѡ , притека́емъ к̾ ра́камъ чⷭ҇тны́хъ моще́й ва́шихъ , и҆ ᲂу҆ми́льнѡ гл҃емъ , ѽ прпⷣбнїи моли́те хрⷭ҇та̀ бг҃а спасти́сѧ дш҃а́мъ на́шимъ =[два́жды].=

=сла́ва , и҆ ны́нѣ , боⷢ҇ . И҆́=же на́съ ра́ди рож де́исѧ ѿ дв҃ы , и҆ распѧ́тїе претерпѣ́въ бл҃гі́и , и҆спрове́ргїи сме́ртїю сме́рть , и҆ воскрⷭ҇нїе ꙗ҆́вль ꙗ҆́кѡ бг҃ъ , непре́зри и҆́хже созда̀ рꙋко́ю свое́ю , ꙗ҆вѝ чл҃колю́бїе своѐ млⷭ҇тиве , прїимѝ ро́ждьшꙋю тѧ бцⷣꙋ молѧ́щꙋюсѧ за ны̀ , и҆ спасѝ сп҃се на́шъ лю́ди согрѣ́шшыѧ .

К=ано́нъ . гла́съ , в҃ . пѣ́снь , а҃ . і҆рмо́съ . Г=рѧди́те лю́дїе , пое́мъ пѣ́снь хрⷭ҇тꙋ̀ бг҃ꙋ , раз̾дѣ́льшемꙋ мо́ре , и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ , ꙗ҆́кѡ просла́висѧ .

=запѣ́въ : П=рпⷣбнїи ѻ҆ц҃ы зоси́мо и҆ сава ті́е , моли́те бг҃а ѡ҆ на́съ =[покло́н̾].=

~Просвѣще́нїемъ трисо́лнечнагѡ бжⷭ҇тва̀ , ѡ҆зари́вшесѧ премꙋ́дрїи свѣти́льницы ꙗ҆ви́стесѧ , просвѣща́юще вѣ́рныхъ . стра сте́й те́мностїю ѡ҆мраче́ннагѡ мѧ̀ , ѡ҆бнови́те моли́твами ва́ю ст҃а́ѧ къ чл҃колю́бцꙋ , свѣтоно́снꙋю ва́шꙋ па́мѧть чтꙋ́ща .

~Со́вѣсть и҆мѣ́юще к̾ бг҃ꙋ неѡ҆скꙋ́днѡ , и҆ ѻ҆́ко серде́чное взира́юще къ бг҃онача́ль номꙋ свѣ́тꙋ . въ мл҃твахъ пред̾стоѧ́ще зоси́мо прпⷣбне , и҆ саваті́е пребога́те , страсте́й на́шихъ тмꙋ̀ , моли́твами ва́шими ѿгони́те .

=сла́ва . Х=ра́мъ бы́сте ст҃о́мꙋ дх҃ꙋ , и҆ томꙋ̀ дш҃е́вное возложи́сте жела́нїе , прпⷣбнїи ѻ҆ц҃ы . сего̀ ра́ди кро́ткихъ зе́млю наслѣ́ довасте . ᲂу҆кроти́те настоѧ́щꙋю бꙋ́рю сер де́цъ на́шихъ . да в̾ тишинѣ̀ бжⷭ҇твенѣй бы́вше , пѣсносло́вимъ ва́ша по́двиги , и҆ жи́знь несконча́емꙋю .

=и҆ ны́нѣ , боⷢ҇ . П=ло́тїю ро́ждьши беспло́т нагѡ бцⷣе пречⷭ҇таѧ , стрⷭ҇ти лю́тыѧ ᲂу҆ма̀ моего̀ ᲂу҆толѝ дв҃о . и҆ и҆спра́ви мѧ заблꙋ́ ждьшаго мт҃и бж҃їѧ , ꙗ҆́ко да сла́влю тѧ̀ .

=катава́сїѧ : И҆=зба́вите ѿ бѣ́дъ рабы̀ своѧ̀ , прпⷣбнїи ѻ҆ц҃ы зоси́мо и҆ саваті́е , ꙗ҆́кѡ всѝ по́ бз҃ѣ к̾ ва́мъ прибѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шего =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=а ка́мени мѧ вѣ́ры ᲂу҆твердѝ , раз̾ширѝ ᲂу҆ста̀ моѧ̀ на врагѝ моѧ̀ . воз̾весели́босѧ дх҃ъ мо́й воспѣ ва́ти , нѣ́сть ст҃а ꙗ҆́коже бг҃ъ на́шъ , и҆ нѣ́сть пра́ведна па́че тебѐ гдⷭ҇и .

~И҆спо́лнивше сердца̀ своѧ̀ сле́зными пото́ки прпⷣбне саваті́е , и҆ зоси́мо бг҃о мꙋ́дре . и҆ пло́ти своѧ̀ ᲂу҆мертви́вше , по сто́мъ и҆ воздержа́нїемъ ст҃і́и . дш҃а́ же бжⷭ҇твеными дарова́нїи просвѣти́вше . и҆ плодоно́снꙋ и҆зносѧ́ще рѣкꙋ̀ чюде́съ ва́ шихъ въ ꙗ҆вле́нїе пребл҃же́ннїи .

~Высото́ю смире́нїѧ ᲂу҆краша́еми прпⷣбнїи , и҆ всѐ ᲂу҆́бѡ жела́нїе ко влⷣцѣ своемꙋ̀ про стро́сте . ꙗ҆́рость же на бѣсы̀ бг҃оно́снїи показа́ша , и҆зрѧ́дными дѣ́лы свои́ми , посто́мъ и҆ моли́твами .

=сла́ва . Ѻ҆́=бразъ бы́вше свои́мъ ᲂу҆чени ко́мъ , къ добродѣ́телемъ и҆ къ высотѣ̀ и҆́хъ возводѧ́ще бжⷭ҇твенагѡ жела́нїѧ . и҆ и҆сцѣле́нїѧ и҆сточа́ютъ бесчи́сленаѧ гро́ би ва́ши прпⷣбнїи ѻ҆ц҃ы , и҆ ѿгонѧ́ютъ ѿ чл҃къ болѣ́зни тѣле́сныѧ , и҆ дш҃е́вныѧ стра́сти ᲂу҆врачꙋ́ютъ , по́двиги ва́шими всечестні́и .

=и҆ ны́нѣ , боⷢ҇ . И҆=з̾ ложе́снъ твои́хъ восїѧ̀ пресла́внѡ вели́кое сл҃нце , хрⷭ҇то́съ бг҃ъ бцⷣе дв҃о . и҆ всѧ̀ земны́ѧ концы̀ просвѣ ти́въ , и҆ прпⷣбныхъ ли́ки че́стнѡ вѣн ча́лъ є҆́сть .

=сѣда́лен̾ . гла́съ , д҃ . Ж=ите́йское мо́ре воз̾ держа́нїемъ , без̾ трꙋда̀ преплы́вше . и҆ ко приста́нищꙋ ти́хомꙋ без̾стра́стїѧ ра́дꙋю щесѧ доидо́сте , прпⷣбнїи ѻ҆ц҃ы зоси́мо и҆ саваті́е бг҃омꙋ́дрїи и҆ пребл҃же́ннїи . моли́те хрⷭ҇та̀ бг҃а , спасти́сѧ дш҃а́мъ на́шимъ .

=сла́ва , и҆ ны́нѣ , боⷢ҇ . Д=в҃ьство и҆ ржⷭ҇тво̀ , вы́ше є҆стества̀ и҆ сло́ва , въ тебѣ̀ бцⷣе совокꙋпи́сѧ . ꙗ҆́кѡ всѣ́хъ содѣ́телѧ и҆ бг҃а , воплоти́вшагосѧ породила̀ є҆сѝ , и҆зба́вителѧ дш҃а́мъ на́шимъ .

=пѣ́снь , д҃ . і҆рмоⷭ҇ . П=рише́ствовавъ ѿ дв҃ы , ни хода́тай ни а҆́гг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

~Зе́млю до́льнꙋю преминꙋ́вше , и҆ нбⷭ҇нꙋю стѧжа́ста жи́знь . и҆ со беспло́тными ли́ки смѣси́стесѧ прпⷣбнїи . премꙋ́дрости рачи́телїе ꙗ҆ви́стесѧ пребога́тїи . житїе́ бо непоро́чнѡ пожи́вше , и҆ хра́ми ст҃о́ мꙋ дх҃ꙋ бы́сте , ѡ҆чище́ни дш҃е́ю и҆ тѣ́ломъ . и҆ зе́млю кро́ткихъ наслѣ́дова сте , согла́снѡ взыва́юще , сла́ва си́лѣ твое́й гдⷭ҇и .

~Ѡ҆чи́стивше ᲂу҆́мъ сво́й ѿ страстны́ѧ молвы̀ сла́внїи . и҆ хрⷭ҇то́во смире́нїе под ража́вше прпⷣбне саваті́е , и҆ зоси́мо чю́д ныи без̾стра́стїе стѧжа́вше . и҆ горды́ню бѣсо́вскꙋю до конца̀ низ̾ложи́вше на́ землю пове́ргше . и҆ къ небꙋ́рномꙋ приста́нищꙋ ᲂу҆стреми́шасѧ въ морскі́и ѻ҆́стровъ . согла́снѡ воспѣва́юще , сла́ва си́лѣ твое́й гдⷭ҇и .

=сла́ва . В=осїѧ́вше ѿ восто́ка ꙗ҆́кѡ сл҃нце чюде́сными лꙋча́ми , и҆ а҆́гг҃льскомꙋ жи тїю̀ поревнова́вше прпⷣбнїи , непреста́н ными моли́твами . земны́ѧ печа́ли ѿложи́вше , нбⷭ҇ныѧ наде́жды стѧжа́ти сподо́бистесѧ , ᲂу҆се́рднѡ пою́ще , сла́ва си́лѣ твое́й гдⷭ҇и .

=и҆ ны́нѣ , боⷢ҇ . Б=л҃жи́тъ тѧ̀ пречⷭ҇таѧ бцⷣе всѧ́къ во́зрастъ , и҆ всѧ́ка дш҃ѧ вѣ́рных̾ . бж҃їе бо сло́во , па́че ᲂу҆ма̀ и҆ сло́ва родила̀ є҆сѝ препѣ́таѧ .

=пѣ́снь , є҃ . і҆рмо́съ . С=вѣ́та пода́телю , и҆ вѣко́мъ тво́рче гдⷭ҇и , во́ свѣтѣ твои́хъ повелѣ́нїи наста́ви на́съ , ра́звѣ бо тебѐ и҆но́гѡ бг҃а незна́емъ .

~Восїѧ̀ в̾ тебѣ̀ гдⷭ҇ь , є҆го́же ѿ дш҃и воз̾ желѣ́лъ є҆сѝ ви́дѣти , прпⷣбне саваті́е , и҆ зоси́мо прехва́льне . в̾нꙋ́тренима ѻ҆чи́ма зри́ши добро́тꙋ неи҆зрече́ннꙋю , хрⷭ҇та̀ бг҃а на́шегѡ . и҆ любвѐ ра́ди є҆гѡ̀ в̾ морскі́и ѻ҆́стровъ всели́стесѧ , и҆ тогѡ̀ сла́вы наслажда́етесѧ непреста́ннѡ , и҆ пи́щи неи҆зрече́нныѧ .

~Е҆ди́ной хрⷭ҇то́вѣ любвѝ присво́истесѧ прпⷣбнїи . и҆ все́ю дш҃е́ю потща́шасѧ , ᲂу҆мертви́ти плотьска́ѧ взыгра́нїѧ , бг҃о прїѧ́тными ва́шими мл҃твами . и҆ и҆спо́ лнители за́повѣдемъ бж҃їимъ бы́сте , и҆ мно́гихъ чюде́съ ѡ҆брѣто́сте бл҃года́ть .

=сла́ва . Б=ез̾ѕло́бивъ и҆ кро́токъ бы́сть зоси́мо , всѧ̀ ѕло́бы и҆ стрѣ́лы вра́жїѧ погꙋ́бль . млⷭ҇тивъ же до конца̀ ꙗ҆́вльсѧ саваті́е , млⷭ҇ть дш҃е́внꙋю стѧжа́вше ѿ є҆ди́нагѡ бг҃а . бл҃года́ть и҆ млⷭ҇ть прїе́м ше , свы́ше на́съ посѣща́йте пребл҃же́н нїи .

=и҆ ны́нѣ , боⷢ҇ . В=оспо́йте гдⷭ҇ви всѧ̀ землѧ̀ , и҆ по́йте всѝ ꙗ҆́вльшемꙋсѧ и҆́з̾ чрева дв҃ыѧ , не и҆з̾рече́ннѡ бг҃олѣ́пнѡ , и҆з̾ не и҆скꙋсобра́чныѧ . и҆ сїю̀ вѣ́рнымъ показа́ вшꙋ тве́рдꙋ наде́ждꙋ и҆ похвалꙋ̀ .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~Си́лою хрⷭ҇то́вою ᲂу҆крѣплѧ́емь , прпⷣбне саваті́е , всѧ̀ кова́рства лꙋка́вагѡ низ̾ ве́рглъ є҆сѝ на́ землю , сщ҃е́нными тѝ моли́твами бг҃обл҃же́нне . и҆ ны́нѣ зоси́мо прпⷣбне без̾стра́стїѧ ᲂу҆мо́мъ ѡ҆чище́нымъ , пред̾стои́ши бг҃ꙋ вседержи́ телю . ѿ него́же зна́менїѧ и҆ чюдеса̀ и҆спроси́вше ᲂу҆го́дницы хрⷭ҇то́ви , пресвѣ́ тли ꙗ҆ви́стесѧ .

~Бг҃омꙋ́дреными по́мыслы ᲂу҆краси́вшесѧ , и҆ ꙗ҆́же на землѝ преоби́дѣсте тлѣ́ннаѧ . и҆ нбⷭ҇ное бога́тство воспрїѧ́сте бл҃же́н наѧ сꙋпрꙋ́га хрⷭ҇то́ва , саваті́е премꙋдре , и҆ зоси́мо прпⷣбне . и҆́же съ вѣ́рою къ ра́цѣ моще́й ва́шихъ притека́ющымъ , пода ва́ете и҆сцѣле́нїѧ неѡ҆скꙋ́дно , полки́ же прогонѧ́юще бѣсо́в̾скїѧ . и҆ ны́нѣ на́ небесѣхъ ра́дꙋющесѧ живетѐ .

=сла́ва . Б=жⷭ҇твеных̾ повелѣ́нїи ѻ҆ц҃ы ст҃і́и , нра́вы стѧжа́сте , смире́нїе и҆ любо́вь , кро́тость же и҆ неѕло́бїе . и҆ сегѡ̀ ра́ди лꙋка́вагѡ ѕмі́ѧ ᲂу҆мертви́вше , сщ҃е́нны ми ва́шими мл҃твами , бг҃обл҃же́ннїи . и҆ ѿ хрⷭ҇та̀ бг҃а дарова́нїе бога́тнѡ прїѧ́ли є҆стѐ . и҆сцѣле́нїи же да́ры тре́бꙋющымъ подава́ете .

=и҆ ны́нѣ , боⷢ҇ . Д=ш҃е́вныѧ ми стра́сти пре чⷭ҇таѧ и҆сцѣлѝ , ꙗ҆́же без̾стра́стїѧ бы́вши и҆сто́чникъ мт҃и бж҃їѧ , и҆ просвѣти́ мѧ ржⷭ҇тво́мъ свои́мъ , прпⷣбныхъ моли́твы прїе́млющи .

=конда́къ . гла́съ , и҃ . Х=рⷭ҇то́вою любо́вїю ᲂу҆ѧзви́вшесѧ прпⷣбнїи , и҆ тогѡ̀ крⷭ҇тъ на ра́мо взе́мъ поне́сше , бжⷭ҇твенѣ воѡ҆рꙋ жи́вшесѧ на неви́димаго врага̀ . и҆ непре ста́нныѧ моли́твы ꙗ҆́кѡ копїѐ в̾ рꙋцѣ̀ и҆мꙋ́ще , крѣ́пкѡ побѣди́ли є҆стѐ бѣсо́в скаѧ ѡ҆полче́нїѧ . бл҃года́ть гдⷭ҇ню и҆мѣ́ѧ ста , цѣли́ти дш҃ѧ и҆ тѣлеса̀ , приходѧ́ щихъ с̾ вѣ́рою к̾ ра́цѣ моще́й ва́шихъ . чюде́съ лꙋчѝ и҆спꙋща́юще всю́дꙋ . тѣ́м̾ да зове́мъ ва́мъ , ра́дꙋйтесѧ прпⷣбнїи ѻ҆ц҃ы зоси́мо и҆ саваті́е , и҆́нокомъ ᲂу҆добре́нїе .

=и҆́косъ . О=у҆слы́шавше хрⷭ҇то́въ є҆ѵⷢ҇а́льскїи гла́съ , ѡ҆ста́висте плотьска́ѧ мꙋдрова́ нїѧ . бога́тство же и҆ сла́вꙋ ꙗ҆́кѡ пра́хъ нивочто́же в̾мѣни́ша . и҆ на́ стрⷭ҇ти ꙗ҆́кѡ беспло́тнїи подвиза́шасѧ , и҆ беспло́т ныхъ ликостоѧ́нїем̾ сочета́стесѧ . ра́зꙋ ма дарова́нїе прїѧ́ли є҆стѐ , є҆́же пода ди́те и҆ на́мъ в̾ пѣ́снехъ пѣ́ти ва́мъ си́ це . ра́дꙋисѧ саваті́е прпⷣбне и҆ бг҃оно́се , нбⷭ҇ныи чл҃че и҆ земны́и а҆́гг҃ле . ра́дꙋисѧ зоси́мо пребога́те , кромѣ̀ мі́ра сꙋ́етна гѡ , пꙋсты́ню содѣ́лавыи в̾ морско́мъ ѻ҆́стровѣ , и҆ в̾ не́мъ ѻ҆би́тель соста́ви , ꙗ҆́кѡ во ѻ҆гра́дѣ нбⷭ҇нѣй . в̾ не́й же мно́ жество и҆́нѡкъ собра́шасѧ . и҆ ѿ ни́хъ слы́шиши си́це рекꙋ́щихъ . ра́дꙋйтасѧ и҆́нокꙋющымъ похвало̀ . и҆ спасе́нїю хода́ таи . ра́дꙋйтасѧ ᲂу҆ныва́ющымъ и҆ печа́ль нымъ ᲂу҆тѣше́нїе . ра́дꙋйтасѧ и҆́нокѡмъ ѿ навѣ́тъ вра́жїихъ , небꙋ́рное приста́ нище . ра́дꙋйтасѧ печа́льнымъ весе́лїе , и҆ помысло́мъ тишина̀ неи҆з̾глаго́ланнаѧ . ра́дꙋйтасѧ скорбѧ́щымъ дш҃е́ю сла́дкое ᲂу҆тѣше́нїе , и҆ ра́дости бжⷭ҇твеныѧ пода́ тели . ра́дꙋйтасѧ на́ши пред̾ста́тели и҆ и҆зба́вители . ра́дꙋйтесѧ прпⷣбнїи ѻ҆ц҃ы зоси́мо и҆ саваті́е и҆́нокомъ ᲂу҆добре́нїе .

=пѣ́снь , з҃ . і҆рмо́съ . Ѡ҆= тѣ́лѣ зла́тѣ на́ поли деи́рѣ слꙋжи́мѣмъ , трїѐ ѻ҆́троцы неради́ша ѡ҆ без̾бо́жнѣмъ велѣ́нїи , но посредѣ̀ пла́мени в̾ве́ржени , прохлаж да́еми поѧ́хꙋ , бл҃гослове́нъ бг҃ъ ѻ҆ц҃ъ на́шихъ .

~Всѣ́хъ текꙋ́щихъ и҆ вре́менныхъ стра сте́й свободи́сѧ прпⷣбне саваті́е . всю́ бо наде́ждꙋ стѧжа́въ к̾ бг҃ꙋ . сего́ же ра́ди прилѣпи́сѧ воз̾держа́нїемъ тве́рдымъ своемꙋ̀ влⷣцѣ , бл҃же́нне зоси́мо . дѣ́йст вꙋете пресла́внаѧ чюдеса̀ пою́щымъ , ѻ҆ц҃ъ на́шихъ бж҃е бл҃гослове́нъ є҆сѝ .

~Просвѣти́вше своѧ̀ сердца̀ ѻ҆рꙋ́жїемъ моли́твъ ва́шихъ , нача́льницы бы́сте морска́гѡ ѻ҆́строва ѻ҆би́тели . ᲂу҆ча́ще и҆ наказꙋ́юще дѣ́ти своѧ̀ , и҆ всѧ̀ воз̾во дѧ́ще къ свѣ́тꙋ бг҃оразꙋ́мїѧ . съ нб҃съ прїе́мше бл҃года́ть , недꙋ́ги цѣли́ти , и҆ прокаже́нныѧ ѡ҆чища́ти , бѣ́сы и҆з̾гонѧ́ ти , и҆ ѿ морски́хъ бѣ́дъ и҆збавлѧ́ти , ѿ взыва́ющихъ вѣ́рнѡ , бл҃гослове́нъ бг҃ъ ѻ҆ц҃ъ на́шихъ .

=сла́ва . П=ло́дъ дх҃о́вныи , и҆ же́ртвꙋ непо ро́чнꙋю пребл҃же́нне зоси́мо , житїѐ своѐ влⷣцѣ прине́слъ є҆сѝ . саваті́е же бг҃омꙋ́ дре , пло́ть свою̀ дх҃ови повинꙋ́лъ є҆сѝ . в̾ воз̾держа́нїи всѧ́цѣмъ по́жилъ є҆сѝ , в̾ трꙋдѣ́хъ и҆ во бдѣ́нїихъ прехва́льне , и҆мѣ́ѧ со́вѣсть чи́стꙋ , и҆ житїѐ непоро́ чнѡ . воспѣва́ѧ , бл҃гослове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . Ѻ҆=рꙋ́жїе чи́стаѧ хранѧ́щее пре́жде врата̀ є҆де́м̾скаѧ , плещѝ дв҃це всѣ́мъ дае́тъ , низ̾ложи́вшимъ врага̀ гꙋби́телѧ по́стническими боре́нїи , и҆ всегда̀ в̾зыва́ющымъ вѣ́рнѡ , бл҃госло ве́нъ пречⷭ҇таѧ пло́дъ чре́ва твоегѡ̀ .

=пѣ́снь , и҃ . і҆рмо́съ . В=ъ пе́щь ѻ҆́гненнꙋю , къ дѣ́темъ є҆вре́йскимъ соше́дшагѡ , и҆ пла́мень на хла́дъ прело́жшагѡ бг҃а , по́йте всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

~Мы́слїю ѡ҆чище́ною премꙋ́дре саваті́е , к̾ бг҃ꙋ приближа́ѧсѧ , и҆ всѣ́мъ всѧ́къ бы́въ , да хрⷭ҇та̀ прїобрѧ́щеши . с̾ похвала́ ми же быва́етъ па́мѧть твоѧ̀ прпⷣбне зоси́мо . пра́веденъ бо ꙗ҆ви́сѧ , и҆ ни́ щымъ пита́тель , и҆ ᲂу҆бо́гимъ застꙋ́п никъ . мꙋ́жества и҆ мꙋ́дрости и҆ цѣломꙋ́ дрїѧ рачи́тель . содѣ́телю и҆ и҆зба́вителю в̾зыва́ѧ , блгⷭ҇ви́те всѧ̀ дѣ́ла гдⷭ҇нѧ гдⷭ҇а , по́йте и҆ превозноси́те є҆гѡ̀ во́ вѣки .

~Сле́зъ твои́хъ ка́пли погаси́ша ѻ҆́гнь грѣхо́вныи , прпⷣбне саваті́е . рѣкꙋ́ же чюде́съ твои́хъ показа́лъ є҆сѝ всѣ́мъ зрѧ́щымъ . и҆ всѧ́кїѧ стра́сти потоплѧ́ю щи , притека́ющым̾ к̾ тебѣ̀ прехва́льне . невоз̾вра́тно же ше́ствовалъ є҆сѝ пꙋ́ть , ведꙋ́щыми стезѧ́ми къ нб҃сѝ , зоси́мо досточю́дне . ѿ ѕлы́хъ и҆ плотьски́хъ до конца̀ ᲂу҆да́лилсѧ є҆сѝ . поѧ̀ , бл҃гослови́те всѧ̀ дѣ́ла гдⷭ҇нѧ гдⷭ҇а , по́йте и҆ превозно си́те є҆гѡ̀ во́ вѣки .

=сла́ва . Б=г҃оно́снагѡ зоси́мꙋ похвала́ми всѝ почте́мъ . ꙗ҆́кѡ бл҃года́ти бжⷭ҇тве ныѧ и҆спо́лнена , и҆ сїѧ́нїи дх҃о́вными просвѣще́на и҆з̾рѧ́дно . саваті́ѧ же ꙗ҆́кѡ вѣ́рꙋ и҆ наде́ждꙋ , и҆ любо́вь стѧжа́вша неразори́мꙋ , и҆ ꙗ҆́кѡ пресвѣ́тлꙋ ѕвѣздꙋ̀ сїѧ́ющꙋ въ дх҃о́вныхъ добродѣ́телехъ и҆зрѧ́днѡ . содѣ́телю и҆ и҆зба́вителю во пїю́ща , дѣ́ти бл҃гослови́те , сщ҃е́ннїи по́йте , и҆ превозноси́те є҆гѡ̀ во́ вѣки .

=и҆ ны́нѣ , боⷢ҇ . С=паси́ мѧ мт҃и бж҃їѧ , спа се́нїю нача́ло мі́рови ꙗ҆́вльшеесѧ . и҆зба влѧ́ющи мѧ̀ молвы̀ нечи́стыхъ стра сте́й , и҆ всѧ́кїѧ проти́вныѧ ско́рби , да сла́влю тѧ̀ бцⷣе .

=пѣ́снь , ѳ҃ . і҆рмо́съ . Б=ез̾нача́льна роди́те лѧ сн҃ъ бг҃ъ и҆ гдⷭ҇ь , вопло́щьсѧ ѿ дв҃цы на́мъ ꙗ҆ви́сѧ , ѡ҆мраче́нныѧ просвѣти́ ти , и҆ собра́ти расточе́нныѧ . тѣ́мъ все хва́льнꙋю бцⷣꙋ велича́емъ .

~Процвѣ́лъ є҆сѝ в̾ по́двизѣхъ по́стниче скихъ прехва́льне саваті́е , ꙗ҆́ко шипо́къ бл҃гово́ненъ , и҆ ꙗ҆́ко ке́дръ бл҃гоꙋха́ненъ , вѣ́рныхъ срⷣца̀ ѡ҆бл҃гоꙋха́лъ є҆сѝ . стрꙋѧ́ ми же сле́зъ твои́хъ прпⷣбне зоси́мо ѡ҆чи́щьсѧ , и҆ ны́нѣ свѣ́та трисо́лнеч нагѡ наслажда́ешисѧ , ѻ҆́ч҃е бг҃омꙋ́дре трⷪ҇чномꙋ пред̾стоѧ̀ престо́лꙋ , свѣтоза́р ными зарѧ́ми просвѣще́нъ .

~Ꙗ҆́кѡ ве́лїе сл҃нце провосїѧ̀ на́мъ , вели́чїемъ по́двигъ страда́нїи твои́хъ , прпⷣбне зоси́мо , всѧ̀ концы̀ просвѣща́ѧ свѣ́томъ бг҃оразꙋ́мїѧ . тѣ́мже и҆ ᲂу҆́меръ ꙗ҆́кѡ жи́въ ꙗ҆влѧ́ешисѧ . саваті́е же пре мꙋ́дре ѿве́рзесѧ тебѣ̀ црⷭ҇твїе нбⷭ҇ное , сконча́вшꙋ тѝ до́брое тече́нїе . ви́дѣвше же а҆́гг҃ли по́двиги трꙋдо́въ твои́хъ , и҆ ᲂу҆диви́шасѧ . тѣ́мже и҆ хрⷭ҇то́съ тебѣ̀ воз̾даѧ́нїе по́чести ꙗ҆́кѡ ᲂу҆го́дникꙋ своемꙋ̀ да́рꙋетъ . сегѡ̀ ра́ди ва́съ прпⷣбнїи ᲂу҆блажа́емъ .

=сла́ва . С=ле́зъ твои́хъ тꙋ́чами грѣхо́в ныи ѻ҆́гнь погаси́лъ є҆сѝ . своемꙋ̀ влⷣцѣ хрⷭ҇тꙋ̀ ᲂу҆годи́лъ є҆сѝ , прпⷣбне саваті́е . крѣ́ пко сокрꙋши́лъ є҆сѝ бѣсо́вскїѧ полкѝ . в̾по́стническихъ же по́двизѣхъ и҆ трꙋ дѣ́хъ процвѣ́лъ є҆сѝ бл҃же́нне зоси́мо , ꙗ҆́кѡ шипо́къ бл҃гоꙋха́ненъ , и҆ ꙗ҆́кѡ ке́дръ в̾ лива́нѣ , ᲂу҆мно́жилъ є҆сѝ ча́да твоѧ̀ добродѣ́тельными чюдесы̀ . тѣ́м̾ же покланѧ́емсѧ ра́цѣ моще́й ва́шихъ , и҆ вѣ́рнѡ ᲂу҆блажа́емъ ва́съ ѻ҆ц҃ы досто чю́днїи .

=и҆ ны́нѣ , боⷢ҇ . П=ощади́ мѧ гдⷭ҇и пощадѝ , є҆гда̀ хо́щеши сꙋди́ти , и҆ не ѡ҆сꙋдѝ менѐ во ѻ҆́гнь , ни ꙗ҆́ростїю твое́ю ѡ҆бличѝ менѐ . мо́литъ тѧ̀ дв҃аѧ чи́сто ро́ждь шаѧ тѧ̀ хрⷭ҇тѐ , и҆ а҆́гг҃льстїи собо́ри , и҆ прпⷣбныхъ ли́кове .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбныхъ ѻ҆ц҃ъ на́шихъ зоси́мы и҆ саваті́ѧ солове́ цкихъ чюдотво́рцевъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

