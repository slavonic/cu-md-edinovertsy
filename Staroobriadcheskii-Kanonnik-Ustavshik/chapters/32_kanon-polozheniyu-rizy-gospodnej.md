Т=ропа́рь , на положе́нїе ри́зы . гла́съ , д҃ .=

~Дне́сь притеце́мъ вѣ́рнїи , к̾ бжⷭ҇твенѣй и҆ цѣльбоно́снѣй ри́зѣ сп҃си́телѧ на́шегѡ бг҃а , бл҃гои҆зво́лившагѡ сїю̀ пло́тїю по носи́ти , и҆ на крⷭ҇тѣ̀ ст҃ꙋ́ю свою̀ кро́вь и҆з̾лїѧ́ти . є҆ю́же и҆скꙋпѝ на́съ ѿ рабо́ты вра́жїѧ . тѣ́м̾ бл҃годарѧ́ще вопїе́м̾ є҆мꙋ̀ , спасѝ странꙋ̀ на́шꙋ , и҆ митрополи́та и҆ гра́дъ . и҆ всѧ̀ лю́ди честно́ю свое́ю ри́зою защитѝ . и҆ спасѝ дш҃ѧ на́шѧ , ꙗ҆́кѡ чл҃ко лю́бецъ =[двⷤа]. сла́ва , и҆ ны́нѣ , то́йже .=

К=ано́нъ , положе́нїю ри́зы гдⷭ҇а на́шегѡ і҆с҃а хрⷭ҇та̀ . гла́съ , д҃ . пѣ́снь , а҃ . і҆рмо́съ . Ѿ=ве́рзꙋ ᲂу҆ста̀ моѧ̀ , и҆ напо́лнѧтсѧ дх҃а , и҆ сло́во ѿры́гнꙋ цр҃цѣ мт҃ри , и҆ ꙗ҆влю́сѧ свѣ́тлѡ торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́въ : М=лⷭ҇тиве гдⷭ҇и , ᲂу҆слы́ши мл҃твꙋ ра́бъ свои́х̾ , молѧ́щихсѧ тебѐ =[покло́н̾].=

~Ѿве́рземъ ᲂу҆ста̀ чл҃цы , и҆ ꙗ҆зы́къ ᲂу҆ѧсни́мъ в̾ наро́читыи де́нь пра́здника на́шегѡ , положе́нїѧ бжⷭ҇твеныѧ ри́зы хрⷭ҇та̀ на́шегѡ свѣ́тлѡ сла́вѧще .

~Сказа́ти хотѧ̀ свою̀ бл҃года́ть вы́шнїи , и҆ прїѧ́тъ ра́бїи ѻ҆́бразъ на́съ ра́ди , на ᲂу҆вѣре́нїе є҆стества̀ чл҃ческагѡ , честнꙋ́ю ри́зꙋ свою̀ вѣ́рнымъ дне́сь дарова̀ .

=сла́ва . Р=и́зꙋ твою̀ чⷭ҇тнꙋ́ю хрⷭ҇тѐ дарова́лъ є҆сѝ на́мъ , сщ҃е́ннѡ ѡ҆гражде́нїе . всѧ́ко сопроти́вныхъ настоѧ́нїе прⷭ҇нѡ побѣж да́ющꙋ , си́лою дх҃о́вною .

=и҆ нн҃ѣ , боⷢ҇ . В=оз̾дви́жена ви́дѧщи , є҆́же на крⷭ҇тѣ̀ твоѐ долготерпѣ́нїе , рыда́ше тебѐ ро́ждьшаѧ зовꙋ́щи , ка́кѡ сꙋди́мь ви́дитсѧ , хотѧ́и всѣ́мъ сꙋди́ти сла́вѣ гдⷭ҇ь .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ в̾ бжⷭ҇твеннѣй ти сла́вѣ , вѣнце́мъ сла́вы сподо́би .

~Влⷣка сы́и по сꙋществꙋ̀ соєдини́всѧ рабо́мъ пло́тїю , и҆ на́ше дѣ́тельствꙋѧ разли́чнѡ спасе́нїе хрⷭ҇тѐ . є҆́же и҆ ны́нѣ промышлѧ́ѧ , свое́ю бжⷭ҇твеною ри́зою , на́мъ чюдодѣ́йствꙋѧ .

~Пло́тїю на́съ ра́ди ꙗ҆вле́исѧ на землѝ , бжⷭ҇твеныѧ ри́зы своеѧ̀ приближе́нїемъ , на́съ ѡ҆ст҃и́лъ є҆сѝ . є҆́йже поклонѧ́ющесѧ хрⷭ҇тѐ , тѧ̀ воспѣва́емъ .

=сла́ва . Ж=иво́тъ соста́вныи ны́нѣ вкꙋсѝ сме́рти плотьскі́ѧ , є҆ю́же живо́тъ и҆сто чи́лъ є҆сѝ ме́ртвымъ воста́нїемъ свои́м̾ хрⷭ҇тѐ . ны́нѣ же ꙗ҆́кѡ животꙋ̀ хода́таѧ , ри́зꙋ свою̀ бг҃отѣле́снагѡ ѻ҆дѣѧ́нїѧ по́далъ є҆сѝ на́мъ .

=и҆ ны́нѣ , боⷢ҇ . И҆=з̾ тебѐ дв҃о ѡ҆бновле́нїе ꙗ҆́вѣ ꙗ҆ви́сѧ , вои́стинꙋ бг҃ъ пло́тїю раж да́емь , и҆ на крⷭ҇тъ воз̾выша́емь , низ̾ лага́ѧ бѣ́совы , бг҃ора́дованнаѧ влⷣчце .

=сѣда́ленъ . гла́съ , д҃ . С=ше́дыи с̾ нб҃сѐ за млрⷭ҇дїе млⷭ҇ти , бл҃гоꙋтро́бне сп҃се , пло́ти своеѧ̀ прест҃ы́ѧ дне́сь бжⷭ҇твенꙋю ри́зꙋ гра́дꙋ чтꙋ́щемꙋ тѧ̀ , и҆ лю́демъ хрⷭ҇тои҆ме ни́тымъ , сокро́вище по́далъ є҆сѝ ꙗ҆́кѡ тве́рдо всеѻ҆рꙋ́жїе . ѿ неѧ́же почерпа́юще ѡ҆сщ҃е́нїе , сїю̀ вѣ́рою те́плѣ всѝ почи та́емъ .

=пѣ́снь , д҃ . і҆рмо́съ . Н=еи҆зслѣ́дномꙋ бж҃їю совѣ́тꙋ , є҆́же ѿ дв҃ы воплоще́нїе тебѐ вы́шнѧгѡ , пррⷪ҇къ а҆вва́кꙋмъ дивѧ́сѧ вопїѧ́ше , сла́ва си́лѣ твое́й гдⷭ҇и .

~Ꙗ҆́кѡ многоцѣ́нно сокро́вище стѧжа́в̾ хрⷭ҇тѐ , чтꙋ́щїи тѧ̀ гра́дъ москва̀ ри́зꙋ твою̀ влⷣко , вѣ́рою ѡ҆блобыза́етъ , и҆ бл҃года́ть прїе́млетъ .

~Ви́дите чю́днаѧ всѝ лю́дїе , и҆ дх҃о́внѡ ны́нѣ воз̾весели́тесѧ . хрⷭ҇та̀ пою́ще даро ва́вшаго на́мъ , ꙗ҆́кѡ многоцѣ́нное бога́тство , бжⷭ҇твеныѧ пло́ти своеѧ̀ ѻ҆дѣѧ́нїе .

=сла́ва . Б=г҃овидѣ́нїѧ сла́вы дре́вле , те́мно твои́хъ за́днихъ сподо́бисѧ мѡѷсе́й проси́въ . мы́же но́выи і҆зра́иль , ны́нѣ лице́мъ в̾ лицѐ твою̀ честнꙋ́ю ри́зꙋ и҆зба́вителѧ на́шегѡ ви́димъ ꙗ҆́снѡ .

=и҆ ны́нѣ , боⷢ҇ . Р=аз̾дра́сѧ рꙋкописа́нїе а҆да́ мово , копїе́мъ прободе́нꙋ тѝ влⷣко , бцⷣа вопїѧ́ше , ᲂу҆ крⷭ҇та̀ пред̾стоѧ́щи гдⷭ҇и , и҆ болѣ́зненѡ восклица́ющи .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твеннѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ родила̀ є҆сѝ без̾лѣ́тнагѡ сн҃а , всѣ́мъ воспѣва́ющымъ тѧ̀ ми́ръ подава́юща .

~Просвѣти́сѧ дне́сь правосла́вныхъ со́н мище . є҆рети́ческїи же по́лкъ да посра ми́тсѧ , поклонѧ́емꙋ ви́дѧ бжⷭ҇твенꙋю ри́зꙋ твою̀ влⷣко , пло́тїю на́мъ ꙗ҆́вльша госѧ .

~Ты̀ влⷣко на́мъ твои́мъ рабѡ́мъ даро ва́лъ є҆сѝ ᲂу҆тверже́нїе ри́зꙋ , бг҃овочело вѣ́ченїѧ своегѡ̀ , бжⷭ҇твеное ѡ҆гражде́нїе , и҆ дш҃а́мъ спасе́нїе , и҆ тѣлесе́мъ и҆сцѣ ле́нїе .

=сла́ва . В=оспле́щемъ дне́сь рꙋка́ми , и҆ воскли́кнемъ гла́сомъ хвале́нїѧ гдⷭ҇ви . се́бо вои́стинꙋ прїи́де и҆ ꙗ҆ви́сѧ , всѧ̀ ѡ҆зарѧ́ѧ вѣ́рныѧ , бжⷭ҇твеныѧ ри́зы положе́нїемъ .

=и҆ ны́нѣ , боⷢ҇ . П=ло́тїю є҆го́же родила̀ є҆сѝ сы́на бг҃ора́дованнаѧ ꙗ҆́кѡ ви́дѣ , на́ дре вѣ воз̾дви́жена , пла́чемъ и҆спо́лнисѧ , и҆ долготерпѣ́нїю є҆гѡ̀ дивлѧ́шесѧ вои́сти нꙋ . тѣ́мже велича́ше є҆гѡ̀ схожде́нїе .

=пѣ́снь , ѕ҃ . і҆рмо́съ . Б=жⷭ҇твеное сѐ и҆ все чⷭ҇тно́е соверша́юще пра́зднество , бг҃омꙋ́ дрїи бж҃їѧ мт҃ре , прїиди́те рꙋка́ми во спле́щемъ , ѿ неѧ̀ ро́ждьшагосѧ вѣ́рою сла́вѧще .

~Ме́ртвымъ живо́тъ восїѧ̀ . слѣпы́м̾ же свѣ́тъ прише́ствова . немощны́мъ лю́тѣ врачевство̀ ѿве́рзесѧ . и҆ всѣ́мъ спасе́нїе дне́сь прибли́жисѧ .

~Вода́мъ тѧ̀ животекꙋ́щїи и҆сто́чникъ свѣ́мы влⷣко , и҆ почита́емъ бжⷭ҇твенꙋю ри́зꙋ твою̀ , ѿ неѧ́же и҆сцѣле́нїѧ всегда̀ вѣ́рнїи почерпа́емъ .

=сла́ва . С=тра́нствꙋетъ всѧ́къ ра́зꙋмъ , живоно́сныѧ пло́ти твоеѧ̀ ви́дѧ бжⷭ҇твеное ѻ҆дѣѧ́нїе . и҆ просвѣще́нїе и҆сточа́ѧ поклонѧ́ющымсѧ тебѣ̀ .

=и҆ ны́нѣ , боⷢ҇ . П=риста́нище бꙋ́ди ми все непоро́чнаѧ , в̾ пꙋчи́нѣ лю́тыхъ пла́ваю щꙋ . ꙗ҆́же бѣ́дствꙋющꙋю всю̀ тва́рь , ржⷭ҇тво́мъ свои́мъ бг҃ороди́тельнице спа сла̀ є҆сѝ .

=конда́къ . гла́съ , д҃ . Ѻ҆=дѣѧ́нїе нетлѣ́нїѧ , спаси́тельнагѡ цѣле́нїѧ , всѣ́мъ чл҃кѡмъ , влⷣко дарова́лъ є҆сѝ , своѐ бжⷭ҇твеное сокро́вище чⷭ҇тнꙋ́ю ри́зꙋ , є҆́же є҆́сть хито́нъ . є҆ю́же живоно́снꙋю и҆ ст҃ꙋ́ю пло́ть вочелове́ченїѧ своегѡ̀ ѡ҆дѣ́ѧти бл҃гои҆зво́лилъ є҆сѝ . тоѧ̀ жела́нїемъ прїе́млюще свѣ́тлѡ пра́зднꙋемъ . стра́ хомъ же и҆ любо́вїю ꙗ҆́кѡ бл҃года́телю воспѣва́юще зове́мъ тѝ хрⷭ҇тѐ , сохранѝ во смире́нїи митрополи́та , и҆ всѧ̀ лю́ди , по вели́цѣй свое́й млⷭ҇ти .

=и҆́кос̾ . ѽ= пресла́вное чю́до , каково̀ бж҃їе дарова́нїе рꙋ́с̾стѣй землѝ дарова́сѧ , ри́ за є҆ю́же без̾грѣ́шныи гдⷭ҇ь ѡ҆дѣ́емь , сїю̀ небл҃года́рнїи лю́дїе ѿ да́льнихъ стра́нъ , ꙗ҆́кѡ да́ръ нѣ́кїи в̾ цр҃ьствꙋющїи гра́дъ москвꙋ̀ принесо́ша . тогда̀ ᲂу҆́бѡ є҆ѧ̀ бл҃говѣ́рныи цр҃ь миха́илъ , со ѻ҆ц҃е́мъ свои́мъ филаре́томъ патрїа́рхомъ , не ꙗ҆́кѡ зе́менъ да́ръ , но ꙗ҆́кѡ нбⷭ҇нꙋю жи́знь вели́кимъ жела́нїемъ , и҆ со свидѣ́тельствомъ дх҃о́внымъ ра́достнѡ прїѧ́ста , и҆ бг҃олѣ́пнымъ покланѧ́нїемъ влⷣцѣ хрⷭ҇тꙋ̀ бг҃ꙋ на́шемꙋ , бл҃года́рьстве наѧ хвале́нїѧ воз̾да́ша , си́це гл҃юще . сла́ва ти гдⷭ҇и , ꙗ҆́кѡ премно́гїѧ ра́ди бл҃гости твоеѧ̀ рꙋ́с̾скꙋю странꙋ̀ на́шꙋ на зира́еши . сла́ва ти влⷣко , ꙗ҆́кѡ бл҃ги́мъ сокро́вищемъ ст҃ы́ни своеѧ̀ держа́вꙋ , ю҆́же да́лъ є҆сѝ на́мъ ѡ҆богаща́еши . сла́ва ти ст҃ы́и , ꙗ҆́кѡ бг҃отѣле́снꙋю свою̀ ри́зꙋ , на спасе́нїе на́мъ дарова́лъ є҆сѝ , по вели́цѣй свое́й млⷭ҇ти .

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Всѧ́къ гра́дъ ра́дꙋетсѧ пра́зднꙋѧ вѣ́рнѡ съ но́вымъ сїѡ́номъ , цр҃їе и҆ кнѧ́зи , бога́тїи и҆ ᲂу҆бо́зїи . ꙗ҆́вльшꙋсѧ дне́сь бжⷭ҇твеномꙋ твоемꙋ̀ хрⷭ҇тѐ ѻ҆дѣѧ́нїю , свѣтода́тельными и҆сцѣле́нїи . ~Черто́гъ бж҃їи и҆збра́нныи , в̾ честнѣ́мъ се́мъ черто́зѣ , вѣ́рою ри́зꙋ твою̀ влⷣко положе́нꙋ а҆рхїєре́йскима ѡ҆сщ҃е́нныма рꙋка́ма . ю҆́же почита́емъ , ꙗ҆́кѡ бл҃го чести́выи покро́въ .

~Ѻ҆бновлѧ́етсѧ всѧ́къ пристꙋпа́ѧ вѣ́рою , и҆ ст҃ы́и ѡ҆блобыза́ѧ ковче́гъ , держа́щїи твою̀ влⷣко хрⷭ҇тѐ свѣтови́днꙋю ѻ҆де́ждꙋ . ~Скве́рны всѧ́кїѧ дш҃е́вныѧ чисти́тельна є҆́сть , твоѧ̀ влⷣко хрⷭ҇тѐ бжⷭ҇твенаѧ ѻ҆де́жда , покрыва́ющаѧ живоно́сное и҆ пречⷭ҇тое тѣ́ло твоѐ .

=сла́ва . С=щ҃е́нницы в̾ пра́вдꙋ ѡ҆блецы́те сѧ всѝ , и҆ прпⷣбнїи воз̾ра́дꙋйтесѧ свѣ́ тлѡ , се́бо дарова̀ на́мъ свѣти́льникъ хрⷭ҇то́съ , ст҃ы́ѧ пло́ти своеѧ̀ ѻ҆де́ждꙋ , дш҃а́мъ и҆ тѣлесе́мъ во спасе́нїе .

=и҆ нн҃ѣ , боⷢ҇ . Б=г҃ороди́тельнице дв҃о , тебѐ чтꙋ́щїи гра́дъ , гла́да и҆ трꙋ́са и҆ ѡ҆ѕло бле́нїѧ всѧ́кагѡ спаса́й , и҆ ꙗ҆зы́ческагѡ нахожде́нїѧ , и҆ сопроти́внагѡ вре́да .

=пѣ́снь , и҃ . і҆рмо́съ . Ѻ҆́=троки бл҃гочести́ выѧ в̾ пещѝ , ржⷭ҇тво̀ бг҃оро́диче спасло̀ є҆́сть . тогда̀ ᲂу҆́бо ѡ҆бразꙋ́емо , ны́нѣ же дѣ́йствꙋемо , вселе́ннꙋю всю̀ воз̾дви́же пѣ́ти , гдⷭ҇а воспѣва́йте дѣ́ла , и҆ превоз носи́те є҆гѡ̀ во́ вѣки .

~Соверше́нъ сы́и по сꙋществꙋ̀ , бг҃ъ и҆ чл҃къ ви́дѣнъ бы́сть , соверше́но спаса́ѧ по ѡ҆боемꙋ̀ своѧ̀ вои́стинꙋ сво́йства , ꙗ҆́кѡ бг҃ъ бо , бг҃очл҃ческїи ѻ҆́бразъ ᲂу҆вѣ рѧ́ѧ . и҆ бжⷭ҇твеныѧ пло́ти своеѧ̀ ри́зꙋ на́мъ , ꙗ҆́кѡ стѣ́нꙋ и҆ покро́въ дарова́лъ є҆сѝ .

~Воз̾несѝ ро́гъ бж҃їи сло́ве , и҆сповѣ́даю щих̾ тѧ̀ бг҃а и҆ чл҃ка , и҆ бжⷭ҇твеней ри́зѣ твое́й поклонѧ́ющихсѧ =[покло́н̾],= є҆ю́же и҆сцѣле́нїе всѣ́мъ вѣ́рнымъ дарова́сѧ . и҆ ᲂу҆праздни́же пога́ньскаѧ шата́нїѧ , не вѣ́дꙋщихъ твоеѧ̀ си́лы бжⷭ҇твеныѧ .

=сла́ва . С=вѣ́титсѧ твоѧ̀ собо́рнаѧ и҆ а҆пⷭ҇льскаѧ цр҃кви , положе́нїемъ ри́зы твоеѧ̀ . сла́вы бо свѣ́тъ на́мъ дарова́лъ є҆сѝ хрⷭ҇тѐ , бжⷭ҇твеныѧ пло́ти твоеѧ̀ ѻ҆дѣѧ́нїе , є҆ю́же на́съ просвѣтѝ во спасе́нїе . мы́же вѣ́рою и҆ любо́вїю тꙋ̀ почита́емъ .

=и҆ ны́нѣ , боⷢ҇ . В=и́дѣвши ᲂу҆снꙋ́вша на́ древѣ хрⷭ҇та̀ , и҆́же всѣ́мъ бо́дрость пода ва́юща , бжⷭ҇твенꙋю и҆ спасе́нꙋю , мт҃и все непоро́чнаѧ , восклица́нїемъ пла́каше и҆ взыва́ше , что̀ сїѐ но́вое чю́до , ѡ҆жи влѧ́ѧи всѧ̀ ᲂу҆мира́етъ хотѧ̀ .

=пѣ́снь , ѳ҃ . і҆рмо́съ . В=сѧ́къ зе́менъ , да взыгра́етсѧ дх҃омъ просвѣща́емъ . да ликовствꙋ́етъ же , беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре . и҆ да пое́тъ , ра́дꙋисѧ пре бл҃же́ннаѧ , бцⷣе чⷭ҇таѧ прⷭ҇нѡ дв҃о .

~Пое́мъ бг҃ꙋ пѣ́снь бл҃года́рнꙋю , и҆зво́ли вшемꙋ бога́тство превели́ко на́мъ пода́ти , стѣ́нꙋ не ѡ҆бори́мꙋ , и҆ небла́з нено ᲂу҆тверже́нїе , бжⷭ҇твеныѧ пло́ти своеѧ̀ ѻ҆дѣѧ́нїе , є҆ѧ́же чтꙋ́ще вѣ́рнїи велича́емъ .

=ѽ= па́че ᲂу҆ма̀ чюде́съ твои́хъ гдⷭ҇и , и҆́же сотворѝ на́мъ , на тѧ̀ надѣ́ющымсѧ . ꙗ҆́коже бо и҆мѣ̀ неи҆зрече́нно ржⷭ҇тво̀ , та́кѡ стра́ннѡ всѣ́мъ показа̀ , бжⷭ҇тве ныѧ пло́ти своеѧ̀ ри́зꙋ , ко и҆сцѣле́нїю и҆ просвѣще́нїю чтꙋ́щымъ тѧ̀ .

=сла́ва . П=ред̾ложи́сѧ ны́нѣ честна́ѧ ра́ка , держа́щи бжⷭ҇твенꙋю ри́зꙋ и҆зба́вителѧ на́шего хрⷭ҇та̀ . и҆ ꙗ҆́кѡ и҆сто́чникъ свѣ́та , зарю̀ и҆сцѣле́нїемъ и҆спꙋща́ющи , и҆ тмꙋ̀ недꙋ́гомъ ѿгонѧ́ющи . є҆ѧ́же любо́вїю цѣлꙋ́емъ .

=и҆ ны́нѣ , боⷢ҇ . П=росвѣтѝ чⷭ҇таѧ , и҆́же лю бо́вїю чтꙋ́щихъ и҆ велича́ющихъ тѧ̀ , и҆ раз̾рꙋшѝ стрⷭ҇ти на́шѧ . тѣ́мъ ѻ҆трокови́ це ᲂу҆кротѝ бꙋ́рю , и҆ лꙋка́вагѡ собла́зны ѿ среды̀ ѿженѝ . а҆га́рѧн̾скаѧ ча́да , ты̀ бцⷣе покорѝ , странѣ̀ на́шей , мл҃твами сѝ .

=ѿпꙋ́стъ : Б=л҃гои҆зво́ливый поноси́ти честнꙋ́ю и҆ сла́внꙋю , и҆ многоцѣле́бнꙋю ри́зꙋ свою̀ , є҆́же є҆́сть хїтѡ́нъ . и҆ поло жи́тисѧ є҆́й въ сла́вномъ и҆ преи҆мени́ томъ црⷭ҇твꙋющемъ гра́дѣ москвѣ̀ . гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ тѝ мт҃ре , и҆ всѣ́хъ ст҃ы́хъ , поми́лꙋй и҆ спасѝ на́съ .

