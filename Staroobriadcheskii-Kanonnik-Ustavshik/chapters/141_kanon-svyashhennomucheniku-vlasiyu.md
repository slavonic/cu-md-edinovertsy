Т=ропа́рь , сщ҃енномч҃нкꙋ вла́сїю . глаⷭ҇ , д҃ .=

=И҆= нра́вѡмъ прича́стникъ , и҆ прⷭ҇то́лѡмъ намѣ́стникъ а҆пⷭ҇лѡмъ бы́въ , дѣѧ́нїемъ ѡ҆брѣ́те бг҃одх҃нове́нне , в̾ видѣ́нїихъ во схо́дъ . сегѡ̀ ра́ди сло́во и҆́стины и҆справ лѧ́ѧ , за вѣ́рꙋ пострада́лъ є҆сѝ до́ крове , сщ҃енномч҃нче вла́сїе , молѝ хрⷭ҇та̀ бг҃а да спасе́тъ дш҃ѧ на́шѧ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , д҃ . пѣ́снь , а҃ . і҆рмо́съ . М=о́рѧ чермна́гѡ пꙋчи́нꙋ , немо́крыми стопа́ми дре́вле ше́ствовавъ і҆и҃ль , крⷭ҇то ѡ҆бра́зно мѡѷсе́ѡвыма рꙋка́ма , а҆мали́ ковꙋ си́лꙋ в̾ пꙋсты́ни побѣди́лъ є҆́сть .

=запѣ́въ : С=т҃ы́и сщ҃енномꙋ́чениче вла́сїе , молѝ бг҃а ѡ҆ на́съ =[покло́н̾].=

~Хвале́нїѧ согла́сїе дне́сь хрⷭ҇то́ви прине се́мъ , сла́внꙋю вла́сїѧ мꙋ́драго творѧ́ще па́мѧть , мѡѷсе́йски празднолю́бцы пою́ще пѣ́снь бг҃ꙋ на́шемꙋ , ꙗ҆́кѡ просла́ висѧ .

~До́лнимъ презира́тель вла́сїе , и҆ хрⷭ҇то́въ рачи́тель , ꙗ҆́кѡ ст҃ль и҆ мꙋ́ченикъ и҆ па́стырь , є҆́же дѣ́лом̾ показа́нїе , и҆ пред ло́жь бжⷭ҇твенꙋю трапе́зꙋ , на снѣде́нїе созыва́етъ на́съ .

=сла́ва . Ж=итїѐ добродѣ́тельми ѡ҆чи́стил̾ є҆сѝ , и҆ сосꙋ́дъ ꙗ҆ви́сѧ потре́бенъ . бжⷭ҇тве нагѡ мѵ́ра на воспрїѧ́тїе , честна́гѡ слꙋже́нїѧ мꙋ́дре , ѻ҆де́ждꙋ же кровьмѝ мꙋче́нїѧ и҆спестри́лъ є҆сѝ .

=и҆ ны́нѣ , боⷢ҇ . В=оста̀ ѿ ѻ҆́ч҃а паде́нїѧ , бг҃ороди́тельнице чⷭ҇таѧ , и҆ ѿ клѧ́твы и҆зба́висѧ ꙗ҆́вѣ прама́тернїѧ , прест҃а́ѧ твои́мъ ржⷭ҇тво́мъ , ро́дъ ве́сь чл҃ческїи .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и сщ҃енномꙋ́чениче вла́сїе , ꙗ҆́кѡ всѝ по́ бз҃ѣ к̾тебѣ̀ прибѣга́ем̾ , ты́ бо мо́ли ши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . В=есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи , ты́ ми крѣ́ пость гдⷭ҇и , и҆ прибѣ́жище и҆ ᲂу҆тверже́нїе .

~Ꙗ҆́кѡ вѣ́домъ бг҃ови , сщ҃е́нствовати хрⷭ҇то́ви пома́засѧ , и҆ наꙋчи́сѧ дх҃омъ , са́м̾ сѧ кро́вїю ѡ҆ст҃и́лъ є҆сѝ .

~Оу҆че́ньми вои́стинꙋ , сбы́тїемъ мꙋ́д рыхъ дѣ́лъ твои́хъ , цр҃кви бы́лъ є҆сѝ , мч҃нкъ и҆ ᲂу҆чи́тель вла́сїе .

=сла́ва . Ѻ҆́=бразъ бл҃гоче́стїѧ цр҃кви хрⷭ҇то́ вѣ бы́лъ є҆сѝ , сщ҃е́ннꙋю ѻ҆де́ждꙋ свою̀ кровьмѝ ᲂу҆ѧсни́л̾ є҆сѝ , страда́нїи твои́х̾ .

=и҆ ны́нѣ , боⷢ҇ . Р=о́ждьши на землѝ пребо га́тагѡ бг҃а чⷭ҇таѧ , чл҃ческое паде́нїе на нб҃са̀ возвела̀ є҆сѝ .

=сѣда́ленъ . гла́съ , и҃ . Б=л҃гоче́стїѧ сы́и про зѧбе́нїе че́стнѡ , нече́стїѧ ꙗ҆ви́сѧ потре би́тель , вла́сїе прехва́лне , си́лою дх҃о́в ною , на сꙋди́щи бо и҆́дольскꙋю ле́сть ѡ҆бличи́лъ є҆сѝ , и҆ бл҃годерзнове́ннѡ пѣ́ти трⷪ҇цꙋ проповѣ́далъ є҆сѝ . тѣ́мже и҆ без̾зако́ннымъ преда́всѧ стрⷭ҇тоте́рпче , ѕвѣ́рѧ ᲂу҆мори́лъ є҆сѝ , ѕлонача́льнагѡ ѕмі́ѧ . сегѡ̀ ра́ди вопїе́м̾ ти , молѝ хрⷭ҇та̀ бг҃а , согрѣше́нїемъ ѡ҆ставле́нїе дарова́ ти , чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . С=л҃нца ѻ҆́блаче разꙋ́ мнагѡ , бжⷭ҇твенагѡ свѣ́та свѣ́щникъ , златосїѧ́нен̾ , нескве́рнаѧ , небла́зненаѧ , пренепоро́чнаѧ влⷣчце . ѡ҆мраче́ннꙋю дш҃ꙋ мою̀ , ѡ҆слѣпле́нꙋю страстьмѝ , безстра́ стїѧ заре́ю ѡ҆зарѝ молю́сѧ , и҆ ѡ҆сквер не́ное срⷣце моѐ ѡ҆мы́й то́ки ᲂу҆миле́нїѧ , и҆ покаѧ́нїѧ слеза́ми , и҆ ѿ скве́рны мѧ ѡ҆чи́сти дѣ́лъ мои́хъ . да любо́вїю зовꙋ́ ти , бцⷣе прⷭ҇нѡ дв҃о , молѝ хрⷭ҇та̀ бг҃а , согрѣше́нїемъ ѡ҆ставле́нїе дарова́ти , тѧ́ бо и҆́мамъ наде́ждꙋ ра́бъ тво́й .

=пѣ́снь , д҃ . і҆рмо́с̾ . В=оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднаго , ста̀ в̾ чинꙋ̀ свое́мъ , досто́йнѡ взыва́ю щи , сла́ва си́лѣ твое́й гдⷭ҇и .

~Оу҆твержа́емь жезло́мъ и҆́стиннымъ , мѡѷсе́йски низ̾ложи́лъ є҆сѝ пре́лести ѕмїю̀ , вла́сїе ᲂу҆го́дниче хрⷭ҇то́въ , ѡ҆бли чи́въ мꙋчи́телѧ , и҆ наста́вль но́выѧ лю́ди .

~Слове́снымъ тѧ и҆ безслове́снымъ бл҃го да́телѧ , є҆́же къ бг҃ꙋ присвое́нїе показа̀ бл҃же́нне , и҆справле́нїи твои́хъ . тѣ́мже ᲂу҆́бѡ прїѧ́лъ є҆сѝ , и҆сцѣле́нїемъ дарова́ нїѧ .

=сла́ва . В=о ᲂу҆до́лѣ и҆дѣ́же положи́сѧ бо лѣ́знь , сꙋ́щымъ ѡ҆ хрⷭ҇тѣ̀ твои́мъ ѻ҆в ца́мъ пра́веднѡ . всѐ ѻ҆́ч҃е , ᲂу҆дави́лъ є҆сѝ сло́вомъ бл҃года́ти , без̾зако́нїѧ те́рнїе .

=и҆ ны́нѣ , боⷢ҇ . Ꙗ҆́=кѡ ра́й посредѝ цр҃кви насажде́нъ ꙗ҆ви́сѧ , ро́ждьши дре́во жи́з ни препѣ́таѧ . ѿ него́же ᲂу҆́бѡ вкꙋси́ вше , позна́хомъ хрⷭ҇та̀ бг҃а на́шегѡ .

=пѣ́снь , є҃ . і҆рмо́съ . Т=ы̀ гдⷭ҇и ми свѣ́тъ в̾ ми́ръ прише́лъ є҆сѝ , свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ , вѣ́рою во спѣва́ющыѧ тѧ .

~На па́жити бжⷭ҇твенѣй , просте́ръ предѣ́ лы ста́да своегѡ̀ ст҃лю , бг҃омꙋ́дренѡ ле́сть ѿгна́лъ є҆сѝ ѿ всеѧ̀ землѝ .

~Оу҆че́ньми мꙋ́дре ст҃лю , ста́до твоѐ ᲂу҆тверди́лъ є҆сѝ въ вѣ́рѣ , се́ бо и҆ жены̀ ле́сть попра́ша .

=сла́ва . Л=юбо́вїю хрⷭ҇то́вою снѣда́емы же ны̀ , къ подо́бїю прихо́дѧтъ по́двигъ твои́хъ ѻ҆́ч҃е , закала́емы ᲂу҆се́рднѡ хрⷭ҇то́ви .

=и҆ ны́нѣ , боⷢ҇ . О=у҆мертви́сѧ вои́стинꙋ ржⷭ҇тво́мъ ти влⷣчце , наи́тїе сме́ртное . свѣ́томъ бо тма̀ разорѧ́ема ви́дитсѧ .

=пѣ́снь , ѕ҃ . і҆рмо́съ . П=ожрꙋ́ти со́ гласомъ хвале́нїѧ гдⷭ҇и , цр҃кви вопїе́тъ ти , ѿ бѣсо́вскїѧ кро́ви ѡ҆чи́щшисѧ , млⷭ҇тїю ѿ ре́бръ и҆сте́кшею ти кро́вїю .

~Красото́ю разли́чныхъ ра́нъ тѣле́сныхъ , та́йныѧ ѻ҆де́жды твоеѧ̀ ᲂу҆краси́лъ є҆сѝ , лѣпотꙋ̀ , и҆ ѻ҆бою́дꙋ ст҃лю вѣнча́сѧ бл҃го да́тїю .

~Вѣ́рою хрⷭ҇то́вою ꙗ҆́кѡ прїѡбрѣ́те жены̀ , стра́ждꙋщыѧ с̾ тобо́ю ѻ҆́ч҃е , и҆ ᲂу҆се́рднѡ ᲂу҆ме́рша вла́сїе . любо́вїю творѧ́щихъ па́ мѧть твою̀ сохранѝ .

=сла́ва . Р=е́вностїю хрⷭ҇то́вою разже́гшесѧ мч҃нцы , ласка́тельныѧ льстѝ пре́лесть ѿве́ргше , мꙋ́камъ томле́нїѧ запали́ша кро́вїю .

=и҆ ны́нѣ , боⷢ҇ . К=рѣ́пость моѧ̀ вои́стинꙋ ты̀ , и҆ пѣ́нїе є҆сѝ бг҃ороди́телнице . на тѧ́ бо наде́ждꙋ мою̀ возложи́хъ , и҆ воз вы́сихъ тобо́ю на врагѝ моѧ̀ ро́гъ мо́й .

=конда́къ . гла́съ , и҃ . С=щ҃е́нїѧ пома́за нїемъ , и҆ мꙋче́нїѧ кро́вїю ᲂу҆краси́сѧ сла́ вне вла́сїе , и҆ сїѧ́еши всю́дꙋ , в̾ вы́шнихъ ликꙋ́ѧ . и҆ на́съ назира́й , и҆́же в̾ хра́мъ тво́й прише́дшыѧ , и҆ в̾ не́мъ ти непре ста́нно зовꙋ́щыѧ , всѣ́хъ на́съ соблюдѝ .

=и҆́косъ . С=о тща́нїемъ бра́тїе собери́тесѧ , и҆ хра́мъ мч҃нка дости́гните , ꙗ҆́кѡ да сегѡ̀ воспое́мъ дне́сь , ꙗ҆́кѡ да бл҃года́ тїю є҆гѡ̀ наслади́мсѧ , дш҃ѧ бо спаса́ет̾ и҆ тѣлеса̀ , ѿ страсте́й многоразли́чныхъ , ꙗ҆́кѡ мч҃нкъ , ꙗ҆́кѡ прпⷣбенъ , ꙗ҆́кѡ вѣ́рен̾ ст҃ль и҆ побо́рникъ , вопїю́щымъ є҆мꙋ̀ ѿ дш҃и чи́сты , всѣ́хъ на́съ соблюдѝ .

=пѣ́снь , з҃ . і҆рмо́съ . В=пещѝ а҆враа́мскїѧ си дѣ́ти перси́дстѣй , любо́вїю бл҃говѣ́рїѧ па́че не́жели пла́менемъ ѡ҆палѧ́еми взыва́хꙋ , бл҃гослове́нъ є҆сѝ въ цр҃кви сла́вы твоеѧ̀ гдⷭ҇и .

~Дв҃дски тебѣ̀ взыва́емъ , ѽ ѻ҆́ч҃е вла́сїе любо́вїю , гдⷭ҇ви ꙗ҆ви́сѧ ты̀ подо́бникъ . и҆ стопы̀ твоѧ̀ не позна́шѧсѧ , и҆́бо стезѧ̀ твоѧ̀ ѡ҆́ гдⷭ҇ѣ ꙗ҆ви́сѧ на вода́хъ .

~Сп҃совою насла́ждьшасѧ мч҃нцы бл҃года́ тїю , вои́стинꙋ ра́дость в̾мѣни́сте , напа́ сти мꙋче́нїе . чю́до же ꙗ҆́кѡ превы́ше чл҃ка , крове́мъ прело́жьшымсѧ во мле ко̀ ᲂу҆жа́снѡ .

=сла́ва . М=т҃рьне ᲂу҆́бѡ къ мꙋче́нїю дерзно ве́нїе зрѧ́ще , вѣ́рою хрⷭ҇то́вою дѣ́ти . и҆ тогѡ̀ бл҃голѣ́пїѧ наслажда́ютсѧ , ко влⷣцѣ ра́дꙋющесѧ тща́хꙋсѧ .

=и҆ ны́нѣ , боⷢ҇ . В=ы́шнѧгѡ ѡ҆сщ҃е́нно бжⷭ҇твеное селе́нїе ра́дꙋисѧ . тобо́ю бо даде́сѧ ра́дость бцⷣе вопїю́щымъ ти , бл҃гослове́на ты̀ в̾ жена́хъ , пренепоро́ч наѧ влⷣчце .

=пѣ́снь , и҃ . і҆рмо́съ . Р=ꙋ́цѣ распросте́ръ данїи́лъ , льво́ва зїѧ́нїѧ в̾ ро́вѣ затчѐ , ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ , и҆́же бл҃гоче́стїѧ люби́ тели ѻ҆́троцы взыва́юще , бл҃гослови́те всѧ̀ дѣ́ла гдⷭ҇нѧ гдⷭ҇а .

~Рꙋ́цѣ распросте́ръ ѱало́мски , пред̾ ли це́мъ бж҃їимъ ѻ҆́ч҃е , прине́слъ є҆сѝ сщ҃ен нодѣ́йствꙋѧ , кро́вїю свое́ю мл҃твы своѧ̀ хрⷭ҇то́ви . тѣ́мже ча́шꙋ мꙋ́дре спасе́нꙋю и҆́спивъ , вопїѧ́ше , бл҃гослови́те всѧ̀ дѣ́ла гдⷭ҇нѧ гдⷭ҇а =[два́жды].=

=сла́ва . В=дови́цѣ ревнꙋ́юще бл҃гоче́стнѡ , бжⷭ҇твенꙋю па́мѧть твою̀ соверша́емъ вѣ́рно бг҃ора́дованне вла́сїе . и҆ са́мъ ᲂу҆́бо ѡ҆бѣща́нїѧ , є҆́же сотворѝ к̾ не́й , и҆ с̾не́ю к̾ на́мъ дарова́нїи бл҃ги́ми , на́мъ бꙋ́ди на́ помощь .

=и҆ ны́нѣ , боⷢ҇ . Б=ѧ́ше є҆стество̀ чл҃ческое , є҆́же пре́жде ѡ҆сꙋжде́нное паде́нїемъ пре стꙋпле́нїѧ . ѡ҆брѣ́те же бцⷣе ржⷭ҇тво́мъ твои́м̾ , бл҃гослове́нїе вои́стинꙋ . и҆ пое́т̾ ра́достнѡ , бл҃гослови́те всѧ̀ дѣ́ла гдⷭ҇нѧ гдⷭ҇а .

=пѣ́снь , ѳ҃ . і҆рмо́съ . К=а́мень нерꙋкосѣ́ч ныѧ горы̀ , ѿ несѣко́мыѧ тѧ дв҃цы краеꙋго́льныи ѿсѣче́сѧ хрⷭ҇то́съ , совокꙋ пи́въ раз̾стоѧ́щаѧсѧ є҆стества̀ . тѣ́мъ веселѧ́щесѧ , тѧ̀ бцⷣе велича́емъ .

~Ꙗ҆́коже въ пи́щи ра́йстѣй , и҆ въ не́й црⷭ҇твїе , вла́сїе мꙋ́дре ст҃лю , наслѣ́дїе ᲂу҆гото́ваѧ , на заколе́нїе потечѐ ѡ҆́ гдⷭ҇ѣ ра́дꙋѧсѧ .

~Горды́ню посѣка́ше ты̀ бл҃же́нне дх҃о́в нымъ мече́мъ , воз̾несе́ннꙋю сꙋ́етнѡ , и҆ несты́днѡ без̾бо́жїе . свои́ми кровьмѝ , назнамена́въ бл҃гоче́стїе .

=сла́ва . В=ла́сїе мꙋ́дре ст҃лю , со стра́ждꙋ щыми съ тобо́ю жена́ми , в̾кꙋ́пѣ и҆ съ дѣтьмѝ бжⷭ҇твеными , бл҃гослове́ньми хва́лѧщыѧ тѧ вѣнча́ти помоли́сѧ , ꙗ҆́кѡ ѿ нача́ла тебѣ̀ сло́во воспѣ́вших̾ .

=и҆ нн҃ѣ , боⷢ҇ . В=ъ ржⷭ҇твѣ̀ дв҃а ꙗ҆ви́сѧ , ꙗ҆́кѡ пре́жде ржⷭ҇тва̀ бцⷣе , и҆ по ржⷭ҇твѣ̀ та́ко же , ᲂу҆ста́вленыѧ зако́ны є҆стества̀ , преше́дши влⷣчце , тѣ́мже тѧ всѝ вели ча́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ сщ҃енномч҃нка вла́сїѧ , є҆пкⷭ҇па севасті́й скагѡ , и҆ всѣ́хъ ст҃ы́хъ , поми́лꙋй и҆ спа сѝ на́съ , ꙗ҆́кѡ бл҃гъ и҆ чл҃колю́бецъ .

