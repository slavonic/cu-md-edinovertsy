<document xmlns="http://www.ponomar.net/culiturgical">
<p>Т<red>ропа́рь, ма́рїи магдалы́не. гла́съ, а҃.</red></p>

<p><red>Х</red>рⷭ҇то́ви и҆́же на́съ ра́ди ѿ дв҃ы рожде́н номꙋ, честна́ѧ магдалы́ни ма́рїе послѣ́ довала є҆сѝ. тогѡ̀ ѡ҆правда́нїѧ и҆ зако́ ны хранѧ́щи. тѣ́мже дне́сь ра́дꙋющесѧ, всест҃ꙋ́ю ти па́мѧть пра́зднꙋем̾, восхва лѧ́юще вѣ́рою и҆ любо́вїю тѧ̀ почита́емъ <red>[два́жды].</red></p>

<p><red>сла́ва, и҆ ны́нѣ, боⷢ҇. Г</red>аврїи́лꙋ провѣща́в шꙋ ти дв҃о, є҆́же ра́дꙋисѧ. и҆ со́ гласомъ воплоща́шесѧ всѣ́хъ влⷣка, въ тебѣ̀ ст҃ѣ́мъ кїѡ́тѣ, ꙗ҆́коже речѐ пра́ведныи дв҃дъ. ꙗ҆ви́сѧ простра́ннѣйши небе́съ, поноси́вши зижди́телѧ своегѡ̀. сла́ва все́льшемꙋсѧ в̾ тѧ̀, сла́ва проше́дшемꙋ и҆з̾ тебѐ, сла́ва свободи́вшемꙋ на́съ ржⷭ҇тво́мъ  твои́мъ.</p>

<p>К<red>ано́нъ. гла́съ, и҃. пѣ́снь, а҃. і҆рмоⷭ҇. В</red>о́дꙋ проше́дъ, ꙗ҆́кѡ по́ сꙋхꙋ, и҆з̾ є҆гѵ́петска ѕла̀ и҆збѣжа́въ, і҆и҃льтѧнинъ вопїѧ́ше, и҆зба́вителю бг҃ꙋ на́шемꙋ пое́мъ.</p>

<p><red>запѣ́в̾: С</red>т҃а́ѧ пра́веднаѧ равноа҆пⷭ҇льнаѧ ма́рїе, молѝ бг҃а ѡ҆ на́съ <red>[покло́н̾].</red></p>

<p><red>Б</red>жⷭ҇твеными ᲂу҆крашена̀ добро́тами, и҆ свѣтоли́тїи сїѧ́ющи бжⷭ҇твеными, ѡ҆чер нѣ́вшее мѝ срⷣце, твои́ми моли́твами ма́рїе  ѡ҆зарѝ.</p>

<p><red>Ѡ҆</red>ст҃и́ тѧ сло́во ѻ҆́ч҃ее, ѿ дꙋхо́в̾ ѕло́бы, и҆зба́вль ꙗ҆́вѣ. є҆мꙋ́же ᲂу҆чени́ца бы́вши, дарова́нїи ст҃а́гѡ дх҃а и҆спо́лнисѧ.</p>

<p><red>сла́ва. В</red>о́дъ и҆спо́лньшисѧ животво́р ных̾, ѿ и҆сто́чника незави́стна, и҆́же за милосе́рдїе наземлѝ ꙗ҆́вльшагосѧ влⷣки, грѣха̀ мꙋ́тныѧ и҆з̾сꙋши́ла є҆сѝ то́ки.</p>

<p><red>и҆ ны́нѣ, боⷢ҇. М</red>т҃рь и҆́же є҆стество́мъ содѣ́телѧ, пое́мъ тѧ̀ ѻ҆трокови́це. при мири́вшꙋю бг҃ови, ѿпа́дшее є҆стество̀ чл҃ческое, бг҃ороди́тельнице всенепоро́ч наѧ  влⷣчце.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃а́ѧ пра́веднаѧ равноа҆пⷭ҇льнаѧ ма́рїе, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́ше гѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>бⷭ҇номꙋ крꙋ́гꙋ верхо тво́рче гдⷭ҇и, и҆ цр҃кви зижди́телю, ты̀ менѐ ᲂу҆твердѝ в̾ любвѝ свое́й. жела́нїем̾ сы́и кра́й, и҆ вѣ́рнымъ ᲂу҆тверже́нїе, є҆ди́не  чл҃колю́бче.</p>

<p><red>В</red>оз̾люби́вши пе́рвѣе бл҃ги́мъ вино́в ника, и҆́же на́ше бл҃госе́рднѡ є҆стество̀ ѡ҆божи́вша. послѣ́довала є҆сѝ є҆мꙋ̀ ᲂу҆се́р днѡ ма́рїе, тогѡ̀ повинꙋ́вшисѧ бжⷭ҇тве нымъ  велѣ́нїемъ  <red>[два́жды].</red></p>

<p><red>сла́ва. Р</red>ыда́ющи гро́ба и҆зба́вителева дости́гла є҆сѝ. пе́рвѣе ви́дѣвши бжⷭ҇тве ное ѻ҆трокови́це воскрⷭ҇нїе. тѣ́мже бл҃говѣ́стница ꙗ҆ви́сѧ вопїю́щи, хрⷭ҇то́съ воста́лъ є҆́сть, рꙋка́ма восплещи́те.</p>

<p><red>и҆ ны́нѣ, боⷢ҇. С</red>паса́етъ мѧ̀ сло́во вопло́ щьшеесѧ пречⷭ҇таѧ, ѿ твои́хъ пречи́ стыхъ крове́й. бога́тствомъ бл҃гости, раз̾рѣша́ѧ ѡ҆сꙋжде́нїе пе́рвагѡ паде́нїѧ. є҆го́ же непреста́ннѡ молѝ, спастѝ ста́до  своѐ.</p>

<p><red>сѣда́ленъ. гла́съ, и҃. Ѡ҆</red>бнища́вшемꙋ сло́ вꙋ, премно́гимъ милосе́рдїемъ, ма́рїе магдалы́ни, ꙗ҆́вѣ ꙗ҆́кѡ ᲂу҆чени́ца и҆́сти нна послꙋжи́ла є҆сѝ. зрѧ́щи же сегѡ̀ на крⷭ҇тѣ̀ воз̾несе́на, и҆ во́гробѣ положе́на, рыда́ше слезѧ́щи. тѣ́мже тѧ̀ почи та́емъ, и҆ твоѐ соверша́емъ вѣ́рою тор жество̀, мѷроно́сице сла́внаѧ. молѝ хрⷭ҇та̀ бг҃а, грѣхо́въ ѡ҆ставле́нїе пода́ти, чтꙋ́щымъ любо́вїю ст҃ꙋ́ю па́мѧть твою̀.</p>

<p><red>сла́ва, и҆ ны́нѣ, боⷢ҇. Ѡ҆</red>бнови́ла є҆сѝ пре чⷭ҇таѧ, бжⷭ҇твенымъ ржⷭ҇тво́мъ сѝ, и҆стлѣ́ вшее страстьмѝ землены́хъ ме́ртвеное сꙋщество̀. и҆ воз̾дви́гла є҆сѝ всѧ̀ ѿ сме́рти, к̾ жи́зни нетлѣ́нней. тѣ́мже тѧ̀ по́долгꙋ ᲂу҆блажа́емъ всѝ, дв҃о пре просла́вленаѧ, ꙗ҆́коже прорекла̀ є҆сѝ.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и смо тре́нїѧ твоегѡ̀ та́инство, разꙋмѣ́хъ дѣ́ла твоѧ̀, и҆ просла́вихъ твоѐ бжⷭ҇тво̀.</p>

<p><red>Б</red>ез̾смꙋще́нїѧ и҆мы́и, мирьска́гѡ сꙋ́еть ства мы́сль. прише́дшемꙋ ми́ра всегѡ̀ спастѝ  ѿ́лести,  послꙋжи́ла  є҆сѝ.</p>

<p><red>М</red>ы́ющисѧ слеза́ми, гро́ба живо́тнагѡ дости́гши, а҆́гг҃ла ᲂу҆зрѣ́ла є҆сѝ воз̾вѣ ща́юща,  хрⷭ҇то́во  ма́рїе  воскрⷭ҇нїе.</p>

<p><red>сла́ва. С</red>рⷣце твоѐ непоро́чнѡ, во ѡ҆пра вда́нїихъ хрⷭ҇то́вѣхъ бы́сть. и҆ того̀ є҆ди́ нагѡ вожделѣ́ла є҆сѝ, кра́снагѡ добро́ тою  достосла́внаѧ.</p>

<p><red>и҆ ны́нѣ, боⷢ҇. Д</red>рема́нїемъ лѣ́ности мѧ̀ со́нъ грѣхо́вныи, ѻ҆трокови́це пости́же. бо́дреною моли́твою сѝ, воз̾ста́ви мѧ к̾ покаѧ́нїю.</p>

<p><red>пѣ́снь, є҃. і҆рмо́съ. В</red>скꙋ́ю мѧ ѿри́нꙋ, ѿ лица̀ твоегѡ̀ свѣ́те незаходѧ́и, покры́ ла мѧ є҆́сть чюжа́ѧ тма̀ ѻ҆каѧ́ннагѡ. но ѡ҆брати́ мѧ и҆ к̾ свѣ́тꙋ заповѣде́й ти пꙋтѝ  моѧ̀  напра́ви  молю́тисѧ.</p>

<p><red>П</red>ра́баба и҆́же сїю̀ словесы̀ прельсти́в шагѡ, и҆ и҆з̾гна́вша ѿ раѧ̀ дре́вле, зрѧ́ щи нога́ма попира́ема чи́стыхъ же́нъ, нра́въ мꙋ́жескїи стѧжа́вшими. с̾ни́ми вѣ́чнѡ  ра́дꙋетсѧ.</p>

<p><red>О</red>у҆ме́ршагѡ и҆ во́ гробѣ затворе́нагѡ, всѣ́мъ жи́знь в̾дыха́ющагѡ, ᲂу҆ѧзвлѧ́е ма любо́вїю, сла́дцѣй є҆гѡ̀ любвѝ, при ноша́еши мѵ́рѡ магдалы́ни, чⷭ҇тна́ѧ ма́ рїе, и҆ сле́зныѧ пролива́еши а҆рома́ты.</p>

<p><red>сла́ва. П</red>о́ страсти бжⷭ҇твенѣй, по стра шнѣ́мъ сп҃совѣ воз̾несе́нїи, прехо́диши сло́во всю́дꙋ честно́е воз̾вѣща́ющи. и҆ мно́ги ᲂу҆ловлѧ́ющи, прельща́ющыѧсѧ не вѣ́дѣнїем̾, ꙗ҆́кѡ сло́вꙋ ᲂу҆чн҃ца сла́внаѧ.</p>

<p><red>и҆ ны́нѣ, боⷢ҇. И҆</red>збавлѧ́етъ мѧ̀ па́дша, к̾ грѣхо́внымъ многоплете́нымъ паде́ жемъ, и҆́же и҆з̾ тебѐ роди́тисѧ, бл҃гои҆з̾ во́ливыи за без̾мѣ́рнꙋю млⷭ҇ть, прест҃а́ѧ ѻ҆трокови́це. є҆го́же ᲂу҆молѝ всѧ́когѡ вре́да и҆зба́витисѧ, вѣ́рою пою́щым̾ тѧ.</p>

<p><red>пѣ́снь, ѕ҃. і҆рмо́с̾. Ѡ҆</red>чи́сти мѧ сп҃се, мно́ га бо без̾зако́нїѧ моѧ̀, и҆ и҆з̾ глꙋбины̀ ѕѡ́лъ воз̾веди́ мѧ молю́сѧ, к̾ тебѣ́ бо воз̾ва́хъ и҆ ᲂу҆слы́ша мѧ, бж҃е спасе́нїѧ  моегѡ̀.</p>

<p><red>Г</red>л҃ъ твои́хъ ѡ҆роше́нїе, печа́ли ва́ръ ѿѧ́тъ ᲂу҆ченико́мъ честна́ѧ. ꙗ҆́коже возопѝ, хрⷭ҇то́съ воста́лъ є҆́сть. живо́тъ ꙗ҆ви́сѧ, ꙗ҆́сное ѡ҆блиста̀ сл҃нце <red>[два́жды].</red></p>

<p><red>сла́ва. С</red>ѐ твоѧ̀ свѣтоза́рнаѧ па́мѧть восїѧ̀, просвѣща́ющи вѣ́рныѧ, и҆́же въ не́й пою́щыѧ тѧ̀. и҆ тмꙋ̀ ѿгонѧ́щи лꙋка́выхъ бѣ́съ и҆скꙋше́нїѧ, досточю́д наѧ.</p>

<p><red>и҆ ны́нѣ, боⷢ҇. С</red>щ҃е́ньство мы́сленѡ, и҆ неприкоснове́ннѡ ѡ҆чи́стилище, свѣ́щ никъ свѣтови́денъ ꙗ҆ви́сѧ. и҆ мо́стъ к̾ бг҃ꙋ преводѧ́и, и҆сповѣ́дающыѧ тѧ̀ бцⷣꙋ пренепоро́чнаѧ.</p>

<p><red>конда́къ. гла́съ, г҃. П</red>ред̾стоѧ́щи пресла́в наѧ ᲂу҆ крⷭ҇та̀ сп҃сова, со и҆нѣ́ми мно́ги ми, и҆ мт҃ри гдⷭ҇ни с̾ пострада́ющи, и҆ сле́ зы точа́щи, сїѐ в̾ похвалꙋ̀ приноша́ше гл҃ющи, что̀ сѐ є҆́сть стра́нное чю́до, соде ржа́и всю̀ тва́рь, пострада́ти и҆зво́ли, сла́ва  держа́вѣ  твое́й  чл҃колю́бче.</p>

<p><red>и҆́косъ. В</red>лⷣка хрⷭ҇то́съ и҆ цр҃ь созда́нїю, не ѡ҆ста́вль нб҃са̀ сни́де ꙗ҆́коже и҆зво́ли. и҆ пло́ть тлѣ́ннꙋю воспрїѧ́т̾ во́лею, є҆го́же ви́дѣвши мт҃и непоро́чнаѧ, на крⷭ҇тѣ̀ пригвожда́ема, с̾ дв҃ами честны́ми пред̾ стоѧ́щи,  и҆ магдалы́нѧ ма́рїѧ пла́чꙋ щи. то́й бо тꙋ̀ сꙋ́щи, и҆ теплѣ́йшꙋ вѣ́ рꙋ показа́ющи при́снѡ, послѣ́доваше хрⷭ҇то́ви, и҆ гро́бъ зрѧ́ше, ѡ҆жида́ющи и҆ вопїю́щи, пострада́ти и҆зво́лилъ є҆сѝ, сла́ва держа́вѣ твое́й чл҃колю́бче.</p>

<p><red>пѣ́снь, з҃. і҆рмо́съ. Д</red>ѣ́ти є҆вре́йскїѧ в̾ пещѝ, попра́вше и҆ пла́мень дерзнꙋ́вше, и҆ на́ росꙋ ѻ҆́гнь прело́жше вопїѧ́хꙋ, бла гослове́нъ є҆сѝ гдⷭ҇и бж҃е во́ вѣки.</p>

<p><red>Н</red>едꙋ́ги ѿгна́ла є҆сѝ раз̾ли́чны, с̾поспѣ́ шествꙋюшаго тѝ сло́ва и҆мꙋ́щи. є҆мꙋ́же пред̾стои́ши ны́нѣ, вопїю́щи мѷроно́си це, блгⷭ҇ве́нъ є҆сѝ гдⷭ҇и бж҃е во́вѣки <red>[двⷤа].</red></p>

<p><red>сла́ва. Е҆</red>ди́на ви́дѣла є҆сѝ пре́жде и҆нѣ́х̾, живота̀ на́шегѡ хрⷭ҇та̀ воста́вша. вертогра́дарѧ же тогѡ̀ непщева́ла є҆сѝ вопїю́щи. бл҃гослове́нъ є҆сѝ гдⷭ҇и бж҃е во́ вѣки.</p>

<p><red>и҆ ны́нѣ, боⷢ҇. О</red>у҆ста́вила є҆сѝ тече́нїе сме́ртное, без̾сме́ртнагѡ бг҃а ꙗ҆́кѡ за че́нши, и҆ ро́ждьши чи́стаѧ. є҆мꙋ́же всѝ пое́мъ, бл҃гослове́нъ є҆сѝ гдⷭ҇и бж҃е во́ вѣки.</p>

<p><red>пѣ́снь, и҃. і҆рмоⷭ҇. С</red>е́дмь седми́цею пе́щь, халдѣ́йскїи мꙋчи́тель, бг҃очести́вымъ лю́тѣ раз̾жжѐ. си́лою же лꙋ́чшею спасе́ ныхъ ви́дѣвъ, творцꙋ̀ и҆ и҆зба́вителю вопїѧ́ше, дѣ́ти бл҃гослови́те, сщ҃е́ннїи воспо́йте лю́дїе, и҆ превозноси́те є҆гѡ̀ во́ вѣки.</p>

<p><red>С</red>вѣ́тлѡ ꙗ҆ви́сѧ житїѐ твоѐ, зарѧ́ми ѡ҆блиста̀ ѽ магдалы́но, добродѣ́тель ныхъ дѣѧ́нїи, бжⷭ҇твенаѧ проповѣ́да нїѧ, и҆́же к̾ бж҃їю манове́нїю, и҆ лꙋча́ми є҆́же к̾зижди́телю любвѐ. є҆мꙋ́же пое́ши со а҆́гг҃лы, сщ҃е́ннїи по́йте лю́дїе, и҆ пре возноси́те є҆гѡ̀ во́ вѣки <red>[два́жды].</red></p>

<p><red>сла́ва. О</red>у҆ крⷭ҇та̀ пред̾стоѧ́ше, зрѧ́щи не пра́ведное сла́внаѧ заколе́нїе, и҆́же себѐ и҆з̾лїѧ́вшаго, за неи҆зрече́ннꙋю млⷭ҇ть, и҆ стона́нїи и҆ слеза́ми ѡ҆б̾лива́ема, что̀ стра́нное вопїѧ́ше мр҃і́е чю́до, ка́кѡ ᲂу҆мерщвѧ́етсѧ и҆ ᲂу҆мира́етъ, и҆́же сме́рть ᲂу҆мертви́выи, живо́тъ сы́и є҆стество́м̾.</p>

<p><red>и҆ ны́нѣ, боⷢ҇. Ꙗ҆́</red>кѡ бж҃їю мт҃рь тѧ̀, є҆ди номꙋ́дренѡ сла́вимъ, и҆ тва́ри вы́шши чⷭ҇таѧ. ѡ҆ тебѣ́ бо ѡ҆сꙋжде́нїе є҆́же ѿ а҆да́ма потреби́сѧ, и҆ ѿстꙋ́пльшее при сво́исѧ чл҃кѡмъ сꙋщество̀ пою́ще, сщ҃е́н нїи бл҃гослови́те лю́дїе, и҆ превозноси́те є҆гѡ̀  во́  вѣки.</p>

<p><red>пѣ́снь, ѳ҃. і҆рмо́съ. О</red>у҆диви́сѧ ᲂу҆́бѡ ѡ҆ се́мъ не́бо, и҆ землѝ ᲂу҆жасо́шасѧ кон цы̀, ꙗ҆́кѡ бг҃ъ ꙗ҆ви́сѧ чл҃кѡмъ пло́тїю, чре́во же твоѐ бы́сть простра́ннѣе нб҃съ, тѣ́мъ тѧ̀ бцⷣе, а҆́гг҃лъ и҆ чл҃къ чино нача́лїѧ  велича́емъ.</p>

<p><red>К</red>ъ бжⷭ҇твенѣй приложи́сѧ ны́нѣ ра́до сти, к̾ ра́йстѣй широтѣ̀ простра́ннѣй, къ мы́сленымъ и҆ преми́рнымъ ѡ҆би́те лемъ, и҆дѣ́же прпⷣбныхъ чи́нове, и҆дѣ́же є҆́сть гла́съ чи́стъ свѣ́тлѡ пра́зднꙋю щихъ, ма́рїе бг҃оно́снаѧ. тѣ́мже тѧ̀ всѝ ᲂу҆блажа́емъ.</p>

<p><red>Н</red>и что́же пред̾почла̀ є҆сѝ, сꙋ́щихъ на землѝ па́че любвѐ хрⷭ҇та̀ бг҃а. но тогѡ̀ є҆ди́нагѡ снѣда́ема добро́тами, и҆ непре мѣ́ннѡ всечⷭ҇тна́ѧ посыла́емыми лꙋча́ ми. стопа́мъ сегѡ̀ вопїѧ́ше послѣ́дꙋю щи,  тѧ̀  велича́ю  многомлⷭ҇тиве.</p>

<p><red>сла́ва. Ѡ҆</red>боже́нїѧ полꙋчи́вши бг҃отво́р наѧ, и҆ пото́ка напи́вшисѧ бл҃года́ти, и҆ мзды̀ болѣ́знемъ прїе́мши бг҃онача́ль нѡ. и҆ а҆пⷭ҇льскимъ чино́мъ с̾чета́ема ма гдалы́ни, ᲂу҆чени́це сло́ва, любо́вїю чтꙋ́ щыѧ тѧ̀, твои́ми мл҃твами сохранѝ.</p>

<p><red>и҆ ны́нѣ, боⷢ҇. Ꙗ҆́</red>кѡ мт҃и пострада́вшаго за ны̀, дш҃етлѣ́нныхъ страсте́й мѧ̀ спа сѝ. ꙗ҆́кѡ млⷭ҇тива разрѣшѝ согрѣше́нїи мои́хъ плени́цы. ꙗ҆́кѡ бла́га ᲂу҆блажѝ ны́нѣ ѡ҆ѕлобле́нꙋю мѝ д́ш҃ꙋ, бѣсо́вски ми и҆скꙋше́нїи, дв҃о бцⷣе, да пою́ тѧ всепѣ́тꙋю.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́ѧ мѷроно́сицы и҆ равноа҆пⷭ҇льныѧ, ма́рїи магдалы́ни, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>