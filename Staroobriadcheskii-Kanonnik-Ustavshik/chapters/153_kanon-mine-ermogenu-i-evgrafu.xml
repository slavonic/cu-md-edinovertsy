<document xmlns="http://www.ponomar.net/culiturgical">
<p>Т<red>ропа́рь мч҃нкамъ, ми́не,</red></p>

<p><red>є҆рмоге́нꙋ и҆ є҆ѵ̾гра́фꙋ. гла́съ, и҃.</red></p>

<p><red>В</red>оз̾держа́нїемъ стра́сти ѻ҆гнепа́льныѧ ᲂу҆мертви́вше, и҆ стремле́нїѧ двиза́нїи хрⷭ҇то́вы мч҃нцы. прїѧ́ша бл҃года́ть недꙋ́ ги ѿгони́ти немощны́м̾, и҆ жи́ви сꙋ́ще и҆ по кончи́нѣ чюдодѣ́йствовати. вои́с тинꙋ чю́до пресла́внѡ, ꙗ҆́кѡ ко́сти на́ги и҆сточа́ютъ и҆сцѣле́нїѧ. сла́ва є҆ди́номꙋ премꙋ́дромꙋ  бг҃ꙋ  <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́н̾. гла́съ, а҃. пѣ́снь, а҃. і҆рмоⷭ҇. Л</red>ю́ты рабо́ты и҆збы́въ і҆и҃ль, и҆ непроходи́мое про́йде ꙗ҆́кѡ по́ сꙋхꙋ. врага̀ зрѧ̀ пото плѧ́ема, пѣ́снь въ весе́лїи пое́тъ бг҃ꙋ, чюдотворѧ́щемꙋ мы́шцею высо́кою, ꙗ҆́кѡ  просла́висѧ.</p>

<p><red>запѣ́въ: С</red>т҃і́и мч҃нцы, моли́те бг҃а ѡ҆ на́съ <red>[покло́н̾].</red></p>

<p><red>В</red>ѣнцы̀ сла́вы ᲂу҆кра́шенїи, и҆ престо́лꙋ бж҃їю пред̾стоѧ́щи, бжⷭ҇твенымъ свѣ́ томъ и҆спо́лненїи. любо́вїю свѣтоно́с нꙋю па́мѧть ва́шꙋ творѧ́щыхъ, ѡ҆мра че́нїѧ  страсте́й  мч҃нцы  и҆зба́вите.</p>

<p><red>Б</red>жⷭ҇твеное лю́бѧще зва́нїе, бж҃їю добро́ тꙋ жела́юще, житїѧ̀ кра́снаѧ ѿтрѧсо́ сте, всю̀ си́лꙋ ꙗ҆вле́ннꙋ. и҆ сме́ртїю бесконе́чнꙋю жи́знь мч҃нцы ѡ҆брѣто́сте.</p>

<p><red>сла́ва.  Б</red>жⷭ҇твеною  ре́вностїю  распалѧ́е ми, ѻ҆́гнь нече́стїѧ ᲂу҆гаси́ша. и҆ свѣти́ ла свѣ́та сїѧ́юща ꙗ҆ви́шасѧ свѣ́тла всѣ́мъ чл҃кѡмъ, є҆рмоге́нъ и҆ ми́на веле мꙋ́дренїи.</p>

<p><red>и҆ ны́нѣ, боⷢ҇. И҆</red>зба́вити ѻ҆трокови́це всенепоро́чнаѧ стрⷭ҇те́й ѡ҆держа́нїѧ ра́бъ твои́хъ, своегѡ̀ сн҃а прилѣ́жнѡ молѝ гдⷭ҇а и҆ влⷣкꙋ. є҆го́же ѿ твои́хъ пречⷭ҇тыхъ крове́й воплоти́ла є҆сѝ на́мъ примѣси́в шагосѧ  пло́тїю.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и мч҃нцы, ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́ бо мо́лите ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. П</red>ервовѣ́чномꙋ ѿ ѻ҆ц҃а рожде́нꙋ нетлѣ́ннѡ сн҃ꙋ, и҆ въ послѣ́д нѧѧ ѿ дв҃ы, воплоще́нꙋ без̾ сѣ́мене, хрⷭ҇тꙋ̀ бг҃ꙋ возопїе́мъ, воз̾дви́гнꙋвыи ро́гъ  на́шъ  ст҃ъ  є҆сѝ  гдⷭ҇и.</p>

<p><red>З</red>аре́ю нбⷭ҇ною просвѣти́вшесѧ мч҃нцы, тмꙋ̀ разори́ша и҆́дольскїѧ льстѝ. и҆ сїѧ́ нїе на́мъ и҆сцѣле́нїи ѡ҆блиста́ша пою́ щымъ всѧ́ческихъ бг҃ꙋ, ст҃ъ є҆сѝ гдⷭ҇и <red>[два́жды].</red></p>

<p><red>сла́ва. М</red>е́ртвости жива́гѡ послѣ́дꙋѧ влⷣки ми́но чю́дне посѣка́ешисѧ, и҆ гла вꙋ̀ мꙋчи́телѧ сокрꙋша́еши врага̀. ᲂу҆тве ржа́ѧ но́зѣ своѝ на тве́рдѣмъ мꙋче́нїѧ пꙋтѝ  мч҃нче  мꙋ́жески.</p>

<p><red>и҆ ны́нѣ, боⷢ҇. Е҆</red>ди́нꙋ въ жена́хъ тѧ̀ кра́сныи краснꙋ̀ ѡ҆брѣ́тъ, плотоно́сецъ и҆з̾ ᲂу҆тро́бы твоеѧ̀ про́йде ѻ҆трокови́це хрⷭ҇то́съ. бжⷭ҇твеными красота́ми про свѣща́ѧ ро́дъ на́шъ. тѣ́мъ тѧ̀ почи та́емъ.</p>

<p><red>сѣда́ленъ. гла́съ, и҃. П</red>резрѣ́вше сла́вꙋ мирскꙋ́ю, ѡ҆крили́вшесѧ сла́вою бжⷭ҇тве ною, ми́на и҆ є҆рмоге́нъ и҆ сла́вныи є҆ѵ̾ гра́фъ. ᲂу҆се́рднымъ нра́вомъ тѧ́гость претерпѣ́ша лю́тыхъ мꙋче́нїи, пло́ти непощадѣ́вше. тѣ́мже по кончи́нѣ во глꙋбинꙋ̀ морскꙋ́ю в̾ве́ржени бы́вше, напра́вишасѧ к̾ бжⷭ҇твеномꙋ хотѣ́нїю. и҆́мже вѣ́рою возопїе́мъ, моли́те хрⷭ҇та̀ бг҃а, грѣхо́въ ѡ҆ставле́нїе дарова́ти, чтꙋ́ щымъ любо́вїю ст҃ꙋ́ю па́мѧть ва́шꙋ.</p>

<p><red>сла́ва, и҆ ны́нѣ, боⷢ҇. В</red>ъ напа́сти много плете́нныѧ впа́дъ, ѿ вра́гъ неви́димых̾ и҆ ви́димыхъ, молво́ю содержи́мь є҆́смь без̾мѣ́рных̾ согрѣше́нїи мои́хъ. и҆ ꙗ҆́кѡ къ те́пломꙋ застꙋпле́нїю, и҆ покро́вꙋ моемꙋ̀ чⷭ҇таѧ, и҆ приста́нищꙋ притека́ю твое́й бл҃гости. тѣ́мъ прест҃а́ѧ и҆́же и҆з̾ тебѐ вопло́щшагосѧ без̾ сѣ́мене, молѝ ѡ҆ всѣ́хъ рабѣ́хъ свои́хъ, непреста́ннѡ пою́щыхъ тѧ̀ бцⷣе пречⷭ҇таѧ, молѧ́щи є҆гѡ̀ прилѣ́жно, грѣхо́въ ѡ҆ставле́нїе да рова́ти, поклонѧ́ющымсѧ вѣ́рою ржⷭ҇твꙋ̀ твоемꙋ̀.</p>

<p><red>пѣ́снь, д҃. і҆рмо́съ. Ж</red>е́ѕлъ и҆з̾ ко́рене і҆єс се́ѡва, и҆ цвѣ́тъ ѿ негѡ̀ хрⷭ҇тѐ ѿ дв҃ы прозѧ́блъ є҆сѝ, и҆з̾ горы̀ хва́льныѧ при сѣ́нныѧ ча́сты прїи́де вопло́щьсѧ, ѿ без̾мꙋ́жныѧ беспло́тныи бг҃ъ, сла́ва си́лѣ  твое́й  гдⷭ҇и.</p>

<p><red>З</red>ако́ны воз̾вѣща́ѧ свѣтоза́рныѧ, без̾ зако́ннѡ твоѝ ѻ҆́чи и҆збодены̀ ми́но претерпѣ́лъ є҆сѝ. серде́чнїи ѻ҆́чи к̾ свѣ́тꙋ незаходи́момꙋ и҆мѣ́ѧ, прилѣ́жнѡ смо трѧ́юща, и҆ поѧ̀ ра́достнѡ сла́ва си́лѣ твое́й гдⷭ҇и. <red>Ꙗ҆</red>ви́сѧ ꙗ҆зы́къ тво́й ѻ҆гне́мъ дх҃о́внымъ премꙋ́дре и҆зощре́нъ внегда̀ ѿсѣщи́сѧ. гл҃аше бо поѧ̀ бж҃їѧ чюдеса̀, и҆ мꙋчи́телѧ безꙋ́мїе приводѧ̀ во бл҃гоче́ стнꙋю сла́вꙋ, ꙗ҆́вѣ тво́рческꙋю.</p>

<p><red>В</red>ельмѝ стрⷭ҇тоте́рпецъ нога́мъ ѿсѣца́ет сѧ є҆рмоге́нъ, ѕмїи́нꙋю попира́ѧ главꙋ̀. и҆ пꙋ́ть гото́вѧ нра́вомъ неꙋкло́нным̾, мꙋче́нїѧ в̾водѧ́щь къ жи́зни нбⷭ҇ныѧ свѣ́тлости.</p>

<p><red>сла́ва. Н</red>еꙋѧ́звленꙋ соблюда́ющꙋ дш҃ꙋ хрⷭ҇то́съ тебѣ̀ ꙗ҆влѧ́етсѧ, твоѧ̀ ꙗ҆́звы ми́но и҆сцѣлѧ́ѧ, мꙋ́жески же терпѣ́ти тебѣ̀ повелѣва́ѧ. ꙗ҆́кѡ да тебѐ ра́ди спа сены̀, млⷭ҇ти хоти́тель всѣ́хъ зрѧ́щихъ содѣ́лаетъ.</p>

<p><red>и҆ ны́нѣ, боⷢ҇. Ж</red>е́злъ и҆з̾ ко́рене і҆єссе́ова и҆зрасти́ла є҆сѝ. прозѧ́бши сади́телѧ всѧ́кой тва́ри, ᲂу҆вѧди́вшагѡ сады̀ не пло́днагѡ ра́зꙋма. вѣ́рꙋ же на́мъ и҆́сти ннꙋ всади́вша бл҃гоче́стнѡ, чⷭ҇таѧ дв҃о всепѣ́таѧ.</p>

<p><red>пѣ́снь, є҃. і҆рмо́съ. Б</red>г҃ъ сы́и ми́ра, ѻ҆ц҃ъ щедро́тамъ, вели́каго совѣ́та ти а҆́гг҃ла, ми́ръ подава́юща, посла́лъ є҆сѝ на́мъ. тѣ́мъ бг҃оразꙋ́мїѧ к̾ свѣ́тꙋ наставлѧ́е ми, ѿ́нощи ᲂу҆́тренююще, славосло́вимъ тѧ̀  чл҃колю́бче.</p>

<p><red>Ч</red>то̀ в̾сꙋ́е смꙋща́ешисѧ вопїѧ́хꙋ в̾кꙋ́пѣ сꙋдїѝ без̾зако́нномꙋ мч҃нцы; си́лꙋ по даѧ́и пред̾стои́тъ на́мъ, є҆ди́нъ в̾ крѣ́ пости непобѣди́мъ сы́и. є҆го́же ра́ди ра́ны  терпи́мъ  крѣ́пцѣ.</p>

<p><red>Б</red>ѧ́ше спѣ́шно преложе́нїе и҆ чю́дно є҆р моге́на ко́ гдⷭ҇ꙋ. ба́нею бо ѡ҆чища́етсѧ, и҆ сꙋдо́мъ бжⷭ҇твенымъ первосщ҃е́нїѧ свѣ́тъ воспрїе́млетъ. ᲂу҆че́нїемъ ѡ҆зарѧ́етъ и҆́же в̾ нощѝ  лю́тыхъ  сꙋ́щыѧ.</p>

<p><red>сла́ва. В</red>иті́йскїи ѡ҆ста́вльше неи҆скꙋ́с ныи ᲂу҆́мъ, не кни́жникъ мре́жами ᲂу҆ло ви́стесѧ, ᲂу҆мꙋ́дрившꙋ дх҃ꙋ ва́съ ꙗ҆́кѡ во и́стинꙋ мч҃нкъ, и҆ ко всѧ́кой мꙋ́камъ бꙋ́ри, си́льны въ крѣ́пости содѣ́лавшꙋ вѣ́ры  ра́ди.</p>

<p><red>и҆ ны́нѣ, боⷢ҇. С</red>т҃ы́хъ а҆́гг҃лъ дв҃о чи́стаѧ преи҆мꙋ́щи ꙗ҆ви́ласѧ є҆сѝ, ро́ждьши со вѣ́та вели́кагѡ вѣ́стника бг҃а є҆м̾ма нꙋ́ила. и҆ чл҃ки нбⷭ҇ны свои́мъ сни́тїемъ содѣ́лавша, ѻ҆трокови́це за милосе́рдїе не и҆сповѣ́димое.</p>

<p><red>пѣ́снь, ѕ҃. і҆рмо́съ. О</red>у҆тро́ба і҆ѡ́нꙋ мла де́нца невредѝ, морскі́и ѕвѣ́рь, і҆а́кѡва прїѧ́тъ. въ дв҃цꙋ ᲂу҆́бѡ все́льсѧ сло́во, и҆ пло́ть прїи́мъ, про́йде сохранѝ неи҆стлѣ́ ннꙋ. и҆́же бо непострада̀ и҆стлѣ́нїѧ, ро́ждьшꙋю  сохранѝ  неврежде́ннꙋ.</p>

<p><red>С</red>па́слъ є҆сѝ і҆ѡ́нꙋ ѿ ѕвѣ́рѧ тридне́внѡ, воѡ҆бража́юща погребе́нїе твоѐ всеси́ль не. тѣлеса́ же мч҃нкъ в̾ пꙋчи́нꙋ в̾ве́рже на, напра́вилъ є҆сѝ к̾ ти́хомꙋ приста́ни щꙋ погребе́нїю, и҆дѣ́же твоѐ бжⷭ҇твеное хотѣ́нїе, в̾ на́ше вѣ́рныхъ снабдѣ́нїе.</p>

<p><red>Т</red>ѣлеса̀ ва́ша непобѣди́ма мч҃нцы, глꙋ бина̀ невреди́мѡ сꙋ́щи подава́етъ, пред̾ водѧ́щемъ нбⷭ҇нымъ а҆́гг҃лѡмъ бл҃же́н нїи, и҆ всѣ́мъ положе́нїе повѣ́дающым̾ ва́мъ, сꙋ́щее и҆сцѣле́нїи и҆сточе́нїе, и҆ страсте́й  дш҃е́вныхъ  и҆збавле́нїе.</p>

<p><red>сла́ва. Ч</red>и́ни а҆́гг҃льстїи ва́шемꙋ ᲂу҆диви́ шасѧ терпѣ́нїю. ка́кѡ беспло́тнагѡ съ пло́тїю побѣди́сте мч҃нцы ѕмі́ѧ. и҆ побѣ́дѣ вѣнцы̀ ѡ҆дѣѧ́стесѧ престо́лꙋ бж҃їю пред̾стоѧ́ще, и҆ бжⷭ҇твеными зарѧ́ ми  ѡ҆свѣща́еми.</p>

<p><red>и҆ ны́нѣ, боⷢ҇. П</red>реста̀ тобо́ю дв҃о сме́рть. жи́знь бо хрⷭ҇та̀ родила̀ є҆сѝ, да́рꙋющагѡ че́сти вѣ́рꙋющымъ во́нь, без̾сме́ртнѡ и҆ бжⷭ҇твенѡ ра́дованїе. семꙋ̀ непреста́ѧ мо ли́сѧ, и҆зба́вити ѿ бѣ́дъ рабы̀ твоѧ̀.</p>

<p><red>конда́к̾. гла́съ, д҃. Д</red>обропѣ́сненыи гла́съ твои́хъ слове́съ, є҆рмоге́на и҆з̾ глꙋбины̀ поги́бели воз̾ве́дъ, и҆ поста́ви на ка́мени жи́зни. ѿ ню́дꙋ же и҆ є҆ѵ̾гра́фъ царѧ̀ ѡ҆бличи́въ, ра́дꙋѧсѧ посѣка́етсѧ в̾ сла́внꙋю главꙋ̀. но прилѣ́жнѡ молѝ ми́ но, спасти́сѧ всѣ́мъ любо́вїю пою́щымъ ва́съ.</p>

<p><red>и҆́косъ. Ж</red>итїѐ твоѐ бг҃оподо́бнѡ, и҆ сла́дко сло́во твоѐ. многодерзнове́ннѡ ми́но и҆ ᲂу҆че́нїе твоѐ, и҆ мꙋ́жество чю́днѡ бѧ́ше к̾ без̾зако́нникомъ, пока зꙋ́ѧсѧ тве́рдъ, ника́коже ᲂу҆жасе́сѧ, но наказꙋ́ѧ всѣ́хъ наꙋчи́лъ є҆сѝ, въ тре́хъ ли́цѣхъ покланѧ́тисѧ бг҃ꙋ є҆ди́номꙋ, и҆ слꙋжи́ти несꙋмѣ́ннымъ ѻ҆бы́чаемъ. и҆ па́ки на́съ ра́ди ны́нѣ в̾ послѣ́днѧѧ сн҃а бж҃їѧ пло́ть прїе́мша, є҆го́ же и҆сповѣ́ даѧ ᲂу҆лови́лъ є҆сѝ є҆рмоге́на. тѣ́мже тѧ̀ всѝ с̾ни́мъ почита́емъ.</p>

<p><red>пѣ́снь, з҃. і҆рмо́съ. Ѻ҆́</red>троцы во бл҃зѣ́й вѣ́рѣ воспита́ни, нечести́ва велѣ́нїѧ небре́гше, ѻ҆́гненнагѡ преще́нїѧ не ᲂу҆боѧ́шасѧ. но посредѝ пла́мене стоѧ́ ще поѧ́хꙋ, ѻ҆ц҃е́мъ бг҃ъ блгⷭ҇ве́нъ є҆сѝ.</p>

<p><red>Г</red>ла́съ пра́з̾днꙋющихъ чи́сто, и҆дѣ́же и҆ шꙋ́мъ слы́шитсѧ, ра́дꙋющесѧ дш҃е́ю страда́льцы в̾сели́стесѧ. бл҃гово́нїи и҆спо лнѧ́еми пою́ще, ѻ҆ц҃ъ на́шихъ бж҃е бл҃го слове́нъ  є҆сѝ.</p>

<p><red>С</red>ладка̀ мнѣ̀ вопїѧ́ше є҆рмоге́нъ є҆ю́же ᲂу҆мира́ю сме́рть. мнѣ̀ є҆́же жи́ти хрⷭ҇то́с̾, и҆ є҆́же ᲂу҆́мрети ᲂу҆́бѡ прїѡ҆брѣ́тенїе без̾ мѣ́рно. да ѿсѣкꙋ́тсѧ моѝ ᲂу҆́ды любо́вїю пою́щꙋ, ѻ҆ц҃ъ на́шихъ бж҃е блгⷭ҇ве́нъ є҆сѝ.</p>

<p><red>сла́ва. М</red>ꙋ́дростїю тве́рдою, в̾живꙋ́щихъ себѐ написа́лъ є҆сѝ кни́зѣ, ѽ є҆ѵ̾гра́фе мꙋ́дре. главѣ́ бо ѿсѣ́ченѣ, ꙗ҆́коже на колесни́цꙋ свое́ю в̾сѣ́де кро́вїю, и҆ к̾ неве че́рнемꙋ  свѣ́тꙋ  преста́вилсѧ  є҆сѝ.</p>

<p><red>и҆ ны́нѣ, боⷢ҇. Н</red>е ѡ҆пали́въ твоѐ чре́во, не поколѣба́въ дв҃ствꙋ зна́менїѧ, вопло́ щшеесѧ сло́во и҆з̾ тебѐ прои҆зы́де. по даѧ̀ нетлѣ́нїе и҆ жи́знь на́мъ ѻ҆троко ви́це пою́щымъ, ѻ҆ц҃ъ на́шихъ бж҃е бла гослове́нъ  є҆сѝ.</p>

<p><red>пѣ́снь, и҃. і҆рмо́съ. Ч</red>ю́до преве́лїе, росода́ вицꙋ воѡ҆бразѝ пе́щь ѻ҆́бразомъ. ꙗ҆́же бо прїѧ́тъ не ѡ҆палѝ ю҆́ныхъ, та́коже и҆ ѻ҆́гнь бжⷭ҇твеныи дв҃ꙋ, ю҆́же про́йде чⷭ҇тꙋ. тѣ́мъ пою́ще возопїе́мъ, да бл҃госло ви́тъ тва́рь всѧ́каѧ гдⷭ҇а, и҆ превозно́ ситъ  є҆гѡ̀  во́  вѣки.</p>

<p><red>П</red>а́даетъ пред̾ нога́ма твои́ма сꙋемꙋ́д реныи попира́емь ми́но бг҃омꙋ́дре. ѻ҆́чїю бо лиша́емь и҆ ꙗ҆зы́ка, тво́й по́мыслъ непоколѣба̀ ѿ вѣ́ры лꙋ́чшїѧ. тѣ́мже ра́достнѡ взыва́ше, да блгⷭ҇ви́тъ тва́рь всѧ̀ гдⷭ҇а, и҆ превозно́ситъ є҆гѡ̀ во́вѣки.</p>

<p><red>Е҆</red>гда̀ сꙋро́вымъ прои҆зволе́нїемъ, ѡ҆бою̀ рꙋ́кꙋ и҆ но́гꙋ тѧ̀ мꙋчи́тель ᲂу҆лишѝ безꙋ́ мныи, тогда̀ мꙋ́дре вѣнца̀ жела́ѧ є҆рмоге́не, хрⷭ҇то́ви поѧ́ше ра́дꙋѧсѧ, да бл҃гослови́тъ тва́рь всѧ̀ гдⷭ҇а, и҆ превоз но́ситъ  є҆гѡ̀  во́  вѣки.</p>

<p><red>сла́ва. П</red>ою̀ твоѧ̀ ми́но бжⷭ҇твенаѧ страда́нїѧ. чтꙋ̀ и҆ є҆рмоге́новы по́двиги, поклонѧ́юсѧ моще́мъ. воспѣва́ю ра́ны, ю҆́зы и҆ гоне́нїѧ и҆ сме́рть, и҆́миже къ жи́зни взѧ́ти бы́сте. вопїю́ще, да бл҃гослови́тъ тва́рь всѧ̀ гдⷭ҇а, и҆ превоз но́ситъ  є҆гѡ̀  во́  вѣки.</p>

<p><red>и҆ ны́нѣ, боⷢ҇. Р</red>ꙋ́чкꙋ тѧ̀ ма́ннꙋ и҆мꙋ́щꙋю бжⷭ҇тва̀ позна́хомъ ѻ҆трокови́це, ков че́гъ, и҆ трапе́зꙋ, и҆ свѣ́щникъ, прⷭ҇то́лъ бж҃їи, и҆ пола́тꙋ, и҆ мо́стъ преводѧ́щь к̾ бжⷭ҇твеномꙋ животꙋ̀. воспѣва́юще, да бл҃гослови́тъ тва́рь всѧ̀ гдⷭ҇а, и҆ превоз но́ситъ  є҆гѡ̀  во́  вѣки.</p>

<p><red>пѣ́снь, ѳ҃. і҆рмоⷭ҇. Ѻ҆́</red>бразъ чⷭ҇тагѡ ржⷭ҇тва̀ твоегѡ̀, распала́емꙋ кꙋпинꙋ̀, ꙗ҆вѝ не ѡ҆пали́мꙋ. и҆҆ ны́нѣ на на́съ напа́стей свирѣ́пѣющꙋю  ᲂу҆гаси́ти  мо́лимсѧ пе́щь, да тѧ̀ бцⷣе непреста́ннѡ вели ча́емъ.</p>

<p><red>С</red>вѣтоза́рное торжество̀, свѣтови́д ныхъ мч҃нкъ всѣ́мъ просїѧ̀, ѡ҆зарѧ́ѧ вселе́ннѣй концы̀, и҆ дш҃а́мъ слѣпотꙋ̀ ѿє́млѧ. стеце́мсѧ досто́йнѡ сщ҃е́нїе почерпе́мъ. <red>И҆́</red>хже бл҃гъ ᲂу҆лꙋчи́сте нбⷭ҇ныѧ сла́вы. є҆́йже сподо́битисѧ, вѣ́рою свѣ́т лꙋю па́мѧть ва́шꙋ чтꙋ́щымъ, ꙗ҆́кѡ бг҃ꙋ пред̾стоѧ́ще всегда̀, ᲂу҆лꙋчи́ти моли́те сѧ,  великомч҃нцы  мо́лимсѧ.</p>

<p><red>Т</red>ѣ́ло и҆ дш҃ꙋ принесо́сте творцꙋ̀ всѣ́хъ же́ртвꙋ непоро́чнꙋ, всесожже́гшесѧ ѻ҆гне́мъ мꙋче́нїѧ. мч҃нческимъ лико́мъ причто́стесѧ, свѣ́томъ пречⷭ҇тымъ про свѣща́еми  прехва́льнїи.</p>

<p><red>сла́ва. В</red>зѧ́тсѧ ко ѻ҆би́телемъ вселѧ́сѧ свѣтови́дныи мч҃нкъ ли́къ бжⷭ҇твеныи. и҆ пред̾стои́тъ ѻ҆ц҃ꙋ и҆ сн҃ꙋ и҆ дх҃ꙋ наслаж да́ѧсѧ ꙗ҆́снѡ ѡ҆боже́нїѧ, ми́на съ є҆рмо ге́номъ и҆ со є҆ѵ̾гра́фомъ бг҃омꙋ́дрїи.</p>

<p><red>и҆ ны́нѣ, боⷢ҇. С</red>їѧ́нїи блиста́нїѧ ржⷭ҇тва̀ твоегѡ̀, ѿстꙋ́пльшее є҆стество̀ на́ше всенепоро́чнаѧ ви́дѣвъ, ѿ́ нощи невѣ́ дѣнїѧ и҆зба́висѧ, и҆ страсте́й те́мнагѡ слїѧ́нїѧ. тѣ́мже тѧ̀ ꙗ҆́кѡ вино́внꙋ спа се́нїю  на́шемꙋ  чте́мъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ мч҃нкъ ми́ны, є҆рмоге́на и҆ є҆ѵ̾гра́фа, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>