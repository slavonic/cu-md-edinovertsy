Т=ропарѝ , за болѧ́щꙋю . гла́съ , ѕ҃ .=

~Поми́лꙋй на́съ гдⷭ҇и , поми́лꙋй на́съ , всѧ́когѡ бо ѿвѣ́та недоꙋмѣ́юще , сїю́ ти мл҃твꙋ ꙗ҆́кѡ влⷣцѣ грѣ́шнїи рабѝ твоѝ прино́симъ , поми́лꙋй на́съ гдⷭ҇и , поми́ лꙋй на́съ .

=сла́ва . Г=дⷭ҇и поми́лꙋй на́съ , на тѧ́ бо ᲂу҆пова́хомъ , не прогнѣ́вайсѧ на ны̀ ѕѣлѡ̀ , нижѐ помѧнѝ без̾зако́нїи на́ шихъ , но при́зри на ны̀ ꙗ҆́кѡ млрⷭ҇дъ , и҆ и҆зба́ви на́съ ѿ вра́гъ на́шихъ , ты́ бо є҆сѝ бг҃ъ на́шъ , и҆ мы̀ лю́дїе твоѝ , и҆ всѝ дѣ́ла рꙋ́кꙋ твое́ю , и҆ и҆́мѧ твоѐ призы ва́емъ .

=и҆ ны́нѣ . М=лрⷭ҇дїѧ две́ри ѿве́рзи на́мъ бл҃гослове́ннаѧ бцⷣе дв҃о , надѣ́ющїисѧ на тѧ̀ непоги́бнемъ , но да и҆зба́вимсѧ тобо́ю ѿ бѣ́дъ , ты́ бо є҆сѝ спасе́нїе ро́дꙋ хрⷭ҇тїѧ́нскомꙋ .

К=ано́нъ , за болѧ́щꙋю . гла́съ , г҃ . пѣ́снь , а҃ . і҆рмо́съ . П=редѣлѧ́емое мо́ре жеѕло́мъ дре́вле , і҆и҃ль про́йде ꙗ҆́кѡ по пꙋсты́ни . ꙗ҆́ко крⷭ҇та̀ ѻ҆́бразъ ꙗ҆́вѣ претво́рь стезю̀ . сегѡ̀ ра́ди воспое́мъ во хвале́нїи , чю́д номꙋ бг҃ꙋ на́шемꙋ , ꙗ҆́кѡ просла́висѧ .

=запѣ́въ : М=лⷭ҇тиве гдⷭ҇и , ᲂу҆слы́ши мл҃твꙋ ра́бъ свои́х̾ , молѧ́щихсѧ тебѐ =[покло́н̾].=

~Въ де́нь печа́ли наше́дшїѧ на ны̀ , къ тебѐ хрⷭ҇тѐ сп҃се припа́дающе , твоеѧ̀ млⷭ҇ти про́симъ . ѡ҆блегчѝ болѣ́знь рабы̀ твоеѧ̀ . и҆зорцы̀ на́мъ ꙗ҆́кѡ и҆ со́тникꙋ , и҆дѝ , сѐ здра́въ є҆́сть ѻ҆́трокъ тво́й .

~Мольбы̀ и҆ моле́нїѧ , съ воздыха́нїемъ къ тебѣ̀ вопїе́мъ , сн҃е бж҃їи , поми́лꙋй на́съ , воздви́гни со ѻ҆дра̀ лежа́щꙋю , ꙗ҆́ко ѡ҆сла́бленаго сло́вомъ , возмѝ ѻ҆́дръ сво́й гл҃ѧ , ѿпꙋща́ютътисѧ грѣсѝ твоѝ .

=сла́ва . Т=воегѡ̀ хрⷭ҇тѐ ѻ҆́браза подо́бїю по кланѧ́ющесѧ =[покло́н̾],= вѣ́рою цѣлꙋ́емъ , и҆ болѧ́щей здра́вїѧ про́сим̾ , подража́ю ще кровоточи́вѣй , ꙗ҆́же подо́лцѣ ри́зъ ти коснꙋ́сѧ , и҆ и҆сцѣле́нїе недꙋ́га прїѧ́т̾ .

=и҆ нн҃ѣ . П=речⷭ҇таѧ гжⷭ҇е бцⷣе , всѣ́мъ и҆звѣ́ стнаѧ помо́щнице , не пре́зри на́съ къ тебѣ̀ припа́дающихъ , молѝ ꙗ҆́кѡ бл҃га , своегѡ̀ сн҃а и҆ бг҃а на́шегѡ , да́ти здра́вїе болѧ́щей . да тѧ̀ с̾ на́ми прославлѧ́етъ .

=катава́сїѧ : С=охранѝ ѿ ско́рби , ѿ болѣ́ зни и҆ ѿ недꙋ́га тѧ́жкаго рабꙋ̀ свою̀ =і҆мⷬ҇къ ,= болѧ́щꙋю млⷭ҇тиве , ꙗ҆́кѡ ᲂу҆се́рднѡ к̾ тебѣ̀ прибѣга́емъ к̾ млⷭ҇тивомꙋ и҆зба́ вителю , и҆ всѣ́х̾ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . И҆́=же ѿ несꙋ́щихъ всѧ̀ приведы́и , сло́вомъ созида́ема , совер ша́ема же дх҃омъ , вседержи́телю вы́ш нїи , в̾ любвѝ свое́й ᲂу҆твердѝ менѐ .

~И҆́же ѿ тѧ́жкихъ болѣ́зней на землѝ пове́ржена , к̾ тебѣ̀ хрⷭ҇тѐ с̾ на́ми во пїе́тъ , пода́ждь здра́вїе тѣлесѝ є҆ѧ̀ , ꙗ҆́коже і҆єзекі́и пла́кавшꙋсѧ к̾ тебѣ̀ .

~При́зри гдⷭ҇и на на́ше смире́нїе , и҆ не помѧнѝ без̾зако́нїи на́шихъ , но вѣ́ры ра́ди болѧ́щыѧ , ꙗ҆́кѡ прокаже́ннаго сло́ вомъ и҆сцѣлѝ є҆́й болѣ́знь , да твоѐ хрⷭ҇тѐ бж҃е сла́витсѧ и҆́мѧ .

=сла́ва . Ц=р҃ковь ю҆́же є҆сѝ ѡ҆ст҃и́лъ , на тꙋ̀ хрⷭ҇тѐ не да́ждь поно́са , но воздви́гни неви́димо , в̾ недꙋ́зѣ на ѻ҆дрѣ̀ лежа́ щꙋю , въ не́йжетисѧ мо́лѧтъ , да не рекꙋ́тъ невѣ́рнїи , гдѣ̀ є҆́сть бг҃ъ и҆́хъ .

=и҆ ны́нѣ . К=ъ твоемꙋ̀ пречⷭ҇томꙋ бцⷣе ѻ҆́бразꙋ рꙋ́цѣ воздѣ́юще , вопїе́мъ , ᲂу҆слы́ши ра́бъ твои́хъ мл҃твꙋ , и҆ спасѝ в̾ болѣ́зни лежа́щꙋю , да ѿ болѣ́зни во ста́вши , возда́стъ ѡ҆бѣ́ты , ꙗ҆́же въ пе ча́ли гл҃аша ᲂу҆ста̀ є҆ѧ̀ .

=сѣда́ленъ . гла́съ , и҃ . Н=а ѻ҆дрѣ̀ грѣхо́в нѣмъ лежа́щꙋ , и҆ страстьмѝ ᲂу҆ѧ́звенꙋ , и҆ ꙗ҆́коже воздви́же петро́вꙋ те́щꙋ , и҆ спасѐ раз̾сла́бленаго носи́ма со ѻ҆дро́мъ , та́кѡ и҆ ны́нѣ посѣтѝ млⷭ҇тиве болѧ́ щꙋю , понесы́и недꙋ́ги ро́да на́шегѡ . тебѐ є҆ди́нагѡ свѣ́мы , терпѣли́ва и҆ млрⷭ҇да , млⷭ҇тива врача̀ дш҃а́мъ и҆ тѣ́лом̾ , хрⷭ҇та̀ бг҃а на́шегѡ , наводѧ́ща недꙋ́ги , и҆ па́ки и҆сцѣлѧ́юща , подава́юща проще́нїе ка́ющымсѧ ѡ҆ согрѣше́нїихъ є҆ди́нагѡ млрⷭ҇даго и҆ ми́лостиваго .

=сла́ва . А҆́=зъ грѣ́шнаѧ пла́чюсѧ , на ѻ҆дрѣ̀ свое́м̾ слежа́щи . просты́ню ми пода́ждь хрⷭ҇тѐ бж҃е , и҆ ѿболѣ́зни сеѧ̀ воздви́гни мѧ , ꙗ҆́же є҆́смь ѿ ю҆́ности грѣхѝ со твори́ла , и҆збы́ти ми моли́твами бцⷣы си́хъ да́рꙋй .

=и҆ ны́нѣ . О=у҆млрⷭ҇дисѧ и҆ спаси́ мѧ , воз дви́гни мѧ ѿ ѻ҆дра̀ болѣ́зненагѡ . мо́щь бо моѧ̀ во мнѣ̀ и҆знемо́же , и҆ всѧ̀ неча́ѧнїемъ ѡ҆держи́ма є҆́смь . мт҃и бж҃їѧ пречⷭ҇таѧ , и҆сцѣлѝ недꙋ́гꙋющꙋ лю́ тѣ , ты́ бо є҆сѝ помо́щница хрⷭ҇тїѧ́ном̾ .

=пѣ́снь , д҃ . і҆рмо́съ . П=оложѝ к̾ на́мъ тве́рдꙋю любо́вь сѝ гдⷭ҇и , є҆диноро́днаго бо тѝ сн҃а на́съ ра́ди на сме́рть в̾да́лъ є҆сѝ . тѣ́мже тѝ вопїе́мъ восхвалѧ́юще , сла́ва си́лѣ твое́й .

~Оу҆́же ѿча́ѧннꙋ лю́тымъ недꙋ́гомъ , и҆ к̾ сме́рти прибли́жившꙋсѧ , возвратѝ хрⷭ҇тѐ на живо́тъ , и҆ да́ждь пла́чꙋщымсѧ ᲂу҆тѣ́хꙋ , да всѝ прославлѧ́емъ твоѧ̀ ст҃а́ѧ чюдеса̀ .

~Къ тебѣ̀ тво́рче ка́емсѧ свои́хъ грѣ́хъ , ꙗ҆́кѡ не хо́щеши сме́рти грѣ́шничи . ѡ҆живѝ ᲂу҆здра́ви болѧ́щꙋю , да воста́ вши послꙋ́житъ тѝ , и҆сповѣ́даѧ с̾ на́ми твою̀ бл҃гость .

=сла́ва . С=ле́зы манасі́ины , ниневи́тѧнъ покаѧ́нїе , дв҃дово и҆сповѣ́данїе прїи́мъ в̾ско́рѣ спа́слъ є҆сѝ . и҆ на́шѧ мл҃твы нн҃ѣ прїимѝ , да́ждь здра́вїе болѧ́щей , ѡ҆ не́й же тѧ̀ мо́лимъ .

=и҆ нн҃ѣ . П=ода́ждь на́мъ твою̀ млⷭ҇ть гжⷭ҇е , всегда̀ на тѧ̀ надѣ́ющымсѧ , и҆спросѝ здра́вїе болѧ́щей , враче́внѣи твоѝ рꙋ́ цѣ , съ прⷣтчею бцⷣе , ко́ гдⷭ҇ꙋ бг҃ꙋ прости ра́ющи .

=пѣ́снь , є҃ . і҆рмо́с̾ . Н=а землѝ неви́димыи ꙗ҆ви́сѧ , и҆ со земны́ми во́лею поживѐ непости́жимыи . и҆ к̾ тебѣ̀ ᲂу҆́треннюю ще , воспѣва́емъ тѧ чл҃колю́бче .

~Дще́рь і҆аи́ровꙋ ᲂу҆́же ᲂу҆ме́ршꙋ , ꙗ҆́кѡ бг҃ъ ѡ҆живи́лъ є҆сѝ . и҆ нн҃ѣ возведѝ хрⷭ҇тѐ бж҃е ѿ вра́тъ сме́ртныхъ болѧ́щꙋю , ты́ бо є҆сѝ пꙋ́ть и҆ живо́тъ всѣ́мъ .

~Сн҃а вдови́ча ѡ҆живи́въ сп҃се , и҆ тоѧ̀ сле́зы преложи́въ на ра́дость . спасѝ ѿ недꙋ́га тлѣ́ющꙋю рабꙋ́ си , да и҆ на́шѧ ско́рбь и҆ болѣ́знь на ра́дость пре́йдетъ .

=сла́ва . Ѻ҆́=гненꙋю болѣ́знь , те́щи петро́ вѣ прикоснове́нїемъ твои́мъ и҆сцѣли́въ , ны́нѣ воста́ви болѧ́щꙋю рабꙋ́ ти , да воста́вши ꙗ҆́кѡ и҆ ѻ҆на̀ послꙋ́житъ тѝ .

=и҆ нн҃ѣ . С=ко́рбнїи смире́нїи грѣ́шнїи , не и҆мꙋ́щїи дерзнове́нїѧ , къ тебѣ̀ пречⷭ҇таѧ бг҃омт҃и вопїе́мъ , ᲂу҆молѝ сн҃а своегѡ̀ хрⷭ҇та̀ , да́ти болѧ́щей здра́вїе тѣлесѝ .

=пѣ́снь , ѕ҃ . і҆рмо́съ . Б=е́здна послѣ́днѧѧ грѣхо́въ ѡ҆бы́де мѧ , и҆ и҆счеза́етъ дх҃ъ мо́й . но просте́ръ влⷣко высо́кꙋю свою̀ мы́шцꙋ , ꙗ҆́кѡ петра́ мѧ ᲂу҆пра́вителю спасѝ .

~Бе́зднꙋ млрⷭ҇дїѧ и҆ млⷭ҇ти и҆мѣ́ѧ хрⷭ҇тѐ бж҃е , внꙋшѝ моле́нїѧ ра́бъ твои́хъ , ты́ бо є҆сѝ петро́мъ тави́ѳꙋ воскреси́въ . ты̀ и҆ ны́нѣ в̾ болѣ́зни лежа́щꙋю воздви́гни , послꙋ́шавъ цр҃ко́вныхъ моли́твеникъ .

~Врачꙋ̀ дш҃а́мъ и҆ тѣ́ломъ на́шимъ , поне сы́и недꙋ́ги всегѡ̀ ми́ра хрⷭ҇тѐ , и҆ є҆не́ѧ па́вломъ и҆сцѣли́выи . ты̀ и҆ ны́нѣ болѧ́ щꙋю и҆сцѣлѝ , ст҃ы́хъ а҆пⷭ҇лъ мл҃твами .

=сла́ва . П=реложѝ хрⷭ҇тѐ на ра́дость рыда́нїе , ѡ҆ недꙋ́жней скорбѧ́щей , да твою̀ полꙋ чи́вше млⷭ҇ть , вни́дꙋтъ въ до́мъ тво́й , со ѡ҆бѣ́тными дармѝ , сла́вѧще тѧ в̾ трⷪ҇цѣ є҆ди́наго бг҃а .

=и҆ ны́нѣ . П=рїиди́те ѽ дрꙋ́зи поклони́м сѧ =[покло́н̾],= молѧ́щесѧ ѡ҆ болѧ́щей , бж҃їи мт҃ри , та́ бо и҆мѣ́етъ вла́сть недꙋ́ жныѧ и҆сцѣлѧ́ти со безме́здникома в̾кꙋ́пѣ , дх҃о́внымъ неви́димѡ пома́заю ще ма́сломъ .

=конда́къ . гла́съ , г҃ . Д=ш҃ꙋ мою̀ гдⷭ҇и во грѣсе́хъ всѧ́чески , без̾мѣ́стными дѣѧ́ ньми лю́тѣ раз̾сла́бленꙋ , воздви́гни бжⷭ҇твенымъ сѝ чл҃колю́бїемъ , ꙗ҆́коже и҆ раз̾сла́бленаго воздви́глъ є҆сѝ дре́вле , да зовꙋ́ ти спаса́емь , ще́дрыи хрⷭ҇тѐ , да́ждь ми и҆сцѣле́нїе .

=и҆́косъ . И҆́=же рꙋ́ки своеѧ̀ го́рьстїю содер жа́и концы̀ , і҆с҃е бж҃е . и҆́же ѻ҆ц҃ꙋ̀ собез̾на ча́льныи , и҆ дх҃ꙋ ст҃о́мꙋ совлады́чествꙋѧ всѧ́ко , пло́тїю ꙗ҆ви́лсѧ є҆сѝ , недꙋ́ги и҆сцѣлѧ́ѧ , и҆ стрⷭ҇ти ѡ҆чи́стилъ є҆сѝ , слѣ пца̀ просвѣти́лъ є҆сѝ , и҆ раз̾сла́бленаго сло́вом̾ бжⷭ҇твенымъ совосста́вилъ є҆сѝ , и҆ семꙋ̀ внеза́пꙋ ходи́ти , и҆ сво́й понестѝ ѻ҆́дръ повелѣ́лъ є҆сѝ на ра́мꙋ взѧ́въ . тѣ́мже всѝ с̾ни́мъ воспѣва́ем̾ и҆ пое́мъ . ще́дрыи хрⷭ҇тѐ да́ждь ми и҆сцѣле́нїе .

=пѣ́снь , з҃ . і҆рмоⷭ҇ . П=е́рвїе тѣ́лꙋ злато́мꙋ , пе́рс̾скою че́стїю дѣ́ти непоклони́шасѧ , трїѐ пою́ще посредѝ пе́щи ѻ҆гнѧ̀ , ѻ҆ц҃е́мъ бг҃ъ бл҃гослове́нъ є҆сѝ .

=ѽ= крⷭ҇те прест҃ы́и хрⷭ҇то́въ , честно́е дре́во живо́тное , тобо́ю сме́рть поги́бе , и҆ ме́ртвїи воскресо́ша . и҆ ны́нѣ болѧ́щꙋю и҆сцѣлѝ , и҆ ѡ҆живѝ ꙗ҆́коже при є҆ле́нѣ ᲂу҆ме́ршꙋю дв҃цꙋ .

~До́лгꙋю и҆ лю́тꙋю болѣ́знь і҆́ѡвлю на гно́ищи и҆ в̾ че́рвѣхъ , того̀ молѧ́щасѧ сло́вомъ и҆сцѣли́лъ є҆сѝ гдⷭ҇и . ны́нѣ же в̾ цр҃кви ѡ҆ болѧ́щей мо́лимъ тѧ̀ , ꙗ҆́кѡ бл҃гъ и҆сцѣлѝ неви́димѡ моли́твами ст҃ы́хъ твои́хъ .

=сла́ва . В=сѝ свѣ́мы ꙗ҆́кѡ ᲂу҆́мрети на́мъ є҆́сть , тебѣ̀ бг҃ꙋ та́кѡ и҆зво́лшꙋ . но на ма́ло вре́мѧ млⷭ҇тиве здра́вїѧ про́симъ болѧ́щей , премѣнѝ ѿ сме́рти на жи во́тъ , да́ждь скорбѧ́щымъ ᲂу҆тѣ́хꙋ .

=и҆ нн҃ѣ . П=осо́бствꙋй и҆ помога́й на́шемꙋ сиро́тствꙋ бцⷣе , ты́ бо вѣ́си вре́мѧ и҆ ча́съ , когда̀ ᲂу҆моли́ти сн҃а своегѡ̀ , и҆ бг҃а на́шегѡ , да́ти болѧ́щей здра́вїе , и҆ про ще́нїе ѿ всѣ́хъ грѣ́хъ .

=пѣ́снь , и҃ . і҆рмо́съ . С=лꙋжи́ти жи́вꙋ бг҃ꙋ , и҆́же в̾вавѷлѡ́нѣ дѣ́ти претерпѣ́вше , ѡ҆ мꙋсикѣ́и и҆ ѻ҆рга́нѣхъ неради́ша . и҆ во пла́мени посредѣ̀ стоѧ́ще , бг҃оꙋго́днꙋю пѣ́снь воспѣва́юще поѧ́хꙋ , бл҃гослови́те всѧ́каѧ дѣ́ла гдⷭ҇нѧ гдⷭ҇а .

~Кажа̀ покажѝ влⷣко болѣ́знїю рабꙋ̀ твою̀ , и҆ ско́рѡ и҆сцѣлѝ млⷭ҇тиве хрⷭ҇тѐ бж҃е . и҆ є҆щѐ сме́рти непреда́ждь сꙋ́дней , да ти покаѧ́нїе возда́стъ . са́мъ бо ре́клъ є҆сѝ , не хощꙋ̀ сме́рти грѣ́шничи .

~Гдⷭ҇и млⷭ҇тиве , твоѧ̀ пресла́внаѧ чюдеса̀ , да и҆ до на́съ ны́нѣ дости́гнꙋтъ . бѣ́сы проженѝ , недꙋ́ги погꙋбѝ , ра́ны и҆сцѣ лѝ , болѣ́зни ᲂу҆врачꙋ́й , и҆ потво́ры и҆ ча родѣѧ́нїѧ , и҆ всѧ́кїѧ ꙗ҆́зи и҆зба́ви ны .

=сла́ва . З=апрети́выи хрⷭ҇тѐ морски́мъ вѣ́т рѡмъ , и҆ стра́хъ ᲂу҆чени́къ на ра́дость преложѝ . запретѝ и҆ ны́нѣ тѧ́жкимъ болѣ́знемъ , трꙋжа́ющымъ рабꙋ̀ твою̀ , да всѝ воз̾весели́мсѧ хва́лѧще тѧ во́ вѣки .

=и҆ ны́нѣ . И҆=зба́ви бцⷣе , ѿ ѡ҆быше́дшихъ ны печа́лей , бѣ́дъ же и҆ скорбе́й , и҆ всѣ́хъ разли́чныхъ недꙋ́гъ , ѻ҆тра́вы же и҆ чародѣ́йства , и҆ бѣсо́вскагѡ мечта́ нїѧ , и҆ ѿ ᲂу҆ро́ка ѕлы́хъ чл҃къ , и҆ напра́ сныѧ сме́рти мо́лимсѧ .

=пѣ́снь , ѳ҃ . і҆рмо́съ . Н=а сѷна́йстѣй горѣ̀ ви́дѣвъ тѧ в̾ кꙋпинѣ̀ мѡѷсе́й , не ѡ҆па́ льнѡ ѻ҆́гнь бжⷭ҇твеныи заче́ншꙋю во́ чревѣ . данїи́лъ же тѧ ви́дѣ го́рꙋ непре сѣ́ченꙋ . же́ѕлъ прозѧ́бшїи и҆са́їѧ взы ва́ше , ѿ ко́рене дв҃дова .

~И҆сто́чниче жи́зни , пода́телю хрⷭ҇тѐ млⷭ҇ти , не ѿвратѝ лица̀ твоегѡ̀ ѿ на́съ . ѡ҆блегчѝ болѣ́знь ᲂу҆трꙋже́ной болѣ́з нїю , и҆ воздви́гни ꙗ҆́кѡ ѳадде́омъ а҆́вга рѧ , да при́снѡ тебѐ сла́витъ , со ѻ҆ц҃е́мъ и҆ ст҃ы́мъ дх҃омъ .

~Е҆ѵⷢ҇а́льскомꙋ вѣ́рꙋюще гла́сꙋ , твоегѡ̀ и҆́щемъ ѡ҆бѣ́та хрⷭ҇тѐ , проси́те бо речѐ , и҆ да́стсѧ ва́мъ . тѣ́мъ ны́нѣ пред̾стоѧ́ще мо́лимъ тѧ̀ , воста́ви со ѻ҆дра̀ здра́вꙋ , лю́тымъ пове́рженꙋ недꙋ́гомъ . да тѧ̀ с̾на́ми в̾кꙋ́пѣ велича́етъ .

=сла́ва . М=ꙋ́чимаѧ недꙋ́гомъ , внꙋ́трь не ви́димыми ра́нами , тебѣ̀ хрⷭ҇тѐ с̾ на́ми вопїе́тъ , не на́мъ гдⷭ҇и , ни на́съ ра́ди , вси́ бо є҆смы̀ и҆спо́лнени грѣхо́въ . но мт҃рьними ти и҆ прⷣтчевыми мл҃твами да́ждь и҆сцѣле́нїе болѧ́щей , да тѧ̀ всѝ возвели́чимъ .

=и҆ ны́нѣ . Б=ж҃їѧ мт҃и пречⷭ҇таѧ , со всѣ́ми ст҃ы́ми призыва́емъ тѧ , со а҆́гг҃лы и҆ а҆рха́гг҃лы , съ прⷪ҇ро́ки и҆ патрїа́рхи , со а҆пⷭ҇лы и҆ ст҃ли , съ прпⷣбными и҆ пра́вед ными , моли́тесѧ хрⷭ҇тꙋ̀ бг҃ꙋ на́шемꙋ , да́ти здра́вїе болѧ́щей . да тѧ̀ всѝ велича́емъ . =Досто́йнѡ є҆́сть .=

=трⷭ҇то́е , и҆ по ѻ҆́ч҃е на́шъ . Г=дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ , а҆ми́нь =[покло́н̾].=

=тропарѝ : П=оми́лꙋй на́съ гдⷭ҇и ...

~Гдⷭ҇и поми́лꙋй на́съ ...

=сла́ва . конда́къ . Д=ꙋ́шꙋ мою̀ гдⷭ҇и ...

=и҆ ны́нѣ , боⷢ҇ . М=илосе́рдїѧ две́ри ...

~Гдⷭ҇и поми́лꙋй , м҃ =[трѝ покло́на].=

=слава , и҆ ны́нѣ .=

=моли́тва , за болѧ́щꙋю .=

=запѣ́въ [покло́н̾].=

~Бж҃е си́льныи , млⷭ҇тїю стро́ѧи всѧ̀ , на спасе́нїе ро́дꙋ чл҃ческомꙋ , посѣтѝ рабꙋ̀ свою̀ сїю̀ , =і҆мⷬ҇къ ,= нарица́ющꙋ и҆́мѧ хрⷭ҇та̀ твоегѡ̀ . и҆сцѣлѝ є҆ю̀ ѿ всѧ́когѡ недꙋ́га плотьска́гѡ и҆ дш҃е́внагѡ . и҆ ѿпꙋстѝ грѣ́хъ , и҆ грѣхо́вныѧ собла́зны , и҆ всѧ́ кꙋ напа́сть , и҆ всѧ́кѡ наше́ствїе непрїѧ́ зненѡ , дале́че сотворѝ ѿ рабы̀ твоеѧ̀ , и҆ воздви́гни ѿ ѻ҆дра̀ грѣхо́внагѡ , и҆ ᲂу҆стро́й є҆ю̀ во ст҃ꙋ́ю твою̀ цр҃ковь , здра́ вꙋ дш҃е́ю и҆ тѣ́ломъ , и҆ дѣ́лы до́брыми , сла́вѧщꙋ со всѣ́ми людьмѝ и҆́мѧ хрⷭ҇та̀ твоегѡ̀ . ꙗ҆́кѡ тебѣ̀ сла́вꙋ воз̾сыла́емъ , со без̾нача́льнымъ ти сн҃омъ , и҆ со ст҃ы́мъ дх҃омъ , нн҃ѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾ до землѝ].=

~Честнѣ́йшꙋю херꙋви́мъ ... =[покло́н̾].=

~Сла́ва ... =[покло́н̾]. И҆= ны́нѣ ... =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃го словѝ =[покло́н̾].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ тѝ мт҃ре , си́лою чⷭ҇тна́гѡ и҆ животворѧ́щагѡ крⷭ҇та̀ , и҆ застꙋпле́ нїемъ чⷭ҇тны́хъ нбⷭ҇ныхъ си́лъ беспло́т ныхъ , честна́гѡ и҆ сла́внагѡ прⷪ҇ро́ка и҆ прⷣтчи крⷭ҇ти́телѧ і҆ѡа́нна , и҆ ст҃ы́хъ сла́в ныхъ и҆ всехва́льныхъ а҆пⷭ҇лъ , ст҃ы́хъ добропобѣ́дныхъ мч҃нкъ , прпⷣбныхъ и҆ бг҃оно́сныхъ ѻ҆ц҃ъ на́шихъ , ст҃ы́хъ чюдо тво́рецъ и҆ без̾сре́бреникъ козьмы̀ и҆ дамїа́на , ки́ра и҆ і҆ѡа́нна , и҆ всѣ́хъ ра́ди ст҃ы́хъ , поми́лꙋй и҆ спасѝ болѧ́щꙋю рабꙋ̀ свою̀ =і҆мⷬ҇къ ,= ꙗ҆́кѡ бл҃гъ и҆ чл҃колю́бецъ .

