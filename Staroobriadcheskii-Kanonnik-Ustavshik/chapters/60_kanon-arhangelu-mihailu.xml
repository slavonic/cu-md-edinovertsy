<document xmlns="http://www.ponomar.net/culiturgical">
<p>Т<red>ропа́рь, а҆рха́гг҃лꙋ миха́илꙋ. гла́съ, д҃.</red></p>

<p><red>Н</red>бⷭ҇ныхъ во́инствъ а҆рхистрати́же, мо́ лимъ тѧ̀ ны́нѣ мы̀ недосто́йнїи. ꙗ҆́кѡ да твои́ми мл҃твами покры́еши на́съ кро́вомъ крилꙋ̀, невеще́ственыѧ тѝ сла́ вы. сохранѧ́ющи на́съ молѧ́щихсѧ при лѣ́жнѡ, и҆ вопїю́щихъ, ѿ бѣ́дъ и҆зба́ви на́съ, ꙗ҆́кѡ чинонача́льникъ вы́шнимъ си́ламъ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннагѡ, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, д҃. пѣ́снь, а҃. і҆рмо́с̾. Ѿ</red>ве́ рзꙋ ᲂу҆ста̀ моѧ̀, и҆ напо́лнѧтсѧ дх҃а, и҆ сло́во ѿры́гнꙋ цр҃цѣ мт҃ри, и҆ ꙗ҆влю́сѧ свѣ́тло торжествꙋ́ѧ, и҆ воспою̀ ра́дꙋѧсѧ тоѧ̀ чюдеса̀.</p>

<p><red>запѣ́в̾: С</red>т҃ы́и а҆рха́гг҃ле миха́иле, молѝ бг҃а ѡ҆ на́съ <red>[покло́н̾].</red></p>

<p><red>Б</red>жⷭ҇твеными свѣтлостьмѝ ѡ҆блиста́емь всегда̀, ᲂу҆́мъ мо́й ѿве́рзи пѣ́ти тѧ а҆рхистрати́же вы́шнихъ во́инствъ. всѣ́мъ ᲂу҆тверже́нїе притека́ющымъ тѝ.</p>

<p><red>О</red>у҆́мъ пребез̾нача́льныи, преми́рна чино нача́льника показа̀ чино́мъ, тѧ̀ пресла́ вне а҆рхистрати́же. и҆ свѣ́тъ сꙋ́щымъ в̾ ми́рѣ, и҆ бжⷭ҇твеное ᲂу҆краше́нїе цр҃кви свое́й.</p>

<p><red>сла́ва. О</red>у҆мово́м̾ пѣ́рвее нбⷭ҇нымъ в̾ дс҃ѣ, до́льнимъ же всеи҆зрѧ́днѣ миха́иле да́лсѧ є҆сѝ, ѡ҆гражде́нїе и҆ ᲂу҆тверже́нїе, и҆ ѻ҆рꙋ́жїе, врагѝ закала́ющее, и҆ потре блѧ́ющее.</p>

<p><red>и҆ ны́нѣ, боⷢ҇. Д</red>в҃о всепѣ́таѧ, ꙗ҆́же а҆́гг҃лѡмъ бл҃голѣ́пїе, чл҃кѡмъ по́моще, ты́ ми помозѝ в̾ мо́ри пла́вающемꙋ, и҆ въ бꙋ́рю грѣха̀ при́снѡ впа́дающꙋ и҆ бѣдꙋ́ющꙋ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и а҆рха́гг҃ле миха́иле, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́ли ши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. Н</red>емꙋ́дростїю ни си́лою, ни бога́тствомъ хва́лимсѧ, но твое́ю ѻ҆́ч҃ею соста́вною мꙋ́дростїю бж҃їею. ꙗ҆́кѡ нѣ́сть ст҃а па́че тебѐ чл҃колю́бче.</p>

<p><red>С</red>и́лою бжⷭ҇твеною, воево́до а҆́гг҃лѡмъ прехва́льне, ѡ҆бхо́диши всю̀ зе́млю, ѿ лю́тыхъ на́съ и҆зима́й, призыва́ющихъ твоегѡ̀ бжⷭ҇твенагѡ и҆́мене.</p>

<p><red>Ꙗ҆́</red>кѡ бжⷭ҇твенъ проповѣ́дникъ, ꙗ҆́кѡ пред̾ста́тель вѣ́рнымъ непосты́денъ. за блꙋ́ждьшимъ наста́вникъ, и҆ наказа́ тель бы́лъ є҆сѝ, бж҃їи а҆рхистрати́же бг҃о ви́дче.</p>

<p><red>сла́ва. Б</red>жⷭ҇твенагѡ сїѧ́нїѧ пречи́стое зерца́ло бы́лъ є҆сѝ. ꙗ҆вле́нїѧ честна́гѡ свѣ́тлѡ прїе́мъ дх҃а, миха́иле пе́рвыи а҆́гг҃ле досточю́дне.</p>

<p><red>и҆ ны́нѣ, боⷢ҇. И҆́</red>же невеще́ственыѧ ᲂу҆мы̀ составлѧ́ѧи, свое́ю во́лею, в̾ твоѐ чре́во всели́сѧ хотѣ́нїемъ всенепоро́чнаѧ, пло́ тїю зри́мь неви́димыи.</p>

<p><red>сѣда́лен̾. гла́съ, и҃. Н</red>бⷭ҇нымъ чино́мъ на ста́вникъ, слꙋжи́тель же сла́вы бжⷭ҇тве ныѧ, досто́йнѡ бы́въ повелѣ́нїемъ зижди́телѧ. хрⷭ҇тїѧ́нѡмъ є҆сѝ хода́тай спасе́ныи, невеще́ственою сѝ сла́вою земны́хъ назира́ѧ. тѣ́мже по́ долгꙋ восхвалѧ́емъ тѧ̀ всѝ, бжⷭ҇твеное твоѐ дне́сь воспѣва́юще торжество̀, миха́иле а҆рхистрати́же. молѝ хрⷭ҇та̀ бг҃а, грѣхо́въ ѡ҆ставле́нїе дарова́ти чтꙋ́щымъ любо́ вїю, пресла́вное чю́до твоѐ.</p>

<p><red>сла́ва, и҆ ны́нѣ, боⷢ҇. В</red>ъ пꙋчи́нꙋ лю́тѣ впа́дъ ᲂу҆ны́нїѧ, ѿ мно́жества лꙋка́вых̾ и҆ без̾зако́нныхъ мѝ дѣ́лъ прїидо́хъ в̾ недоꙋмѣ́нїе, и҆ ѿча́ѧнїемъ ны́нѣ ѡ҆дер жꙋ́сѧ. влⷣчце бцⷣе ты̀ мѧ̀ спасѝ, ты́ ми помозѝ. грѣ́шнымъ бо ты̀ є҆сѝ ѡ҆чи ще́нїе, и҆ чистота̀ спасе́наѧ.</p>

<p><red>пѣ́снь, д҃. і҆рмо́съ. С</red>ѣдѧ́и во сла́вѣ, на прⷭ҇то́лѣ бжⷭ҇твеннѣ, на ѻ҆́блацѣ ле́гцѣ, прїи́де і҆с҃ъ пребжⷭ҇твенныи, ѿ пречтⷭ҇ыѧ дв҃ы, спасе́ же вопїю́щыѧ, сла́ва хрⷭ҇тѐ си́лѣ твое́й.</p>

<p><red>О</red>у҆́мъ сы́и пе́рвыи, соста́вил̾ є҆сѝ бжⷭ҇тве ныѧ ᲂу҆мы̀ хотѣ́нїемъ. нача́льника посредѣ̀ си́мъ миха́ила содѣ́ла, бога́т нымъ прича́стїемъ просвѣща́ема, и҆ ᲂу҆́мными бг҃онача́лїи ѡ҆блиста́ема.</p>

<p><red>П</red>ѣ́нїе ст҃о со престо́лы и҆ нача́лы и҆ си́лами, и҆ властьмѝ, и҆ сщ҃е́нными гдⷭ҇ь ствы возглаша́еши трⷪ҇цы, пресла́вне миха́иле, спаса́й на́съ пою́щыѧ тѧ.</p>

<p><red>сла́ва. В</red>озвели́чимъ всѣ́хъ творца̀ и҆ гдⷭ҇а, и҆́же за млрⷭ҇дїе да́вшагѡ ѡ҆гражде́ нїе вѣ́лїе, и҆ неѡ҆бори́мꙋ стѣ́нꙋ, и҆ забра́ло, миха́ила на́мъ свѣтоза́рнагѡ а҆рхистрати́га.</p>

<p><red>и҆ ны́нѣ, боⷢ҇. М</red>ы́сленѡ дв҃цѣ твоегѡ̀ ржⷭ҇тва̀, пресла́вное ска́зоваше дре́вле, сщ҃енноѧвле́нныи дх҃омъ, го́рꙋ присѣ́н нꙋю ви́дѣ тѧ̀ ꙗ҆́снѡ. и҆з̾ неѧ́же ст҃ы́и прїи́де бг҃ъ воплаща́емъ.</p>

<p><red>пѣ́снь, є҃. і҆рмоⷭ҇. Н</red>ечести́вїи не ᲂу҆́зрѧтъ сла́вы твоеѧ̀ хрⷭ҇тѐ, но мы́ тѧ є҆диноро́ дне ѻ҆́ч҃ее заре́нїе сла́вы бж҃їѧ. ѿ́нощи ᲂу҆́треннююще, воспѣва́емъ тѧ млрⷭ҇де.</p>

<p><red>Ꙗ҆</red>ви́лсѧ є҆сѝ пѣ́рвее, дре́внемꙋ і҆и҃лю, повелѣ́ньми и҆́же ѿ і҆а́кѡва. чл҃ческимъ дебельство́мъ, ꙗ҆́вльшꙋсѧ съ тѣ́ломъ, миха́иле беспло́тныи, а҆́гг҃лѡмъ а҆рхи страти́же.</p>

<p><red>Н</red>евеще́ствеными сїѧ́нїи ѡ҆божа́емь прⷭ҇нѡ, прича́стїемъ бг҃онача́льнымъ. и҆ на́м̾ сїѧ́нїе свѣтода́тельное подава́еши пѣ́рвыи а҆́гг҃ле, пресла́внѡ ᲂу҆дивлѧ́емь.</p>

<p><red>сла́ва. О</red>у҆краси́сѧ бл҃года́тїю бжⷭ҇твеныи тво́й хра́мъ. во́нь бо прише́дъ, и҆сцѣле́ нїемъ є҆гѡ̀ пꙋчи́нꙋ показа́лъ є҆сѝ, миха́иле пѣ́рвыи а҆́гг҃лѡмъ, и҆ стрⷭ҇те́мъ потреби́телѧ.</p>

<p><red>и҆ ны́нѣ, боⷢ҇. М</red>ы́сленымъ а҆́гг҃лѡмъ тѧ̀ показа̀ бг҃ъ вы́шшꙋ сѣ́нь, все́льсѧ въ твоѐ чре́во чⷭ҇таѧ всенепоро́чное. є҆го́же молѝ всегда̀, ᲂу҆ще́дрити пою́щыѧ тѧ̀.</p>

<p><red>пѣ́снь, ѕ҃. і҆рмо́съ. В</red>озопи́лъ проѡ҆бра зꙋ́ѧ погребе́нїе тридне́вное, пррⷪ҇къ і҆ѡ́на в̾ ки́тѣ бг҃ꙋ молѧ́сѧ, ѿ тлѝ спаси́ мѧ, і҆с҃е цр҃ю сы́и си́ламъ.</p>

<p><red>Р</red>а́дꙋетсѧ вѣ́рныхъ мно́жество, хва́лѧ ще тѧ̀. и҆ сла́витъ всевино́внагѡ сло́ва, совокꙋ́пльшагѡ землены́ѧ со а҆́гг҃лы, миха́иле свое́ю бл҃гостїю.</p>

<p><red>В</red>о́инства і҆и҃лева спа́слъ є҆сѝ ꙗ҆́вльсѧ, и҆ бжⷭ҇твенаѧ даѧ̀ повелѣ́нїѧ, а҆рхистра ти́же. и҆ врагѝ низ̾ложи́лъ є҆сѝ, и҆ до конца̀ тѣ́хъ потребѝ.</p>

<p><red>сла́ва. Ꙗ҆́</red>кѡ ви́дѣ тѧ̀ и҆сꙋ́съ на́ввинъ, поклони́сѧ, вопроси́въ честна́гѡ ти и҆ сла́внагѡ и҆́мене, нача́льниче а҆́гг҃лѡмъ, бл҃гоговѣ́нїемъ и҆ стра́хомъ ѡ҆держи́мъ.</p>

<p><red>и҆ ны́нѣ, боⷢ҇. Б</red>л҃же́ни лю́дїе, при́снѡ бла жа́щїи тѧ̀ бл҃же́ннаѧ ꙗ҆́же бг҃а бл҃же́н нагѡ ро́ждьши, и҆́же землены́ѧ за млрⷭ҇дїе, неи҆зрече́ннымъ соедине́нїемъ ѡ҆божи́вшагѡ.</p>

<p><red>конда́къ. гла́съ, в҃. А҆</red>рхистрати́же бж҃їи, и҆ слꙋго̀ бжⷭ҇твеныѧ сла́вы. а҆́гг҃лѡмъ на ча́льниче, и҆ наста́вниче чл҃кѡмъ. є҆́же є҆́сть на по́льзꙋ просѝ на́мъ, и҆ ве́лїѧ млⷭ҇ти, ꙗ҆́кѡ беспло́тнымъ а҆рхистрати́г̾.</p>

<p><red>и҆́косъ. Р</red>е́клъ є҆сѝ чл҃колю́бче въ писа́ нїихъ свои́хъ, мно́жествꙋ ра́доватисѧ а҆́гг҃лъ, ѡ҆ чл҃цѣ є҆ди́номъ ка́ющемсѧ без̾сме́ртне. тѣ́мже и҆ мы̀ и҆́же в̾ без̾за ко́нїихъ, без̾грѣ́шне є҆ди́не срⷣцевѣ́дче, тѧ̀ моли́ти всегда̀ дерза́емъ, ꙗ҆́кѡ млⷭ҇тива, ᲂу҆ще́дрити и҆ низ̾посла́ти, не досто́йнымъ ᲂу҆миле́нїе влⷣко, подаѧ̀ на́мъ проще́нїе. ѡ҆ всѣ́хъ бо на́съ мо́ли тсѧ тебѣ̀, беспло́тнымъ а҆рхистрати́гъ.</p>

<p><red>пѣ́снь, з҃. і҆рмо́съ. С</red>пасы́и во ѻ҆гнѝ а҆враа́мскїѧ сѝ дѣ́ти, и҆ халдѣ́и ᲂу҆би́въ, ꙗ҆́же без̾ пра́вды пра́ведныѧ ᲂу҆ловлѧ́хꙋ, препѣ́тыи гдⷭ҇и бж҃е ѻ҆ц҃ъ бл҃гослове́нъ є҆сѝ.</p>

<p><red>О</red>у҆смотри́въ данїи́лъ, ви́дѣ стоѧ́ща тѧ̀ бл҃же́нне, и҆ ᲂу҆мꙋдрѧ́юща тогѡ̀ въ хѡва́ рѣ, видѣ́нїемъ є҆́же ви́дѣ гаврїи́ле мол нїезра́чне, миха́ила чинонача́льника томꙋ̀ ꙗ҆влѧ́юща, и҆́же ра́дꙋисѧ дв҃цѣ свѣ́тлѡ возопи́лъ є҆сѝ.</p>

<p><red>И҆́</red>же а҆́гг҃лѡмъ наста́вники, бг҃ови́дныѧ и҆ свѣтоно́сныѧ, миха́ила и҆ гаврїи́ла, на́шѧ бл҃гі́ѧ застꙋ́пники, и҆ пред̾ста́те ли, и҆ храни́тели восхва́лимъ вѣ́рою велегла́снѡ.</p>

<p><red>сла́ва. К</red>расе́нъ и҆ бл҃голѣ́пенъ и҆ бг҃ови́ денъ сы́и, во́ждь па́че ᲂу҆ма̀ невеще́ст веныхъ, дх҃о́въ бы́лъ є҆сѝ, миха́иле свѣ тоза́рнѣ, с̾ ни́ми ᲂу҆́бѡ ѡ҆ всѣ́хъ на́съ помоли́сѧ.</p>

<p><red>и҆ ны́нѣ, боⷢ҇. О</red>у҆ма̀ вели́каго вои́стинꙋ, сло́во присносꙋ́щное дв҃о, в̾ тѧ не и҆згл҃анно и҆ стра́шнѡ все́льшасѧ ви́дѣ возопѝ, гаврїи́лъ а҆рха́гг҃лъ. ра́дꙋисѧ, престо́лѣ вы́шнѧгѡ бл҃гослове́ннаѧ.</p>

<p><red>пѣ́снь, и҃. і҆рмо́съ. И҆</red>зба́вителю всѣ́хъ всеси́льне, посредѣ̀ пла́мене бл҃гоче́ство вавшїѧ сше́дъ ѡ҆роси́лъ є҆сѝ, и҆ наꙋчѝ пѣ́ти, всѧ́каѧ дѣ́ла бл҃гослови́те гдⷭ҇нѧ гдⷭ҇а.</p>

<p><red>М</red>ы́сленыхъ беспло́тныхъ чинонача́ль никъ, мл҃твеникъ чл҃кѡмъ спаси́теленъ бжⷭ҇твенъ, бж҃їи слꙋжи́тель, миха́иле показа́сѧ. поѧ̀ непреста́нно, бл҃гослови́ те гдⷭ҇а, и҆ превозноси́те є҆гѡ̀ во́ вѣки.</p>

<p><red>С</red>вѣти́льника два̀ всесвѣ́тлаѧ, миха́иле и҆ гаврїи́ле а҆рхистрати́зи, трисвѣ́тлагѡ бжⷭ҇тва̀ сїѧ́ньми, тва́рь просвѣща́юща, лю́тыхъ мглꙋ̀ ѿгонѧ́ете.</p>

<p><red>сла́ва. Ꙗ҆́</red>кѡ до́брїи ѡ҆корми́тели а҆рха́гг҃ли ко приста́нищꙋ бжⷭ҇твеныѧ во́ли, дш҃е́вныи кора́бль мо́й спаса́йте, ѿ бꙋ́ри согрѣше́нїи, па́дшїи и҆ пото плѧ́ющїисѧ.</p>

<p><red>и҆ ны́нѣ, боⷢ҇. Ꙗ҆́</red>кѡ жени́хъ ѡ҆дѣ́ѧнъ бжⷭ҇твеныи а҆рха́гг҃лъ пред̾ста́въ, пригла ша́ше тѝ, ра́дꙋисѧ невѣ́сто бж҃їѧ без̾ невѣ́стнаѧ, а҆́гг҃лѡмъ сла́во, и҆ чл҃кѡмъ спасе́нїе и҆ ѡ҆гражде́нїе.</p>

<p><red>пѣ́снь, ѳ҃. і҆рмо́съ. Е҆́</red>вва ᲂу҆́бѡ недꙋ́гомъ ѡ҆слꙋша́нїѧ, клѧ́твꙋ всели́ла є҆́сть. ты́ же дв҃о бцⷣе прозѧбе́нїемъ прижи́тїѧ твоегѡ̀, ми́рови бл҃гослове́нїе процвѣла̀ є҆сѝ. тѣ́мъ тѧ̀ всѝ велича́емъ.</p>

<p><red>С</red>ѐ бл҃голѣ́пїе твоегѡ̀ а҆рха́гг҃ле, бжⷭ҇тве наго хра́ма сїѧ́ющи, свѣтоза́рнымъ тѝ прише́ствїемъ, чюде́съ мо́лнїѧ и҆спꙋща́ етъ. и҆ тмꙋ̀ недꙋ́гомъ всегда̀ ѿгонѧ́етъ бжⷭ҇твеною бл҃года́тїю. <red>Ꙗ҆́</red>кѡ красе́нъ сꙋпрꙋ́гъ, и҆ лѣ́потенъ сꙋ́ще, влады́чнѧ повелѣ́нїѧ, сꙋ́щымъ на землѝ слꙋ́жите а҆́гг҃ли, ѿ лю́тъ и҆зима́юще, и҆ всѣ́мъ просвѣще́нїе посыла́юще спаси́тельно, бжⷭ҇твенымъ дх҃омъ.</p>

<p><red>Д</red>не́сь ра́дꙋетсѧ с̾ на́ми, беспло́тнїи бжⷭ҇твенїи ᲂу҆́ми, воспѣва́ема ви́дѧще сегѡ̀ ѿ всѣ́хъ, вели́кагѡ и҆ свѣ́тлагѡ а҆ртистрати́га. и҆ любо́вїю с̾ на́ми пра́з днꙋютъ, жизнода́вца велича́юще.</p>

<p><red>сла́ва. Б</red>жⷭ҇твенаѧ дво́ице и҆ свѣтоза́р наѧ, а҆рха́гг҃ли, миха́иле всече́стне, и҆ гаврїи́ле препросла́влене. трⷪ҇цѣ честнѣ́й пред̾стоѧ́ще, прегрѣше́нїи ѡ҆держа́нїѧ и҆ ѡ҆ѕлоблѣ́нїѧ, хва́лѧщыѧ ва́с̾ и҆зба́вите.</p>

<p><red>и҆ ны́нѣ, боⷢ҇. Г</red>ла́съ тѝ бжⷭ҇твенагѡ гаврїи́ла, прино́симъ ра́достнѡ, и҆ взы ва́емъ. ра́дꙋисѧ раю̀, дре́во посредѣ̀ жи во́тное и҆мы́и пречⷭ҇таѧ, пресла́внаѧ сло́ вꙋ пола́то. ра́дꙋисѧ дв҃о всенепоро́чнаѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ застꙋпле́ нїемъ ст҃а́гѡ вели́каго чинонача́льника а҆рхистрати́га миха́ила, и҆ всѣ́хъ ра́ди ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>