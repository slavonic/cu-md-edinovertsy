<document xmlns="http://www.ponomar.net/culiturgical">
<p>Т<red>ропа́рь, великомч҃нце варва́ре. глаⷭ҇, д҃.</red></p>

<p><red>А҆́</red>гница всебл҃же́ннаѧ, бжⷭ҇твенѣ ѡ҆зари́ вшисѧ свѣ́томъ ст҃ы́ѧ трⷪ҇цы, трисо́лнеч ное ᲂу҆тверди́вши в̾ кꙋпѣ́ли, в̾ побѣже́ нїе льстѝ ѻ҆те́ческїѧ. и҆ вѣ́рꙋ и҆сповѣ́ давши хрⷭ҇то́вꙋ. тѣ́м̾ тѝ чⷭ҇тна́ѧ варва́ро, с̾вы́ше бл҃года́ть дарова́сѧ, и҆сцѣлѧ́ти болѣ́зни и҆ недꙋ́ги всѧ̀. тоѧ̀ мл҃твами хрⷭ҇тѐ бж҃е, спасѝ дш҃ѧ на́шѧ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти дш҃ѧ на́шѧ.</p>

<p>К<red>ано́нъ. гла́съ, в҃. пѣ́снь, а҃. і҆рмо́съ. В</red>о глꙋбинѣ̀ потопѝ дре́вле, фараѡни́т скаѧ всѧ̀ во́инства, преѡрꙋже́нꙋ си́лꙋ. вопло́щшеесѧ сло́во, преспѣ́ющыѧ грѣхѝ потреби́ло є҆́сть, пресла́вныи гдⷭ҇ь, ꙗ҆́кѡ просла́висѧ.</p>

<p><red>запѣ́въ: С</red>т҃а́ѧ великомч҃нце варва́ро, молѝ бг҃а ѡ҆ на́съ <red>[покло́н̾].</red></p>

<p><red>ѽ</red> трⷪ҇це бжⷭ҇твенаѧ честна́ѧ, ꙗ҆́же па́че ᲂу҆ма̀ дарова́нїе рабо́мъ подаю́щи, свѣто но́снꙋю в̾дохнѝ мра́чномꙋ моемꙋ̀ ᲂу҆мꙋ̀ лꙋчю̀, твою̀ похвали́ти мч҃нцꙋ варва́рꙋ пресла́внꙋю.</p>

<p><red>П</red>охвале́нїемъ всѧ́къ предѣ́лъ вои́стинꙋ превзы́де, твои́хъ мч҃нкъ сла́ва чл҃колю́ бче. но є҆́же ѿ вѣ́ры проти́вꙋ си́лы прїе́мъ хвале́нїе, низ̾послѝ влⷣко бога́ тно  воз̾даѧ́нїе.</p>

<p><red>сла́ва. Ѿ</red> терно́внагѡ ко́рене и҆з̾растѐ шипо́къ прекра́сенъ, цр҃ковь хрⷭ҇то́вꙋ ѡ҆б лагово́ни. и҆ ꙗ҆́кѡ ѻ҆вча̀, заколе́нїемъ страда́нїѧ ѡ҆багри́вшисѧ кро́вїю сла́внаѧ варва́ра, ю҆́же по достоѧ́нїю воспое́мъ.</p>

<p><red>и҆ ны́нѣ, боⷢ҇. П</red>ревы́шши є҆сѝ чи́стаѧ всѧ́кїѧ тва́ри, ви́димыѧ и҆ неви́димыѧ прⷭ҇нѡ дв҃о. зижди́телѧ бо родила̀ є҆сѝ. ꙗ҆́коже и҆з̾во́ли воплоти́тисѧ воꙋтро́бѣ твое́й. є҆го́же со дерзнове́нїемъ молѝ, спастѝ  пою́щихъ  тѧ̀.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃а́ѧ великомч҃нце варва́ро, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́ли ши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. П</red>роцвѣла̀ є҆́сть пꙋсты́ нѧ ꙗ҆́кѡ кри́нъ гдⷭ҇и, ꙗ҆зы́чнаѧ непло дѧ́щаѧ цр҃кви прише́ствїемъ ти, ѡ҆ не́й же  ᲂу҆тверди́сѧ  моѐ  срⷣце.</p>

<p><red>О</red>у҆ѧзвлѧ́ема любо́вїю твое́ю, ꙗ҆́коже женихо́вою влⷣко. неѡ҆держи́мымъ стре мле́нїемъ страстоте́рпица варва́ра, всѐ ѻ҆те́ческое без̾бо́жїе воз̾ненави́дѣвъ.</p>

<p><red>Н</red>и пи́щамъ красота̀, ни цвѣ́тъ добро́ ты. ни бога́тство же, ни сла́сти ю҆́ност ныѧ не ѿверго́ша тѧ варва́ро сла́внаѧ, хрⷭ҇то́ви ᲂу҆невѣ́стившисѧ до́браѧ дв҃о.</p>

<p><red>сла́ва. К</red>ъ соверше́ннымъ подвиго́мъ, ничто́же ꙗ҆ви́сѧ воз̾бране́нїе не́мощи же́ньстѣй, ни ю҆́ность во́з̾раста хрⷭ҇тѐ. неви́димою тѝ си́лою ᲂу҆крѣплѧ́ема.</p>

<p><red>и҆ ны́нѣ, боⷢ҇. Ч</red>и́ни ᲂу҆диви́шасѧ а҆́гг҃льс тїи пречⷭ҇таѧ, и҆ чл҃ческаѧ ᲂу҆страши́шасѧ срⷣца̀ ѡ҆ ржⷭ҇твѣ̀ твое́мъ. тѣ́мже тѧ̀ бцⷣе вѣ́рою  чте́мъ.</p>

<p><red>сѣда́лен̾. гла́съ, г҃. В</red>ъ страда́нїи свое́мъ всѧ̀ ᲂу҆диви́ла є҆сѝ, ꙗ҆́кѡ претерпѣ́вши мꙋчи́телей ра́ны, свѧза́нїѧ мꙋ́ки и҆ темни́цы варва́ро прехва́льнаѧ. тѣ́мже и҆ вѣне́цъ с̾ нб҃сѐ тебѣ̀ дадѐ хрⷭ҇то́съ. к̾ немꙋ́ же воз̾желѣ́въ ᲂу҆се́рднѡ притекла̀ є҆сѝ. то́й бл҃года́ть подадѐ тебѣ̀ мч҃нце, и҆сцѣле́нїѧ  и҆сточа́ти  чл҃кѡмъ.</p>

<p><red>сла́ва, и҆ ны́нѣ, боⷢ҇. Б</red>жⷭ҇твенаѧ бы́сть сѣ́нь сло́ва, є҆ди́на пречⷭ҇таѧ дв҃о мт҃и, чистото́ю а҆́гг҃лы превосходѧ́щи. и҆́же па́че всѣ́хъ менѐ пе́рсть бы́вша, ѡ҆скверне́на плотьски́ми согрѣше́ньми, ѡ҆чи́сти моли́твъ свои́хъ бжⷭ҇твеными вода́ми, подаю́щи чⷭ҇таѧ ве́лїю млⷭ҇ть.</p>

<p><red>пѣ́снь, д҃. і҆рмо́съ. П</red>рише́ствовавъ ѿ дв҃ы, ни хода́тай ни а҆́гг҃лъ, но ты̀ са́мъ гдⷭ҇и вопло́щьсѧ, и҆ спасѐ всего́ мѧ чл҃ка, тѣ́мъ вопїю́ ти, сла́ва си́лѣ твое́й.</p>

<p><red>Ѿ</red> дв҃ы ро́ждьсѧ, дарова́лъ є҆сѝ ѻ҆троко ви́цамъ дв҃амъ, шата́нїе низ̾ложи́ти льсти́вагѡ. тѣ́мже и҆ добропобѣ́днаѧ варва́ра,  сегѡ̀  горды́ни  порꙋга́сѧ.</p>

<p><red>П</red>ра́мт҃и хитростьмѝ льсти́вагѡ пре́лщ шисѧ пе́рвѣе, пи́щи и҆з̾гна́на бы́сть ра́йскїѧ. варва́ра же сегѡ̀ прельсти́вши, в̾ нбⷭ҇нѣмъ черто́зѣ нн҃ѣ водворѧ́етсѧ.</p>

<p><red>сла́ва. К</red>рⷭ҇то́мъ свои́мъ сме́рти си́лꙋ разори́лъ є҆сѝ. тѣ́мже тѣле́сныѧ добро́ ты ѻ҆трокови́ца хрⷭ҇тѐ непощадѣ́вши, те́рпитъ до́блественѣ ра́ны варва́ра, тве́рдымъ  ᲂу҆мо́мъ.</p>

<p><red>и҆ ны́нѣ, боⷢ҇. Т</red>ѧ̀ приста́нище спасе́нїѧ, и҆ стѣ́нꙋ неѡ҆бори́мꙋ бцⷣе влⷣчце всѝ вѣ́рнїи с̾вѣ́мы, ты́ бо мольба́ми сѝ ѿ бѣ́дъ и҆збавлѧ́еши дш҃ѧ на́шѧ.</p>

<p><red>пѣ́снь, є҃. і҆рмо́съ. Х</red>ода́тай бг҃ꙋ и҆ чл҃кѡмъ бы́сть хрⷭ҇тѐ бж҃е, тобо́ю бо влⷣко к̾ свѣтонача́лникꙋ ѻ҆ц҃ꙋ́ ти, ѿ́ но щи невѣ́дѣнїѧ приведе́нїе ѡ҆брѣто́хом̾.</p>

<p><red>Ѻ҆</red>ко́нцы тремѝ, ба́ни просвѣща́тисѧ повелѣ́вши, та́йнѡ написа́ла є҆сѝ кр҃ще́нїе варва́ро трⷪ҇чнымъ свѣ́томъ, дꙋшесїѧ́ннымъ  сꙋ́щымъ  ѡ҆чище́нїемъ.</p>

<p><red>С</red>ꙋ́щагѡ бг҃а раз̾же́гшисѧ ре́вностїю, лжеи҆ме́ннымъ бого́мъ скверна́ваѧ ѡ҆плева̀ лица̀, варва́ро всехва́лнаѧ. рꙋга́ющисѧ ѻ҆трокови́це внѣ́шнемꙋ мироде́ржьцꙋ.</p>

<p><red>сла́ва. Г</red>нѣ́вомъ лю́тымъ ѻ҆ц҃а ᲂу҆кло́нь шꙋсѧ варва́рꙋ ѡ҆держи́мꙋ, а҆́бїе гора̀ прїѧ́тъ. ꙗ҆́коже дре́вле сла́внꙋю перво мꙋ́ченицꙋ фе́клꙋ, хрⷭ҇то́ви чю́до содѣ́ лавшꙋ.</p>

<p><red>и҆ нн҃ѣ, боⷢ҇. М</red>олѝ своегѡ̀ сн҃а и҆ гдⷭ҇а дв҃о чⷭ҇таѧ, плѣне́нымъ и҆збавле́нїе сꙋ́щымъ ѿ сопроти́внагѡ ѡ҆б̾стоѧ́нїѧ на тѧ̀ на дѣ́ющымсѧ ми́рно дарова́ти ᲂу҆строе́нїе.</p>

<p><red>пѣ́снь, ѕ҃. і҆рмо́съ. В</red>о глꙋбинѣ̀ грѣхо́в нѣй содержи́мь є҆́смь сп҃се, и҆҆ в̾ пꙋчи́нѣ жите́йстѣй ѡ҆бꙋрева́емъ. но ꙗ҆́коже про ро́ка і҆ѡ́нꙋ, и҆з̾ глꙋбины́ мѧ ѿ стрⷭ҇те́й, воз̾ведѝ и҆ спаси́ мѧ.</p>

<p><red>Ꙗ҆́</red>коже ѡ҆бѣща́сѧ мꙋ́дрость дарова́ти сп҃се бг҃онаꙋче́нꙋ, и҆́же тебѐ ра́ди стоѧ́ щымъ, пред̾ сꙋди́щемъ мꙋчи́телей, є҆ѧ́ же мч҃нца варва́ра и҆спо́лнисѧ.</p>

<p><red>Б</red>ез̾бо́жныхъ ле́сть и҆з̾ѡ҆бличѝ сло́вом̾, бг҃омꙋ́дрымъ варва́ро сла́внаѧ. терпѣ́ нїемъ же дѣ́лъ, мꙋчи́телей ра́зꙋмъ ᲂу҆диви́ла  є҆сѝ.</p>

<p><red>сла́ва. Р</red>а́намъ неща́днѡ строга́тисѧ. рꙋ́бы же власѧны́ми тве́рдѡ востира́ тисѧ хрⷭ҇та̀ ра́ди, непоро́чнаѧ страстоте́р пица  тѣ́ло  предадѐ.</p>

<p><red>и҆ ны́нѣ, боⷢ҇. Н</red>еи҆скꙋсомꙋ́жнѡ дв҃о ро дила̀ є҆сѝ, и҆ вѣ́чнꙋеши дв҃ою, ꙗ҆́вльши и҆́стиннагѡ бжⷭ҇тва̀, сн҃а и҆ бг҃а твоегѡ̀ ѻ҆бразы̀.</p>

<p><red>конда́къ. гла́съ, д҃. И҆́</red>же в̾ трⷪ҇цѣ бл҃го че́стнѡ пѣва́емомꙋ прⷭ҇нѡ, послѣ́дова вши бг҃ꙋ страстоте́рпице, є҆́ллинскїѧ ѡ҆ста́вила є҆сѝ же́ртвы. посредѣ́ же сꙋди́ща стра́ждꙋщи варва́ро, мꙋчи́телей не ᲂу҆боѧ́сѧ преще́нїѧ бг҃омꙋ́драѧ. веле гла́снѡ пою́щи прⷭ҇нѡ, трⷪ҇цꙋ чтꙋ̀ є҆ди́но бжⷭ҇тво̀.</p>

<p><red>и҆́косъ. О</red>у҆невѣ́стившꙋсѧ хрⷭ҇то́ви мꙋче́ нїемъ, варва́рꙋ сше́дшесѧ почте́мъ досто́йнѡ. ꙗ҆́кѡ да тоѧ̀ моли́твами, па́гꙋбы дш҃етлѣ́нныѧ и҆зба́вльшесѧ, и҆ гꙋби́тельства, трꙋ́са и҆ паде́жа, житїѐ во ᲂу҆мире́нїи препрово́димъ. и҆ сподо́бимсѧ со всѣ́ми ст҃ы́ми, и҆́же ѿ́ вѣка бг҃ꙋ бл҃гоꙋгоди́вшими ходи́ти во́ свѣтѣ. и҆ пѣ́ти с̾ ни́ми, ᲂу҆диви́лъ є҆сѝ сп҃се своѧ̀ млⷭ҇ти, всѣ́мъ чл҃кѡмъ вѣ́рою и҆сповѣ́да ющымъ. трⷪ҇цꙋ чте́мъ є҆ди́но бжⷭ҇тво̀.</p>

<p><red>пѣ́снь, з҃. і҆рмо́с̾. Б</red>г҃опроти́вно велѣ́нїе без̾зако́ннꙋюща мꙋчи́телѧ, высо́къ пла́мень воз̾несло̀ є҆́сть, хрⷭ҇то́съ же про сте́ръ бг҃очести́вымъ дѣ́темъ, хла́дъ дх҃о́вныи, сы́и бл҃гослове́нъ и҆ препросла́ вленъ.</p>

<p><red>И҆́</red>же зе́млю погꙋби́ти и҆ потреби́ти мо́ре, мꙋчи́тель сꙋ́етнѡ шата́ѧсѧ. ꙗ҆́кѡ и҆гра́лище пред̾лежи́тъ варва́ры ѻ҆троко ви́цы под̾ нога́ма. сего́ бо попра́въ хрⷭ҇то́съ, ꙗ҆́кѡ пти́цꙋ хꙋ́дꙋ свѧза́л̾ є҆́сть.</p>

<p><red>Р</red>а́нами нестерпи́мыми твоѐ стрꙋ́жемо тѣ́ло всѐ. ѡ҆багре́но же кровны́ми ка́плѧми, и҆ свѣща́ми претерпѣ́ла є҆сѝ ѡ҆палѧ́ема, по ре́бромъ мч҃нце всехва́л наѧ, хрⷭ҇та̀ бл҃годарѧ́щи варва́ро сла́внаѧ.</p>

<p><red>сла́ва. ѽ</red> без̾человѣ́чномꙋ и҆ немилосе́р домꙋ мꙋчи́телей сꙋровьствꙋ̀, и҆ мно́го мꙋ без̾бо́жїю. сосца́ бо мч҃нцы ꙗ҆́коже в̾ маке́лїи лю́тѣ мечѝ ѿсѣца́хꙋ, ᲂу҆́мъ ᲂу҆твержда́ющїѧ къ под̾вигополо́жникꙋ хрⷭ҇тꙋ̀.</p>

<p><red>и҆ нн҃ѣ, боⷢ҇. С</red>т҃ы́хъ ст҃ꙋ́ю разꙋмѣва́емъ тѧ̀. ꙗ҆́кѡ є҆ди́нꙋ ро́ждьшꙋю бг҃а непре мѣ́ннагѡ, дв҃а нескве́рнаѧ, мт҃и без̾ невѣ́стнаѧ. всѣ́мъ бо и҆сточи́ла є҆сѝ вѣ́рнымъ нетлѣ́нїе, бжⷭ҇твенымъ ржⷭ҇тво́мъ  свои́мъ.</p>

<p><red>пѣ́снь, и҃. і҆рмо́с̾. П</red>е́щь ѻ҆́гненна и҆ногда̀ въ вавѷлѡ́нѣ, дѣ́йство раздѣлѧ́ше, бж҃їимъ велѣ́нїемъ халдѣ́и ѡ҆палѧ́ющи, вѣ́рныѧ же прохлажда́ющи пою́ща, бла гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>Ꙗ҆</red>ви́сѧ тебѣ̀ хрⷭ҇то́съ свѣ́томъ неприко снове́ннымъ в̾сажде́нѣ. ѽ варва́ро в̾ темни́цѣ, дерза́ти повелѣва́ѧ, и҆ ра́ны и҆сцѣлѧ́ѧ и҆ ра́дость да́рꙋѧ. тѣ́мже в̾пери́ласѧ є҆сѝ своегѡ̀ жениха̀ любо́вїю.</p>

<p><red>Ꙗ҆</red>ви́сѧ хрⷭ҇тѐ ꙗ҆́вѣ прорече́нїе твоѐ и҆спо́лнено. ѻ҆те́цъ бо ча́до на́ смерть преда́стъ, самодѣ́теленъ же закла́нїю бы́сть, ѻ҆каѧ́нныи роди́тель твое́й мч҃нцѣ. тѣ́мже с̾ нб҃сѐ ѻ҆гне́мъ сожи га́етсѧ.</p>

<p><red>сла́ва. А҆́</red>гг҃лъ свѣ́телъ, ѻ҆де́ждею свѣто ви́дною тѧ̀, хрⷭ҇та̀ ра́ди ѡ҆бнаженꙋ̀ чес тна́ѧ варва́ро ѡ҆блечѐ. ꙗ҆́коже невѣ́стꙋ ѡ҆б̾ходѧ́щꙋ стрⷭ҇ти ѻ҆де́жди бо мч҃нце со влече́сѧ, бжⷭ҇твено прїе́мши и҆з̾мѣне́нїе.</p>

<p><red>и҆ ны́нѣ, боⷢ҇. Т</red>ы̀ и҆́же ѿ ѻ҆ц҃а неразлꙋ́ чнагѡ, в̾ чре́вѣ ти бг҃омꙋ́жнѡ пожи́в шагі́, без̾ сѣ́мене заче́нши несказа́нно родила̀ є҆сѝ, бг҃ороди́телнице пречⷭ҇таѧ. тѣ́мже тѧ̀ спасе́нїе всѣ́мъ на́мъ и҆спо вѣ́даемъ.</p>

<p><red>пѣ́снь, ѳ҃. і҆рмо́съ. Б</red>ез̾нача́льна роди́те лѧ сн҃ъ бг҃ъ и҆ гдⷭ҇ь, вопло́щьсѧ ѿ дв҃цы на́мъ ꙗ҆ви́сѧ, ѡ҆мраче́нныѧ просвѣти́ ти, и҆ собра́ти расточе́нныѧ. тѣ́мъ все хва́льнꙋю  бцⷣꙋ  велича́емъ.</p>

<p><red>С</red>ла́внꙋю хотѧ́щи прїѧ́ти кончи́нꙋ, мече́мъ варва́ро мꙋче́нїѧ своегѡ̀, со і҆ꙋлїані́ею вѣнце́мъ мч҃нческимъ сподо́ бльшисѧ. гла́съ бжⷭ҇твеныи ᲂу҆слы́шала є҆сѝ, и҆сполнѧ́ющь ѡ҆бѣща́нїѧ твоѧ̀.</p>

<p><red>С</red>воемꙋ̀ совокꙋ́пльшисѧ ны́нѣ всецарю̀ женихꙋ̀ хрⷭ҇тꙋ̀. блиста́ющисѧ сла́вою вар ва́ро, бжⷭ҇твенагѡ свѣ́та в̾ нбⷭ҇ныхъ чер то́зѣхъ, пѣвцы̀ своѧ̀ назира́й, стрⷭ҇те́й и҆з̾мѣнѧ́ющи, и҆ приводѧ́щи к̾ живо́мꙋ бг҃ꙋ.</p>

<p><red>сла́ва.  И҆</red>сполнѧ́ѧ твоѐ проше́нїе вар ва́ро стрⷭ҇тоте́рпице хрⷭ҇то́съ, и҆сцѣле́нїѧ подава́етъ творѧ́щымъ твою̀ вѣ́рою моле́бнꙋю па́мѧть. ꙗ҆́кѡ вои́стинꙋ мор ска́го песка̀, твоѧ̀ преминꙋ́ша бл҃гои҆ме ни́таѧ  чюдодѣ́йства.</p>

<p><red>и҆ ны́нѣ, боⷢ҇. Ч</red>ерто́гъ бы́сть, и҆́же па́че ᲂу҆ма̀ воплоще́нїю сло́ва дв҃о бг҃ороди́те лнице, ѡ҆дѣ́ѧна сла́вою добродѣ́телей и҆ и҆спещре́на. тѣ́мъ тѧ̀ всенепоро́чнаѧ бцⷣꙋ воз̾вѣща́емъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́ѧ великомч҃нцы варва́ры, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>