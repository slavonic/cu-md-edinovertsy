Т=ропа́рь , ст҃ы́мъ бг҃оѻ҆ц҃а́мъ=

=і҆ѡа́кимꙋ и҆ а҆́нне . гла́съ , а҃ .=

~И҆́же в̾ зако́ннѣй сѣ́ни пра́ведни бы́в ше , младе́нецъ бг҃ода́нныи породи́ста на́мъ , і҆ѡаки́мъ , и҆ а҆́нна . тѣ́мже дне́сь свѣ́тлѡ торжествꙋ́етъ , и҆ ве́селѡ пра́з днꙋющи бжⷭ҇твенаѧ цр҃кви , чⷭ҇тнꙋ́ю ва́шꙋ па́мѧть , сла́вѧщи ѻ҆ц҃а , воз̾дви́гшагѡ ро́гъ спасе́нїѧ на́мъ в̾ домꙋ̀ бж҃їи =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , в҃ . пѣ́снь , а҃ . і҆рмо́съ . В=о глꙋбинѣ̀ потопѝ дре́вле , фараѡни́т скаѧ всѧ̀ во́инства , преѡрꙋже́нꙋ си́лꙋ . вопло́щшеесѧ сло́во , преспѣ́ющыѧ грѣ хѝ потреби́ло є҆́сть , пресла́вныи гдⷭ҇ь , ꙗ҆́кѡ просла́висѧ .

=запѣ́в̾ : С=т҃і́и пра́веднїи бг҃оѻ҆ц҃ы і҆ѡаки́м̾ и҆ а҆́нна , моли́те бг҃а ѡ҆ на́съ =[покло́н̾].=

~Свѣщꙋ̀ мы́сленое сл҃нце ѡ҆блиста́вшꙋю , пло́тїю ѿ неѧ̀ восїѧ́вша , добродѣ́тели свѣ́тлостїю пожи́вше , роди́ти сподо́би стасѧ , а҆́нно бг҃омꙋ́драѧ , и҆ і҆ѡаки́мъ приснобл҃же́нныи .

~Всеѡ҆бра́знымъ зрѣ́нїемъ к̾ бг҃ꙋ , вои́с тинꙋ бг҃опрїѧ́тнаѧ і҆ѡаки́мъ и҆ а҆́нна бжⷭ҇твенаѧ , неꙋкло́ннѡ молѧ́щасѧ , пре чи́стꙋю бцⷣꙋ роди́ста , пребо́льшꙋ всеѧ̀ тва́ри ст҃остїю .

=сла́ва . П=ревысокꙋ̀ и҆мꙋ́ще жи́знь житїѧ́ же свѣ́тлость , всѣ́хъ вкꙋ́пѣ роди́телей бы́ста земны́хъ превы́шша . нетлѣ́ннꙋ дв҃ꙋ ꙗ҆́кѡ роди́вшаѧ , и҆ бг҃оѻ҆ц҃а вои́сти нꙋ тоѧ̀ ра́ди бы́вша .

=и҆ ны́нѣ , боⷢ҇ . С=пасе́нїю всемꙋ̀ нача́льни ка , бл҃же́нныи і҆ѡаки́мъ , и҆ а҆́нна сла́в наѧ , чи́стꙋю и҆ непоро́чнꙋю , и҆ пречⷭ҇тꙋю бцⷣꙋ породи́ста , бл҃гоче́стїѧ сїю̀ прїе́м шаѧ возда́нїе .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и пра́веднїи бг҃оѻ҆ц҃ы і҆ѡаки́мъ и҆ а҆́нна , ꙗ҆́кѡ всѝ по́ бз҃ѣ к̾ ва́мъ при бѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=а ка́мени мѧ вѣ́ры ᲂу҆твердѝ , раз̾ширѝ ᲂу҆ста̀ моѧ̀ на врагѝ моѧ̀ . воз̾весели́босѧ дх҃ъ мо́й воспѣ ва́ти , нѣ́сть ст҃а ꙗ҆́коже бг҃ъ на́шъ , и҆ нѣ́сть пра́ведна па́че тебѐ гдⷭ҇и .

~Непло́дствꙋющаѧ и҆ дѣте́й лише́на , и҆ слеза́ми содѣ́телѧ молѧ́щи , є҆ди́нꙋ бл҃гослове́нꙋю сподо́бисѧ роди́ти , бг҃о прїѧ́тнаѧ а҆́нно зовꙋ́щи , нѣ́сть ст҃а ра́звѣ тебѐ гдⷭ҇и .

~И҆́же сожи́тельницꙋ ѡ҆бога́тивъ , бжⷭ҇тве нꙋю бл҃года́ть , і҆ѡаки́мъ бжⷭ҇твеныи . и҆ бг҃огла́сныи , хода́таицꙋ спасе́нїѧ чл҃кѡмъ роди́ти сподо́бисѧ . к̾ не́й же взыва́ем̾ , ꙗ҆́кѡ нѣ́сть непоро́чны , па́че тебѐ влⷣчце .

=сла́ва . В=оспое́мъ всечестна́ѧ сꙋпрꙋ́га , ѿ неѧ́же восїѧ̀ на́мъ дв҃ца . всѣ́хъ тва́рей превы́шши сꙋ́щи , бг҃а бо породѝ . къ немꙋ́ же возопїе́мъ , ꙗ҆́кѡ нѣ́сть ст҃а па́че тебѐ гдⷭ҇и .

=и҆ ны́нѣ , боⷢ҇ . Н=епло́днагѡ поноше́нїѧ и҆з̾бѣ́гши , родѝ а҆́нна бцⷣꙋ , є҆́ввино поноше́нїе пресла́внѡ потре́бльшꙋю , къ не́й же взыва́емъ , ꙗ҆́кѡ нѣ́сть непо ро́чны па́че тебѐ влⷣчце .

=сѣда́ленъ . гла́съ , є҃ . І҆=ѡаки́мъ и҆ а҆́нна торжествꙋ́ета . по́ бз҃ѣ бо досто́йнѡ бл҃года́ть ѡ҆брѣто́ста , и҆ роди́ста пло́дъ бл҃гопрїѧ́тенъ хра́мъ , дв҃ꙋю и҆ чи́стꙋю мт҃рь бж҃їю , є҆ди́нꙋ бл҃гослове́нꙋю . молѧ́ щꙋсѧ непреста́ннѡ , спасти́сѧ дш҃а́мъ на́шимъ .

=пѣ́снь , д҃ . і҆рмоⷭ҇ . П=рише́ствовавъ ѿ дв҃ы , ни хода́тай ни а҆́гг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

~Ра́дꙋѧсѧ дв҃ꙋю ѿ непло́дове прїе́млетъ , є҆ѧ́же ра́ди непло́дїе мирско́е разрѣ ши́сѧ , ржⷭ҇тво́мъ дв҃ьствꙋющꙋю , і҆ѡаки́м̾ бг҃омꙋ́дрыи и҆ бг҃опрїѧ́тныи . ~Пра́ѻ҆ц҃ъ бж҃їи і҆ѡаки́мъ , нн҃ѣ пред̾лага́етъ на́мъ трапе́зꙋ дх҃о́внꙋю пребога́тыи , ꙗ҆́кѡ бж҃їю мт҃рь , и҆ пренетлѣ́ннꙋю ѻ҆троко ви́цꙋ роди́лъ є҆́сть .

~Оу҆мерщве́нїѧ и҆ тлѝ чл҃ки спа́сшꙋю , бл҃года́ть пред̾лага́етъ , быва́ющꙋю мт҃рь бж҃їю , сло́во присносꙋ́щное прїе́мшꙋю , несказа́ннѡ воплоща́емое .

=сла́ва . Ѿ= ко́рене і҆єссе́ѡва , сꙋпрꙋ́гъ во сїѧ̀ , ѿ него́ же прозѧбѐ же́злъ цвѣ́тъ носѧ́щїи , всего́ мѧ чл҃ка ѡ҆бл҃гоꙋха́ющъ ми́ромъ бжⷭ҇тва̀ .

=и҆ ны́нѣ , боⷢ҇ . Н=апра́ви моѐ бцⷣе житїѐ , повелѣ́нїи бжⷭ҇твеными наставлѧ́ющи , вопло́щьшагосѧ сло́ва и҆з̾ тебѐ . и҆ къ свѣ́тꙋ наста́ви дв҃о мт҃и мр҃і́е бг҃оне вѣ́сто .

=пѣ́снь , є҃ . і҆рмо́съ . П=росвѣще́нїе во тмѣ̀ лежа́щымъ , и҆ спасе́нїе ненача́емымъ хрⷭ҇тѐ сп҃се мо́й , к̾ тебѣ̀ ᲂу҆́треннюю цр҃ю ми́рныи , просвѣти́ мѧ сїѧ́нїемъ си , и҆но́го бо ра́звѣ тебѐ бг҃а незна́емъ .

~Цѣломꙋ́дренаѧ дво́йце , чистоты̀ зарѧ̀ сїѧ́ющи . ю҆́же дв҃ьства бжⷭ҇твенымъ сїѧ́ нїемъ , ᲂу҆краси́вшꙋю непло́дное є҆сте ство̀ чл҃ческое , на́мъ породѝ , а҆́нна и҆ і҆ѡаки́мъ бг҃опрїѧ́тнаѧ . ~Дв҃ческїи бг҃оꙋ кра́шеныи прⷭ҇то́лъ , и҆́же всѣ́хъ превы́ шши дла́нїю бжⷭ҇твеною , цѣломꙋ́дрїѧ честны́и сꙋпрꙋ́гъ , бг҃омꙋ́драѧ дво́йца породѝ , а҆́нна и҆ і҆ѡаки́мъ всехва́льнаѧ .

~Восто́кꙋ свы́ше ꙗ҆́вльшꙋсѧ , в̾ наставле́ нїе заблꙋ́ждьшимъ , свѣтоно́снꙋю две́рь , бжⷭ҇твеныи і҆ѡаки́мъ и҆ а҆́нна , бг҃омꙋ́дре нѡ пожи́вшаѧ , роди́ти бг҃ови́дца ꙗ҆́вѣ сподо́бистасѧ .

=сла́ва . З=ако́на но́вагѡ бг҃опи́саннꙋю скрижа́ль , є҆ѧ́же ра́ди раз̾рѣше́нїе пре грѣше́нїемъ ве́тхагѡ зако́на , бжⷭ҇тве ное сло́во проѡ҆бразова̀ пре́жде . ꙗ҆́кѡ ѿ ка́мене ны́нѣ ᲂу҆сѣ́че , манове́нїемъ все держи́тель ѿ непло́дове .

=и҆ нн҃ѣ , боⷢ҇ . З=аре́ю твое́ю бг҃омт҃и , ᲂу҆мꙋ̀ моемꙋ̀ ѡ҆зари́тисѧ , ѡ҆мраче́нномꙋ грѣ хо́мъ , повелѝ дв҃це . невѣ́дѣнїѧ мра́къ и҆ прегрѣше́нїи потреблѧ́ющи . и҆ны́ѧ бо па́че тебѐ храни́тельницы невѣ́мъ .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~Плодови́то сѣ́мѧ , и҆́же дре́вле непло́ды а҆́нна воспрїе́мши . ѿ бжⷭ҇твенаго сїѧ́нїѧ ѻ҆трокови́цꙋ роди́ти сподо́бисѧ , и҆́же всѣ́ми тварьмѝ владѣ́ющꙋю .

~Ны́нѣ непло́ды ро́ждьши во́лею бж҃їею , покоре́нїемъ прїѧ́ти , дв҃ꙋ ро́ждьшꙋю кромѣ̀ плотьскі́ѧ во́ли , самомꙋ̀ восхо тѣ́вшꙋ бг҃ꙋ проѧвле́ннѡ .

=сла́ва . Ѡ҆=зари́всѧ и҆са́їѧ дх҃ом̾ , і҆ѡаки́ма и҆ а҆́нны ржⷭ҇тво̀ , сви́токъ но́въ ви́дѣ . в̾ не́мже написа́сѧ сло́во воплоща́емѡ .

=и҆ ны́нѣ , боⷢ҇ . Т=а́иньствꙋ пред̾тече́тъ та́иньство . пре́жде бо неплодѧ́щаѧ бла года́ть породѝ , спасе́нїѧ хода́таицꙋ . дв҃ьства рожде́нїемъ ꙗ҆́вльшꙋсѧ намъ .

=конда́къ . гла́съ , в҃ . В=есели́тсѧ ны́нѣ а҆́нна , без̾ча́дства раз̾рѣ́шьшисѧ соꙋ́зъ . и҆ пита́етъ пречⷭ҇тꙋю созыва́ющи всѣ́хъ , воспѣ́ти дарова́вшагѡ , ѿ ложе́снъ є҆ѧ̀ земны́мъ , є҆ди́нꙋ мт҃рь неи҆скꙋсомꙋ́ж нꙋю .

=и҆́коⷭ҇ . Ꙗ҆́=коже соꙋ́зъ пе́рвѣе без̾ча́дства , моли́твою и҆зба́вльшисѧ , призыва́етъ на́съ с̾пра́здновати чюдесѝ , и҆ да́ры при нестѝ рожде́ннѣй , молѧ́щихсѧ пред̾не́ю с̾ любо́вїю . є҆́йже ꙗ҆́кѡ и҆ногда̀ дв҃ы пред̾ теча́хꙋ ско́рѡ ликꙋ́юще и҆ вопїю́ще , сѐ прїи́де всѣ́хъ воз̾дви́женїе . сѐ а҆да́мъ свободи́сѧ , ꙗ҆́кѡ а҆́нна пло́дъ прозѧбѐ , є҆ди́нꙋ мт҃рь неи҆скꙋсомꙋ́жнꙋю .

=пѣ́снь , з҃ . і҆рмо́с̾ . Б=г҃опроти́вно велѣ́нїе без̾зако́ннꙋюща мꙋчи́телѧ , высо́къ пла́мень воз̾несло̀ є҆́сть , хрⷭ҇то́съ же про сте́ръ бг҃очести́вымъ дѣ́темъ , хла́дъ дх҃о́вныи , сы́и бл҃гослове́нъ и҆ препросла́ вленъ .

~Ѿко́рене прозѧ́бши дво́йца ст҃а́ѧ дв҃да бг҃омꙋ́драгѡ , жезла̀ сщ҃е́ннагѡ , дв҃ꙋ чⷭ҇тꙋю ми́рови породѝ , цвѣ́тъ сщ҃е́нныи на́мъ хрⷭ҇та̀ , без̾ сѣ́мене восїѧ́вшꙋю .

~Свѣщꙋ̀ многосвѣ́тлꙋю бцⷣꙋ , а҆́нна бжⷭ҇твенаѧ , ꙗ҆́кѡ златоза́ренъ свѣ́щ никъ носѧ́щи , ми́ръ ве́сь просвѣтѝ бжⷭ҇твенымъ свѣ́томъ , и҆ дв҃ьства свѣ́т лыми сїѧ́ньми .

=сла́ва . П=ра́родителѧ сла́внаѧ , вопло́щ шагосѧ за неи҆зрече́ннꙋю млⷭ҇ть , бг҃а все держи́телѧ , ѿ ѻ҆трокови́цы бг҃омꙋ́д рыѧ ва́ю пребога́таѧ , ны́нѣ ми прибѣ́ гшемꙋ к̾ ва́мъ , согрѣше́нїемъ разрѣше́ нїе и҆спроси́та .

=и҆ ны́нѣ , боⷢ҇ . Ꙗ҆́=кѡ сꙋ́ща пребо́льшаѧ роди́телей , всѣ́ми владꙋ́щꙋю тва́рьми роди́ла є҆ста̀ , мр҃і́ю пречⷭ҇тꙋю . ро́ждьшꙋю бг҃а , пло́тїю ѡ҆бложе́на , на́мъ ᲂу҆подо́ бльшасѧ , за милосе́рдїе мно́гое .

=пѣ́снь , и҃ . і҆рмо́съ . В=ъ пе́щь ѻ҆́гненнꙋю , къ дѣ́темъ є҆вре́йскимъ соше́дшагѡ , и҆ пла́мень на хла́дъ прело́жшагѡ бг҃а , по́йте всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

~Бога́тствомъ кипѧ́щыѧ добродѣ́тели , сла́вою бж҃їею ᲂу҆кра́шенꙋю цр҃цꙋ дв҃ꙋ , і҆ѡаки́мъ чⷭ҇тны́и , и҆ а҆́нна цѣломꙋ́дре наѧ роди́ста . ю҆́же всѧ̀ пою́тъ ꙗ҆́ко бцⷣꙋ .

~Же́зл̾ си́лы на́мъ , ва́ю ра́ди дрꙋ́га бж҃їѧ по́слан̾ бы́сть , всенепоро́чнаѧ невѣ́ста . и҆́мже посредѣ̀ вра́гъ , бжⷭ҇твенѣ ѡ҆долѣ ва́емъ , кова́рьствїѧ тѣ́хъ попира́юще .

=сла́ва . Ѻ҆=рꙋ́жїе на́мъ ѿ́ бг҃а бл҃говоле́ нїѧ , тобо́ю сꙋпрꙋ́же сщ҃е́нныи дарова́сѧ . и҆́мже ны́нѣ мы вѣ́рнїи кра́снѣ прⷭ҇нѡ вѣнчава́емсѧ , бг҃а ро́ждьшаѧ , чⷭ҇таѧ дв҃а мт҃и .

=и҆ ны́нѣ , боⷢ҇ . С=вѣтоли́тїи , и҆з̾ тебѐ во площе́ннагѡ на́съ ра́ди , просвѣще́ннаѧ ны́нѣ пред̾грѧде́тъ две́рь , дв҃ьства пре свѣ́тлыми . сло́во є҆ѧ́же ра́ди прїи́де к̾ земны́мъ , вопло́щьсѧ не и҆зрече́ннымъ сло́вомъ .

=пѣ́снь , ѳ҃ . і҆рмо́съ . Б=ез̾нача́льна роди́те лѧ сн҃ъ бг҃ъ и҆ гдⷭ҇ь , вопло́щьсѧ ѿ дв҃цы на́мъ ꙗ҆ви́сѧ , ѡ҆мраче́нныѧ просвѣти́ ти , и҆ собра́ти расточе́нныѧ . тѣ́мъ все хва́льнꙋю бцⷣꙋ велича́емъ .

~Е҆диномꙋ́дрена и҆ є҆динодꙋ́шна , добро дѣ́телїю сꙋ́ща , пречⷭ҇тыѧ дв҃цы чⷭ҇тна́ѧ роди́телѧ , творѧ́щыѧ ᲂу҆се́рднѡ , прехва́ льнꙋю и҆ сла́внꙋю па́мѧть ва́ю сщ҃е́ннаѧ , спасти́сѧ моли́тасѧ .

~Па́жить разрꙋши́ста сме́ртнꙋю сла́в наѧ , животꙋ̀ мт҃ре свѣ́тлѡ ро́ждьшаѧ , потре́бльшꙋю се́й прило́гъ . и҆ без̾сме́рт ныѧ жи́зни и҆схода́таившꙋю наде́жда вѣ́ры ра́ди .

=сла́ва . Ꙗ҆́=кѡ кра́сное сл҃нце і҆ѡаки́мъ , примѣша́ѧсѧ свѣтоно́снѣй лꙋнѐ а҆́нне , породи́ста дв҃ьственꙋю лꙋчю̀ . є҆ю́же зарѧ̀ бжⷭ҇твенагѡ сꙋщества̀ , пло́тїю по соста́ вꙋ соєди́ньшисѧ , на́мъ восїѧ̀ .

=и҆ ны́нѣ , боⷢ҇ . Ц=ѣломꙋ́дренѡ пожи́вша , и҆ бл҃гоче́стнѡ бл҃же́ннаѧ , ны́нѣ пи́щи несказа́ннѣй сподо́бистасѧ , бг҃оѧвле́ нїѧ ᲂу҆лꙋчи́ша , и҆́же ѿ ва́ю ми́рови ꙗ҆́вльшагосѧ . є҆го́же моли́та , спасти́сѧ дш҃а́мъ на́шимъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ пра́ведныхъ бг҃оѻ҆ц҃ъ і҆ѡаки́ма и҆ а҆́нны , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

