Т=ропа́рь , а҆пⷭ҇лꙋ . гла́съ , г҃ .=

~А҆пⷭ҇ле ст҃ы́и =і҆мⷬ҇къ ,= молѝ млⷭ҇тиваго бг҃а , да грѣхо́въ ѡ҆ставле́нїе пода́стъ дш҃а́мъ на́шимъ =[два́жды].=

=сла́ва , и҆ ны́нѣ , боⷢ҇ . Т=ебѐ хода́таицꙋ спасе́нїѧ ро́да на́шегѡ , воспѣва́емъ бцⷣе дв҃о . пло́тїю бо є҆ю́же и҆з̾ тебѐ проше́дъ сн҃ъ тво́й и҆ бг҃ъ на́шъ , крⷭ҇тнꙋю прїе́мъ стра́сть . и҆зба́вилъ є҆́сть на́съ и҆з̾ и҆стлѣ́ нїѧ , ꙗ҆́кѡ чл҃колю́бецъ .

К=ано́нъ . гла́съ , и҃ . пѣ́снь , а҃ . і҆рмо́съ . П=ѣ́снь возсле́м̾ лю́дїе чюдотво́рцꙋ бг҃ꙋ , свобо́ждьшемꙋ і҆и҃лѧ ѿ рабо́ты , пѣ́снь побѣ́днꙋю , пою́ща и҆ вопїю́ща , воспое́м̾ тебѣ̀ є҆ди́номꙋ влⷣцѣ .

=запѣ́въ : С=т҃ы́и а҆пⷭ҇ле =і҆мⷬ҇къ ,= молѝ бг҃а ѡ҆ на́съ =[покло́н̾].=

~Ввы́шнихъ влⷣцѣ пред̾стоѧ̀ , =і҆мⷬ҇къ ,= а҆пⷭ҇ле сла́вне , тебѐ просла́вльшемꙋ , и҆ ᲂу҆чн҃ка̀ себѣ̀ свѣ́тлѡ показа́вшемꙋ , просвѣтѝ дш҃ꙋ мою̀ , да воспою̀ бжⷭ҇твенꙋю тѝ па́мѧть .

~Всѧ́ко и҆сполне́нїе бл҃ги́хъ тебѣ̀ хрⷭ҇то́съ дарова́лъ є҆́сть , и҆ и҆зѧ́щна бл҃ги́хъ даро́въ а҆пⷭ҇ле показа́въ тѧ , сꙋдо́мъ и҆ пра́вдою бг҃ови́дче , є҆ди́нъ пра́ведныи .

=сла́ва . В=седх҃о́внꙋю зарю̀ прїи́мъ а҆пⷭ҇ле , соше́дшꙋю натѧ̀ с̾ нб҃сѐ , ѻ҆гнедх҃нове́нъ бы́сть , всю̀ попалѧ́ѧ пре́лесть много бо́жїѧ .

=и҆ ны́нѣ , боⷢ҇ . Т=ы̀ моѐ ме́ртвенное и҆ тлѣ́нное , без̾сме́ртно и҆ нетлѣ́нно сп҃се показа̀ . во ᲂу҆тро́бꙋ всели́сѧ ст҃ы́ѧ дв҃ы пречⷭ҇тыѧ , неи҆скꙋсобра́чнѡ , воѡ҆брази́ всѧ въ чл҃ческое є҆стество̀ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и а҆пⷭ҇ле =і҆мⷬ҇къ ,= ꙗ҆́кѡ всѝ по́ бз҃ѣ къ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Н=ѣ́сть ст҃а ꙗ҆́кѡ гдⷭ҇ь , и҆ нѣ́сть пра́ведна ꙗ҆́коже бг҃ъ на́шъ . є҆го́ же пое́тъ всѧ̀ тва́рь , нѣ́сть бо прест҃а па́че тебѐ гдⷭ҇и .

~Бжⷭ҇твеное та́инство воплоще́нїѧ поз на́лъ є҆сѝ вои́стинꙋ , а҆пⷭ҇ле бг҃ови́дче , =і҆мⷬ҇къ ,= ѿ самогѡ̀ сп҃са лꙋчю̀ прїи́мъ преми́рнꙋю .

~Сло́во без̾нача́льное и҆ присносꙋ́щное , своегѡ̀ слꙋжи́телѧ тѧ а҆пⷭ҇ле сла́вне , лꙋ ча́ми пресвѣ́тлыми бога́тнѡ ѡ҆зари́въ бжⷭ҇твеныѧ бл҃года́ти .

=сла́ва . З=аре́ю раз̾жже́нъ и҆ дѣ́телїю дх҃о́в ною , ꙗ҆́кѡ стрѣла̀ бг҃ови́днаѧ по́сланъ бы́сть ѿ хрⷭ҇та̀ а҆пⷭ҇ле пресла́вне , и҆ ми́ръ просвѣтѝ бл҃же́нне ᲂу҆че́нїемъ сѝ .

=и҆ ны́нѣ , боⷢ҇ . С=вѣ́щникъ тѧ всезлаты́и прⷪ҇ркъ пронаписа̀ бцⷣе , носѧ́щꙋю свѣ́тъ неприкоснове́нныи хрⷭ҇та̀ бг҃а на́шегѡ , просвѣща́ющагѡ ми́ръ лꙋча́ми бжⷭ҇тва̀ .

=сѣда́ленъ . гла́съ , г҃ . Б=ж҃їѧ дх҃а свѣтоза ре́нїемъ тмꙋ̀ разрꙋши́лъ є҆сѝ многобо́ жїѧ , и҆ вѣ́рныхъ срⷣца̀ просвѣти́лъ є҆сѝ , воспѣ́въ спасе́ннаѧ повелѣ́нїѧ а҆пⷭ҇ле , =і҆мⷬ҇къ= премꙋ́дре , хрⷭ҇та̀ бг҃а молѝ , даро ва́ти на́мъ ве́лїю млⷭ҇ть .

=сла́ва , и҆ ны́нѣ , боⷢ҇ . К=о́ждо и҆дѣ́же спа са́етсѧ , в̾ пра́вдꙋ та́мѡ прибѣга́етъ . и҆ ко́е и҆́но таково̀ прибѣ́жище , ꙗ҆́кѡ твоѐ бцⷣе , покрыва́ющее дш҃ѧ на́шѧ .

=пѣ́снь , д҃ . і҆рмо́съ . И҆=з̾ горы̀ присѣ́нныѧ сло́ве пррⷪ҇къ , и҆з̾ є҆ди́ныѧ бцⷣы хотѧ́ща сѧ воплоти́ти , бг҃ови́днѡ раз̾смо́трь , и҆ со́ страхомъ славосло́вѧши си́лꙋ твою̀ .

~Ве́сь є҆сѝ сокро́вище бжⷭ҇твеныхъ даро ва́нїй , и҆ є҆ѵⷢ҇а́льскїѧ за́повѣди и҆спо́л ненъ , свѣ́тъ ми́рꙋ , и҆ со́ль цр҃кви ты̀ бы́сть , =і҆мⷬ҇къ= пребл҃же́нне .

~Бре́ннагѡ и҆ мра́чнагѡ смра́да ѿврати́ сѧ , невеще́ственыи же свѣ́тъ ви́дѣти сподо́бисѧ , бжⷭ҇тва̀ сосꙋ́дъ примѣ́шенъ к̾ бре́нїю чл҃ка достохва́льне .

=сла́ва . Т=ы̀ ꙗ҆́кѡ ᲂу҆чени́къ живота̀ нетлѣ́ннагѡ , ᲂу҆мертвѝ на́шъ живꙋ́щїй грѣ́хъ , живоно́сною си́лою живода́вца , є҆го́же прїѧ́тъ дѣ́йствїе .

=и҆ ны́нѣ , боⷢ҇ . Р=а́венъ бы́въ ѻ҆ц҃ꙋ своемꙋ̀ по сꙋществꙋ̀ , ра́венъ же и҆ земны́мъ бы́сть по є҆стествꙋ̀ , ѿ пречⷭ҇тыѧ дв҃ы в̾ на́ше влⷣко є҆стество̀ ѡ҆бо́лксѧ кромѣ̀ грѣха̀ .

=пѣ́снь , є҃ . і҆рмо́съ . Ѿ= ́нощи невѣ́дѣнїѧ , бг҃оразꙋ́мїемъ просвѣще́й концы̀ , просвѣти́ мѧ ᲂу҆́тромъ , славосло́вїѧ твоегѡ̀ гдⷭ҇и .

~Со ѻ҆гне́мъ дх҃о́внымъ бг҃ови́дче , тво́й смѣси́сѧ ѧ҆зы́къ , є҆го́же воспрїѧ́тъ любо́вїю на го́рницѣ сѣдѧ̀ .

~Ꙗ҆́кѡ высо́къ сы́и , в̾ высо́кихъ водво рѧ́ѧсѧ селе́нїихъ , =і҆мⷬ҇къ ,= высо́каѧ и҆ вели́каѧ дѣѧ́нїѧ на́мъ прине́слъ є҆сѝ .

=сла́ва . О=у҆́мъ чи́стъ и҆мѣ́ѧ къ бг҃ꙋ во свѣ́тлости , и҆ срⷣце чи́сто стѧжа́лъ є҆сѝ , воплоще́ннаго бг҃а ви́дѣлъ є҆сѝ , непо сти́жимаго ра́зꙋмомъ .

=и҆ ны́нѣ , боⷢ҇ . З=ако́нъ и҆́же пе́рвыи дв҃о ржⷭ҇тво́мъ твои́мъ преста̀ , процвѣте́ же бл҃года́ть , и҆ пра́вда воз̾сїѧ̀ .

=пѣ́снь , ѕ҃ . і҆рмо́съ . Р=и́зꙋ ми пода́ждь свѣ́тлꙋ , ѡ҆дѣѧ́исѧ свѣ́томъ ꙗ҆́кѡ ри́ зою , многомлⷭ҇тиве хрⷭ҇тѐ бж҃е на́шъ .

~Ꙗ҆́кѡ ᲂу҆чени́къ и҆ дрꙋ́гъ хрⷭ҇то́въ , а҆пⷭ҇ле сла́вне , ре́вностїю поревнова́лъ є҆сѝ по́ гдⷭ҇ѣ бз҃ѣ вседержи́тели .

~Тебѐ бжⷭ҇твеныхъ чюде́съ самови́дителѧ сп҃съ показа̀ , пода́въ тебѣ̀ вла́сть и҆ дѣ́йствїе своеѧ̀ бл҃года́ти .

=сла́ва . П=реꙋкра́шенъ бжⷭ҇твеною бл҃года́ тїю ᲂу҆че́нїѧ , бл҃говѣствꙋ́еши ми́рꙋ ѻ҆́бщее спасе́нїе сꙋ́щагѡ надовсѣ́ми бг҃а , а҆пⷭ҇ле хрⷭ҇то́въ , =і҆мⷬ҇къ= прехва́льне .

=и҆ ны́нѣ , боⷢ҇ . З=агражда́ютсѧ ны́нѣ ᲂу҆ста̀ нечести́выхъ , немꙋ́дрствꙋющихъ тѧ бцⷣꙋ всенепоро́чнаѧ , и҆ ли́ца и҆́хъ в̾ сра́мъ да ѡ҆блача́тсѧ .

=конда́къ . гла́съ , д҃ . Ꙗ҆́=кѡ ѕвѣздꙋ̀ пре свѣ́тлꙋ цр҃кви всегда̀ стѧжа́ тѧ а҆пⷭ҇ле , =і҆мⷬ҇къ ,= чюде́съ твои́хъ многоподава́нїем̾ просвѣща́ема . тѣ́мже зове́мъ хрⷭ҇тꙋ̀ , спа сѝ чтꙋ́щихъ вѣ́рою па́мѧть твоегѡ̀ а҆пⷭ҇ла , многоми́лостиве .

=и҆́косъ . С=трꙋю̀ сло́ва пода́ждь ми гдⷭ҇и , водно́е є҆стество̀ содѣ́ѧвыи , и҆ срⷣце моѐ ᲂу҆крѣпѝ бл҃гоꙋтро́бне , и҆́же зе́млю ᲂу҆тве рди́выи сло́вомъ свои́мъ . и҆ просвѣтѝ моѐ помышле́нїе , свѣ́томъ ꙗ҆́кѡ ри́зою ѡ҆дѣва́ѧисѧ , да гл҃ю и҆ пою̀ подо́бнаѧ , досто́йнѡ почестѝ твоегѡ̀ а҆пⷭ҇ла , много млⷭ҇тиве .

=пѣ́снь , з҃ . і҆рмо́съ . Д=ѣ́ти є҆вре́йскїѧ в̾ пе щѝ , попра́вше и҆ пла́мень дерзнꙋ́вше , и҆ на́ росꙋ ѻ҆́гнь прело́жше вопїѧ́хꙋ , бл҃го слове́нъ є҆сѝ гдⷭ҇и бж҃е во́ вѣки .

~Стра́ннꙋ ре́вность вои́стинꙋ и҆мы́и , ны́нѣ прⷭ҇то́лꙋ пред̾стои́ши влⷣчнемꙋ , =і҆мⷬ҇къ ,= ꙗ҆́кѡ слꙋга̀ хрⷭ҇то́въ вѣнча́н̾ бы́сть бг҃опроповѣ́дниче .

~Вкꙋ́пѣ со сло́вомъ бж҃їимъ водворѧ́ѧ сѧ , сожи́тель здѣ̀ бы́въ , и҆ црⷭ҇твїе та́мо наслѣ́дова вы́шнее и҆ вопїе́ши , бл҃госло ве́нъ є҆сѝ гдⷭ҇и бж҃е во́ вѣки .

=сла́ва . М=ꙋ́дростїю ѡ҆бложе́нъ , бл҃года́тїю ѡ҆заре́нъ , ми́рною красото́ю ᲂу҆кра́шенъ , бг҃огл҃иве а҆пⷭ҇ле ст҃е , вопїе́ши , бл҃госло ве́нъ є҆сѝ гдⷭ҇и бж҃е во́ вѣки .

=и҆ ны́нѣ , боⷢ҇ . Л=е́стїю дре́внею пра́ѻ҆ц҃а и҆згна́лъ є҆́сть ѕмі́й и҆з̾ наслѣ́дїѧ . ты́ же мт҃и бж҃їѧ сегѡ̀ воз̾ведѐ , бл҃гослове́н̾ гл҃юща пречⷭ҇таѧ пло́дъ твоегѡ̀ чре́ва .

=пѣ́снь , и҃ . і҆рмо́съ . М=ꙋсикі́йскимъ ѻ҆рга́ номъ согласѧ́щым̾ , и҆ лю́демъ без̾числа̀ кла́нѧющымсѧ , тѣ́лꙋ сꙋ́щꙋ на моле́б нѣмъ , трїѐ ѻ҆́троцы пѣсносло́вѧхꙋ , гдⷭ҇а по́йте , и҆ превозноси́те є҆гѡ̀ во́ вѣки .

~Ꙗ҆́кѡ кра́снѣ но́зѣ твоѝ ꙗ҆ви́стѣсѧ , бл҃голѣ́пенъ же ти є҆́сть ѧ҆зы́къ гл҃ющь сла́вꙋ хрⷭ҇то́вꙋ , и҆ наꙋчѝ пѣ́ти , бл҃госло ви́те всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

~Въ добро́тахъ пребыва́ѧ светоза́рныхъ , и҆ чюде́съ и҆спꙋща́ѧ лꙋчѝ , позна́сѧ лю́ демъ вои́стинꙋ сѣ́мѧ бл҃гослове́нное , ᲂу҆вѣрѧ́ѧ взыва́ти , гдⷭ҇а по́йте , и҆ превоз носи́те є҆гѡ̀ во́ вѣки .

=сла́ва . С=т҃ъ ᲂу҆чени́къ , нбⷭ҇нымъ ᲂу҆че́нъ та́йнамъ вои́стинꙋ , проше́лъ є҆сѝ вселе́ ннꙋю , ᲂу҆ча̀ велегла́снѡ сло́во вѣ́ры хрⷭ҇то́вы , ты̀ а҆пⷭ҇ле , и҆ неи҆з̾рече́ннꙋю и҆спо вѣ́даѧ бл҃года́ть , вопїѧ̀ , гдⷭ҇а по́йте , и҆ превозноси́те є҆гѡ̀ во́ вѣки .

=и҆ ны́нѣ , боⷢ҇ . О=у҆́мъ немо́жетъ сказа́ти бцⷣе ржⷭ҇тва̀ твоегѡ̀ , и҆ сло́во и҆зрещѝ немо́жетъ , бг҃а бо заче́нши родила̀ є҆сѝ дв҃о . є҆мꙋ́же всѝ зове́мъ , гдⷭ҇а по́йте , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . В=ои́стинꙋ бцⷣꙋ тѧ̀ и҆сповѣ́дающе , спасе́ннїи тобо́ю дв҃це чⷭ҇таѧ , с̾ нбⷭ҇ными вѡ́и тѧ̀ велича́емъ .

~Ꙗ҆́вственъ бы́сть конце́мъ а҆пⷭ҇ле , бжⷭ҇тве ннымъ сїѧ́ѧ свѣ́томъ , и҆ ѻ҆́гнь дх҃о́в ныи прїи́мъ , свѣтоза́ренъ показа́сѧ , =і҆мⷬ҇къ ,= тѣ́мже тѧ̀ велича́емъ .

~Ве́сь є҆сѝ бг҃ови воз̾ложе́нъ , и҆ томꙋ̀ прилѣпи́сѧ , є҆го́же молѝ ны́нѣ бг҃оѧв ле́нне ѡ҆ на́съ , и҆́же вѣ́рою и҆ любо́вїю хва́лѧщихъ тѧ .

=сла́ва . Т=вою̀ пребл҃же́нне па́мѧть пра́з днꙋюще , мо́лимсѧ всегда̀ , треволне́нїѧ и҆збы́ти хода́тайствомъ дерзнове́нїѧ тѝ , є҆го́же ꙗ҆́кѡ хрⷭ҇то́въ а҆пⷭ҇лъ и҆́маши , бг҃ови́дче всече́стне .

=и҆ нн҃ѣ , боⷢ҇ . С=пасе́нїѧ всѣ́хъ хода́таицꙋ ꙗ҆́вльшꙋюсѧ чл҃кѡмъ , и҆ ми́ра просвѣ́щ шꙋю лꙋча́ми свѣтоза́рныѧ чистоты̀ , пѣ́сньми тѧ̀ велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ а҆пⷭ҇ла =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

