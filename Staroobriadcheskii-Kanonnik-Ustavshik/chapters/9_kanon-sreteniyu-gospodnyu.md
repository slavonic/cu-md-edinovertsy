Т=ропа́рь , срѣ́тенїю гдⷭ҇ню . гла́съ , а҃ .=

~Ра́дꙋйсѧ ѡ҆бра́дованнаѧ бцⷣе дв҃о , и҆з̾ тебе́ бо восїѧ̀ сл҃нце пра́ведное хрⷭ҇то́съ бг҃ъ на́шъ , просвѣща́ѧ и҆́же во тмѣ̀ сꙋ́щихъ . весели́сѧ и҆ ты̀ ста́рче пра́вед ныи , прїе́мыи на рꙋкꙋ̀ свободи́телѧ дш҃а́мъ на́шимъ , да́рꙋющагѡ на́мъ воскрⷭ҇нїе =[двⷤа]. сла́ва , и҆ ны́нѣ , то́йже .=

К=ано́нъ , срѣ́тенїю гдⷭ҇а на́шегѡ і҆с҃а хрⷭ҇та̀ . гла́съ , г҃ . пѣ́снь , а҃ . і҆рмо́съ . С=ꙋ́шꙋ глꙋбо роди́тельнꙋю зе́млю , сл҃нце наше́ствова и҆ногда̀ . ꙗ҆́кѡ стѣна́ бо ѡ҆гꙋстѣ̀ ѻ҆́ба по́лы вода̀ , лю́демъ пѣ́шимъ глꙋбинꙋ̀ проходѧ́щымъ , и҆ бг҃оꙋго́дно пою́щымъ , пое́мъ гдⷭ҇ви , сла́вно бо просла́висѧ .

=запѣ́въ : С=ла́ва гдⷭ҇и срѣ́тенїю твоемꙋ̀ =[покло́н̾].=

~Да ка́плютъ во́дꙋ ѻ҆́блацы , сл҃нце бо на ѻ҆́блацѣ ле́гцѣ носи́мо наста́ло є҆́сть , на нетлѣ́ннꙋю рꙋкꙋ̀ , хрⷭ҇то́съ в̾ цр҃кви ꙗ҆́кѡ младе́нецъ . тѣ́мже вѣ́рнїи возопїе́мъ , пое́мъ гдⷭ҇ви , сла́вно бо просла́висѧ .

~Крѣпи́тѣсѧ рꙋ́цѣ сѷмеѡ́ни , ста́ростїю ѡ҆сла́бленїи . лы́ста же претрꙋжде́на ста́ рча пра́вѡ быстро̀ движи́тасѧ , хрⷭ҇тꙋ̀ на срѣ́тенїе , ли́къ с̾ беспло́тными соста́ви те , пое́мъ гдⷭ҇ви , сла́вно бо просла́висѧ .

~Ра́зꙋмомъ просте́ртаѧ нб҃са̀ весели́тесѧ , ра́дꙋйжесѧ землѐ . и҆з̾ пребжⷭ҇твеныхъ бо нѣ́дръ хитре́цъ проше́дъ хрⷭ҇то́съ , мт҃рїю дв҃ою бг҃ови ѻ҆ц҃ꙋ прино́ситсѧ младе́ нецъ , и҆́же пре́жде вѣ́къ , сла́вно бо просла́висѧ .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆тверже́нїе на тѧ̀ надѣ́ющымсѧ , ᲂу҆твердѝ гдⷭ҇и цр҃квь свою̀ , ю҆́же стѧжа̀ честно́ю сѝ кро́вїю .

~Перворожде́нъ и҆з̾ ѻ҆ц҃а пре́жде вѣ́къ , перворожде́нъ младе́нецъ и҆з̾ дв҃ы не тлѣ́нны . а҆да́мꙋ рꙋ́кꙋ простира́ѧ ꙗ҆ви́сѧ .

~Младоꙋ́мна бы́вша пре́лестїю первоз̾ да́ннагѡ , па́ки и҆справлѧ́ѧ бг҃ъ сло́во , младе́нствовавъ ꙗ҆ви́сѧ .

~Землѝ и҆сча́дїе , па́ки те́кши къ не́й , бжⷭ҇тва̀ соѡ҆бра́зное є҆стество̀ содѣ́тель ꙗ҆́кѡ непрело́жно , младе́нствовавъ ꙗ҆вѝ .

=сѣда́ленъ . глаⷭ҇ , д҃ . М=ладе́нствꙋетъ менѐ ра́ди , ве́тхїи де́ньми . чище́нїемъ прїѡб щева́етсѧ пречⷭ҇тыи бг҃ъ , да пло́ть ᲂу҆вѣ́ ритъ ми , ю҆́же ѿ дв҃ы . и҆ си́мъ сѷмеѡ́нъ поꙋча́ѧсѧ , позна̀ того̀ бг҃а и҆ чл҃ка , и҆ ꙗ҆́кѡ жи́знь цѣлова́ше . и҆ ра́дꙋѧсѧ ста́рчески взыва́ше , ѿпꙋсти́ мѧ , тѧ́ бо ви́дѣхъ жи́знь всѧ́ческихъ .

=пѣ́снь , д҃ . і҆рмо́съ . П=окры́ла є҆́сть нб҃са̀ добродѣ́тель твоѧ̀ хрⷭ҇тѐ , и҆з̾ кїѡ́та бо проше́дъ , ст҃ы́ѧ твоеѧ̀ нетлѣ́нныѧ мт҃ре , в̾ цр҃кви сла́вы ти ꙗ҆ви́сѧ , ꙗ҆́кѡ младе́нецъ на рꙋкꙋ̀ носи́мъ . и҆ и҆спо́лни шасѧ всѧ̀ твоегѡ̀ хвале́нїѧ .

~Ра́дꙋйсѧ сѷмеѡ́не неи҆зрече́ннымъ таи́н ниче , бцⷣа вопїѧ́ше , є҆го́же ѿ ст҃а́гѡ ѡ҆ дре́вле воз̾вѣсти́тисѧ дх҃а , младе́нство вавша сло́ва хрⷭ҇та̀ на рꙋкꙋ̀ прїимѝ . зовы́и є҆мꙋ̀ , и҆спо́лнишасѧ всѧ̀ твоегѡ̀ хвале́нїѧ .

~На него́ же ᲂу҆пова́лъ є҆сѝ сѷмеѡ́не , во́зрастъ дѣ́тищныи , ра́дꙋѧсѧ под̾имѝ хрⷭ҇та̀ . і҆и҃лю бжⷭ҇твеное ᲂу҆тѣше́нїе . за ко́нꙋ творца̀ и҆ влⷣкꙋ , и҆сполнѧ́ющагѡ зако́нꙋ чи́нъ , зовы́и є҆мꙋ̀ , и҆спо́лни шасѧ всѧ̀ твоегѡ̀ хвале́нїѧ .

~Ви́дѣ сѷмеѡ́нъ сло́во без̾нача́льное , съ пло́тїю ꙗ҆́кѡ на прⷭ҇то́лѣ херꙋви́мстѣ дв҃цею носи́мо , вино́внаго бы́тїю всѧ́ческихъ . ꙗ҆́кѡ млⷣнцꙋ дивѧ́сѧ вопїѧ́ ше є҆мꙋ̀ , и҆спо́лнишасѧ всѧ̀ твоегѡ̀ хвале́нїѧ .

=пѣ́снь , є҃ . і҆рмо́съ . Ꙗ҆́=кѡ ви́дѣ и҆са́їѧ ѻ҆бра́знѡ на прⷭ҇то́лѣ превысо́цѣ бг҃а , ѿ а҆́гг҃лъ сла́вы да́ры прїе́млюща , ѽ ѻ҆каѧ́нныи вопїѧ́ше а҆́зъ , прови́дѣхъ воплоща́ема бг҃а , свѣ́та невече́рнѧ , и҆ мі́ромъ ѡ҆блада́юща .

~Разꙋмѣ́въ бжⷭ҇твеныи ста́рецъ , проѧ́в ленꙋю дре́вле прⷪ҇ркꙋ сла́вꙋ , пло́тїю сло́ва зрѧ̀ мт҃рїю держи́ма , ѽ ра́дꙋисѧ во пїѧ́ше чⷭ҇таѧ , ꙗ҆́кѡ прⷭ҇то́лъ бо держи́ши бг҃а , свѣ́та невече́рнѧ , и҆ мі́ромъ ѡ҆блада́юща .

~Покло́ньсѧ ста́рецъ , и҆ стопа́мъ бжⷭ҇тве нѡ прикоснꙋ́сѧ , неи҆скꙋсобра́чныѧ и҆ бж҃їѧ мт҃ре , ѻ҆́гнь речѐ но́сиши чⷭ҇таѧ . млⷣнца бою́сѧ ѡ҆бьѧ́ти бг҃а , свѣ́та невече́рнѧ , и҆ мі́ромъ ѡ҆блада́юща .

~Ѡ҆чища́етсѧ и҆са́їѧ ѿ серафи́ма ᲂу҆́гль прїе́мъ . ста́рецъ вопїѧ́ше бж҃їи мт҃ри , ты̀ ꙗ҆́кѡ клеща́ми , рꙋка́ма просвѣща́е ши мѧ . пода́вши ми є҆го́же но́сиши свѣ́та невече́рнѧ , и҆ мі́ром̾ ѡ҆блада́юща .

=пѣ́снь , ѕ҃ . і҆рмоⷭ҇ . В=озопѝ к̾тебѣ̀ ви́дѣвъ ста́рецъ ѻ҆чи́ма спасе́нїе , є҆́же лю́демъ прїи́де ѿ́бг҃а хрⷭ҇тѐ , ты̀ бг҃ъ мо́й .

~Сїѡ́нꙋ ты̀ ка́мень воз̾ложи́сѧ , не покори́вымъ претыка́нїе , и҆ собла́знꙋ ка́мень . нерꙋши́мое вѣ́рнымъ спасе́нїе .

~И҆звѣ́стнѡ носѧ̀ начерта́нїе , и҆́же пре́ жде вѣ́къ тѧ и҆з̾расти́вшаго . земле ны́хъ за милосе́рдїе , ны́нѣ не́мощїю ѡ҆бложи́сѧ .

~Сн҃ꙋ вы́шнѧгѡ , сн҃ꙋ дв҃ыѧ , бг҃ꙋ ѻ҆тро ча́ти бы́вшемꙋ , покло́ньшꙋмисѧ , нн҃ѣ ѿпꙋстѝ с̾ мі́ромъ .

=конда́къ . гла́съ , а҃ . И҆́=же ᲂу҆тро́бꙋ дв҃чꙋ ѡ҆ст҃и́въ ржⷭ҇тво́мъ сѝ , и҆ рꙋ́цѣ сѷмеѡ́ни бл҃гослови́въ , ꙗ҆́коже подоба́ше пред̾ва ри́въ . и҆ нн҃ѣ спа́слъ є҆сѝ на́съ хрⷭ҇тѐ бж҃е . но ᲂу҆мирѝ во бранѣ́хъ житїѐ на́ше , и҆ ᲂу҆крѣпѝ люде́й , и҆́хже воз̾люби́лъ є҆сѝ , є҆ди́не чл҃колю́бче .

=и҆́косъ . К=ъ бцⷣѣ притеце́мъ вѣ́рнїи , хотѧ́щїи сн҃а є҆ѧ̀ ви́дѣти , к̾ сѷмеѡ́нꙋ и҆дꙋ́ща . є҆го́же с̾ нб҃сѐ беспло́тнїи ви́дѧ ще , дивлѧ́хꙋсѧ гл҃юще , чю́днаѧ зри́мъ ны́нѣ и҆ пресла́внаѧ , непостижи́маѧ и҆ несказа́ннаѧ . и҆́же бо а҆да́ма созда́выи , носи́мь є҆́сть ꙗ҆́кѡ младе́нецъ . невмѣ сти́мыи вмѣща́етсѧ на рꙋкꙋ̀ сѷмеѡ́ню , и҆́же в̾ нѣ́дрѣхъ неѡ҆пи́санныи сы́и ѻ҆ц҃а своегѡ̀ , во́лею ѡ҆писꙋ́етсѧ пло́тїю а҆ не бжⷭ҇тво́мъ , є҆ди́нъ чл҃колю́бецъ .

=пѣ́снь , з҃ . і҆рмо́съ . Т=ебѐ в̾ пещѝ ѡ҆роси́ вшагѡ дѣ́ти бл҃гослови́ша , и҆ въ дв҃ꙋ нетлѣ́ннѡ все́льшасѧ , бг҃а сло́ва пое́мъ бл҃гоче́стнѡ хва́лѧще , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

~А҆да́мꙋ показꙋ́ѧ и҆дꙋ̀ , во а҆́дѣ живꙋ́щꙋ , и҆ є҆́ввѣ приносѧ̀ бл҃говѣ́стїе , сѷмеѡ́нъ вопїѧ́ше , с̾ прⷪ҇рки ликꙋ́ѧ , бл҃гослове́нъ бг҃ъ ѻ҆ц҃ъ на́шихъ .

~Ро́да земле́на и҆збавлѧ́ѧ бг҃ъ , да́же до а҆́да прїи́детъ . плѣ́ннымъ же пода́стъ всѣ́мъ ѡ҆ставле́нїе , и҆ прозрѣ́нїе слѣ пы́мъ . ꙗ҆́кѡ и҆ нѣмы́мъ вопи́ти , бл҃го слове́нъ бг҃ъ ѻ҆ц҃ъ на́шихъ .

=И҆= твоѐ срⷣце нетлѣ́ннаѧ ѻ҆рꙋ́жїе про́й детъ , сѷмеѡ́нъ бцⷣѣ провоз̾гласѝ , на крⷭ҇тѣ̀ взира́ющи своегѡ̀ сн҃а . є҆мꙋ́же вопїе́мъ , блгⷭ҇ве́нъ бг҃ъ ѻ҆ц҃ъ на́шихъ .

=пѣ́снь , и҃ . і҆рмо́съ . В=ъ непостоѧ́ннѣмъ ѻ҆гнѝ совокꙋ́пльшесѧ , и҆́же бл҃гоче́стїѧ пред̾стоѧ́ще ю҆́ноши , пла́менѣмъ же неврежде́ни , бжⷭ҇твенꙋю пѣ́снь поѧ́хꙋ , бл҃гослови́те всѧ́каѧ дѣ́ла гдⷭ҇а , и҆ пре возноси́те є҆гѡ̀ во́ вѣки .

~Лю́дїе і҆и҃леви , ва́шꙋ сла́вꙋ є҆м̾манꙋ́ила зрѧ́ще , ѻ҆троча̀ и҆з̾ дв҃ы , пред̾ лице́мъ бжⷭ҇твенагѡ ковче́га ны́нѣ ликꙋ́йте , бл҃гослови́те всѧ̀ дѣ́ла гдⷭ҇а , и҆ превоз носи́те є҆гѡ̀ во́ вѣки .

~Сѐ сѷмеѡ́нъ вопїѧ́ше , пререка́емое зна́ менїе се́й бꙋ́детъ , бг҃ъ сы́и и҆ ѻ҆троча̀ . семꙋ̀ вѣ́рнїи возопїе́мъ , бл҃гослови́те всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

~Живо́тъ сы́и се́й бꙋ́детъ , паде́нїе невѣ́р нымъ , младе́нствовавъ бг҃ъ сло́во . ꙗ҆́ко воста́нїе всѣ́мъ вѣ́рнѡ зовꙋ́щымъ , бл҃гослови́те всѧ̀ дѣ́ла гдⷭ҇а , и҆ превоз носи́те є҆гѡ̀ во́ вѣки .

=пѣ́снь , ѳ҃ . і҆рмо́съ . В=ъ зако́ннѣмъ сѣн нописа́нїи , ѻ҆́бразъ ви́димъ вѣ́рнїи , всѧ́ко бо ѻ҆троча̀ ложесна̀ разверза́ѧ ст҃о бг҃ови , тѣ́м̾ перворожде́нное сло́во , ѿ ѻ҆ц҃а без̾нача́льна сн҃а , перворожде́на и҆з̾ мт҃ре неи҆скꙋ́сныѧ бра́кꙋ велича́емъ .

~И҆́же дре́внимъ новорожде́нною го́рличи щꙋ сꙋпрꙋ́гꙋ , верстꙋ́ же птенцꙋ̀ , и҆́миже бжⷭ҇твеныи ста́рецъ , и҆ цѣломꙋ́дренаѧ а҆́нна проро́чица , и҆́же ѿ дв҃ы рожде́н номꙋ , и҆ сн҃ꙋ є҆динора́сленомꙋ ѻ҆ц҃ꙋ , въ цр҃ковь приноси́мꙋ слꙋ́жатъ велича́юще .

~Во́здалъ ми є҆сѝ вопїѧ́ше сѷмеѡ́нъ , спасе́нїѧ си хрⷭ҇тѐ ра́дованїе , воспрїимѝ своегѡ̀ слꙋжи́телѧ , сѣ́немъ претрꙋжде́ наго . но́вей бл҃года́ти сщ҃еннопроповѣ́ дника и҆ таи́нника , во хвале́нїи вели ча́емъ .

~Сщ҃еннолѣ́пнѡ и҆сповѣ́дашесѧ а҆́нна прорица́ющи , цѣломꙋ́дренаѧ и҆ прпⷣбнаѧ и҆ ста́рица влⷣцѣ , въ цр҃кви ꙗ҆́в̾ственѡ . бцⷣꙋ же проповѣ́дающи , всѣ́мъ сꙋ́щымъ велича́ше .

=задосто́йникъ : Б=цⷣе дв҃о , ᲂу҆пова́нїе хрⷭ҇тїѧ́номъ , покры́й и҆ соблюдѝ , и҆ спасѝ натѧ̀ ᲂу҆пова́ющихъ . ~Бцⷣе дв҃о , мі́рꙋ бла га́ѧ помо́щнице , покры́й и҆ соблюдѝ , ѿ всѧ́кїѧ нꙋ́жды и҆ печа́ли .

~Въ зако́ннѣмъ сѣннописа́нїи , ѻ҆́бразъ ви́димъ вѣ́рнїи , всѧ́ко бо ѻ҆троча̀ ложе сна̀ разверза́ѧ ст҃о бг҃ови , тѣ́мъ перво рожде́нное сло́во , ѿ ѻ҆ц҃а без̾нача́льна сн҃а , перворожде́на и҆з̾ мт҃ре неи҆скꙋ́сныѧ бра́кꙋ велича́емъ =[покло́н̾ до землѝ].=

=ѿпꙋ́стъ : В=озлегі́и на рꙋкꙋ̀ пра́веднаго сѷмеѡ́на , гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ всѣ́хъ ра́ди ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

