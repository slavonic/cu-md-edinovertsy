<document xmlns="http://www.ponomar.net/culiturgical">
<p>Т<red>ропа́рь, мꙋ́ченикꙋ. гла́съ, д҃.</red></p>

<p><red>М</red>ч҃нкъ тво́й гдⷭ҇и <red>і҆мⷬ҇къ,</red> во страда́нїи свое́мъ вѣне́цъ прїѧ́тъ нетлѣ́нныи, ѿ тебѐ бг҃а на́шегѡ, и҆мѣ́ѧ бо крѣ́пость твою̀ непобѣди́мꙋю, мꙋ́чащихъ ᲂу҆праз днѝ, и҆ разрꙋшѝ бѣсо́мъ немощна́ѧ ша та́нїѧ. тогѡ̀ мл҃твами хрⷭ҇тѐ бж҃е спасѝ дш҃ѧ на́шѧ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннагѡ, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, є҃. пѣ́снь, а҃. і҆рмо́съ. К</red>онѧ̀ и҆ вса́дники в̾ мо́ри чермнѣ́мъ, сокрꙋша́ѧ и҆ бра́ни мы́шцею высо́кою, хрⷭ҇то́съ и҆стрѧ́слъ є҆́сть, і҆и҃лѧ же спасѐ, побѣ́днꙋю пѣ́снь пою́ща.</p>

<p><red>запѣ́въ: С</red>т҃ы́и мч҃нче <red>і҆мⷬ҇къ,</red> молѝ бг҃а ѡ҆ на́съ <red>[покло́н̾].</red></p>

<p><red>П</red>ресто́лꙋ бж҃їю пред̾стоѧ̀ бг҃обл҃же́нне с̾ дерзнове́нїемъ, ꙗ҆́ко страда́лецъ непобѣ ди́мъ, любо́вїю соверша́ющих̾ твоѐ ст҃о́е страда́нїе, мл҃твами свои́ми сохранѧ́й.</p>

<p><red>И҆</red>мѣ́ѧ в̾ дш҃и свое́й ст҃е, во́дꙋ жи́вꙋ пре быва́ющꙋ, мꙋ́тныѧ ѕло́бныѧ пото́ки и҆зсꙋши́лъ є҆сѝ всесла́вне, бл҃года́тїю сп҃совою ᲂу҆крѣплѧ́емь бг҃облаже́нне.</p>

<p><red>сла́ва. С</red>и́лою бж҃їею ᲂу҆крѣплѧ́емь бг҃о блаже́нне, воз̾мо́же вра́жїѧ воз̾ноше́ нїѧ сокрꙋши́ти, и҆ бы́сть побѣдоно́сец̾ и҆зрѧ́денъ, и҆ вы́шнѧгѡ гра́да гражда ни́нъ.</p>

<p><red>и҆ ны́нѣ, боⷢ҇. Ꙗ҆</red>вѝ млрⷭ҇дїе своѐ гжⷭ҇е пре чⷭ҇таѧ, на мнѣ̀ ѡ҆каѧ́ннѣмъ, прилѣ́жно къ сн҃ꙋ своемꙋ̀ прест҃а́ѧ молѧ́щисѧ, да и҆збꙋ́демъ ѻ҆гнѧ̀ вѣ́чнагѡ, твои́ми моли́твами.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и мчн҃че <red>і҆мⷬ҇къ,</red> ꙗ҆́кѡ всѝ по́ бз҃ѣ къ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆тверже́и ни наче́м̾ же зе́млю повелѣ́нїемъ сѝ, и҆ распростра нѝ не ѡ҆держи́мꙋю тѧготꙋ̀, на недви́ жимомъ хрⷭ҇тѐ ка́мени заповѣде́й тѝ, цр҃ковь свою̀ ᲂу҆твердѝ, є҆ди́не бл҃же и҆ чл҃колю́бче.</p>

<p><red>Ѿ</red> ка́ла страсте́й мꙋ́дре ᲂу҆далѧ́ѧсѧ, и҆ бг҃ови приближа́ѧсѧ, бжⷭ҇твеными чи стота́ми, бжⷭ҇твеное прїѧ́тъ просвѣще́ нїе, показꙋ́ющагѡ тѧ сн҃а свѣ́тꙋ досто сла́вне, ꙗ҆́кѡ дѣ́ло свѣ́тꙋ дѣ́лающа.</p>

<p><red>В</red>о́инство земно́е и҆ вели́кꙋю сла́вꙋ, ни вочто́же вмѣни́лъ є҆сѝ бг҃обл҃же́нне, тѣ́мъ в̾во́инисѧ хрⷭ҇то́ви, и҆ ликѡ́мъ мч҃нческимъ причте́нъ бы́сть, веселѧ́сѧ мч҃нче бг҃оно́се бл҃же́нне, <red>і҆мⷬ҇къ.</red></p>

<p><red>сла́ва. С</red>тезѝ ше́ствїѧ твоегѡ̀ досто чю́дне, напра́вишасѧ на пꙋ́ть ми́ренъ, в̾ црⷭ҇твїѧ бж҃їѧ входѧ̀, в̾ра́йскꙋю широтꙋ̀, и҆ в̾ поко́й вѣ́чнꙋющїй сла́вне.</p>

<p><red>и҆ ны́нѣ, боⷢ҇. В</red>лⷣкꙋ и҆ творца̀ всѣ́хъ тва́ рей ро́ждьши, ꙗ҆ви́сѧ влⷣчце чⷭ҇таѧ, херꙋ ви́мъ и҆ серафи́мъ честнѣ́йши. тѣ́мже тѧ̀ всѝ ро́ди по́ долгꙋ ᲂу҆блажа́емъ.</p>

<p><red>сѣда́ленъ. гла́съ, є҃. Д</red>обродѣ́тельными свѣтлостьмѝ просвѣща́емь, и҆ мꙋче́нїѧ свѣ́томъ ᲂу҆краша́емь, па́че сл҃нца пре мꙋ́дре сїѧ́еши тве́рдѣ. и҆ просвѣща́еши вои́стинꙋ, творѧ́щихъ вѣ́рнѡ па́мѧть твою̀ свѣтоно́снꙋю, пресла́вныи стрⷭ҇то те́рпче, <red>і҆мⷬ҇къ,</red> покланѧ́ющихсѧ моще́мъ твои́мъ  спаса́й.</p>

<p><red>сла́ва, и҆ ны́нѣ, боⷢ҇. Д</red>и́вно чю́до зача́ тїѧ, и҆ несказа́ненъ ѻ҆́бразъ рожде́нїѧ, на тебѣ̀ позна́сѧ чⷭ҇таѧ прⷭ҇но дв҃о, ᲂу҆жа са́етъ ми ᲂу҆́мъ, и҆ ᲂу҆дивлѧ́етъ ми по́мы слъ. сла́ва твоѧ̀ бцⷣе всѣ́мъ простре́сѧ, на спасе́нїе дш҃а́мъ на́шымъ.</p>

<p><red>пѣ́снь, д҃. і҆рмо́съ. Б</red>жⷭ҇твенное твоѐ ра зꙋмѣ́въ смотре́нїе, дивѧ́сѧ а҆вва́кꙋмъ хрⷭ҇тѐ тре́петно вопїѧ́ше тѝ, на спасе́нїе лю́демъ сѝ, спастѝ бл҃гі́ѧ своѧ̀ прише́лъ є҆сѝ.</p>

<p><red>Л</red>юбо́вїю и҆ наде́жею ко́ гдⷭ҇ꙋ ᲂу҆краша́емъ премꙋ́дре, мч҃нчески просвѣти́лсѧ є҆сѝ пребл҃же́нне, и҆ а҆́гг҃лѡмъ сограждани́нъ бы́сть пресла́вне.</p>

<p><red>Б</red>ы́сть недви́жимъ и҆ непрекло́ненъ, во и҆згна́нїи живы́и, свои́хъ сѝ лиша́емь, влⷣки ра́ди всѣ́хъ бг҃а, бг҃обл҃же́нне пре мꙋ́дре.</p>

<p><red>сла́ва. Д</red>о́брѣ подвиза́всѧ сла́вне, добро́ тами мч҃нческими ᲂу҆кра́шенъ, пре́йде к̾ неви́димымъ добро́тамъ, пожина́ѧ трꙋ до́въ свои́хъ по́чести.</p>

<p><red>и҆ ны́нѣ, боⷢ҇. И҆́</red>же горѣ̀ со ѻ҆ц҃е́мъ разꙋ мѣва́емый, до́лꙋ на́съ ра́ди воплоща́е тсѧ и҆з̾ тебѐ, всенепоро́чнаѧ влⷣчце, пре мно́жествомъ бл҃госе́рдїѧ, є҆ди́нъ бл҃гі́и чл҃колю́бецъ.</p>

<p><red>пѣ́снь, є҃. і҆рмо́съ. Ѡ҆</red>дѣѧ́исѧ свѣ́томъ ꙗ҆́кѡ ри́зою, к̾ тебѣ̀ ᲂу҆́треннюю, и҆ тебѣ̀ вопїю̀, дш҃ꙋ мою̀ просвѣтѝ ѡ҆мра́чнꙋю хрⷭ҇тѐ, ꙗ҆́кѡ милосе́рдъ.</p>

<p><red>З</red>ако́ны ᲂу҆крѣплѧ́емь вседержи́телевы ми, совѣ́ты без̾зако́нныхъ ѿрази́лъ є҆сѝ, и҆ зако́ннѡ пострада̀, нетлѣ́нїѧ вѣне́цъ мч҃нче прїѧ́тъ.</p>

<p><red>О</red>у҆́глїе льстѝ ᲂу҆гаси́лъ є҆сѝ премꙋ́дре, крове́й твои́хъ стрꙋѧ́ми. и҆ ны́нѣ и҆сточа́ѧ цѣле́бныѧ во́ды, пла́мень болѣ́зни ѿго́ниши бж҃їею бл҃года́тїю.</p>

<p><red>сла́ва. В</red>оз̾мо́глъ є҆сѝ мч҃нче в̾ не́мощи пло́тьстѣй, ѕмі́ѧ многоко́зненагѡ по гꙋби́ти. и҆ сего̀ мно́гїѧ пре́лести мꙋ́дре, бл҃года́тїю низ̾ве́рглъ є҆сѝ.</p>

<p><red>и҆ ны́нѣ, боⷢ҇. О</red>у҆мертвѝ пренепоро́чнаѧ дв҃о молю́ тѧ, пло́ти моеѧ̀ дш҃етлѣ́н ныѧ стра́сти, ро́ждьшаѧ пло́тїю без̾ стра́стїю и҆сто́чника хрⷭ҇та̀ бг҃а.</p>

<p><red>пѣ́снь, ѕ҃. і҆рмо́съ. В</red>олнѧ́щеесѧ бꙋ́рею дш҃етлѣ́нною, влⷣко хрⷭ҇тѐ, страсте́й мои́хъ мо́ре ᲂу҆кротѝ, и҆ и҆з̾ тлѝ воз̾ веди́ мѧ, ꙗ҆́кѡ милосе́рдъ.</p>

<p><red>С</red>та́лъ є҆сѝ на сꙋди́щи законопре стꙋ́пных̾, мч҃нче хрⷭ҇то́въ, <red>і҆мⷬ҇къ,</red> и҆ ле́сть всю̀ и҆скорени́лъ є҆сѝ. сꙋди́мъ бы́сть хрⷭ҇та̀ ра́ди, и҆ мꙋжемꙋ́дреннѡ ѡ҆бличи́лъ є҆сѝ.</p>

<p><red>О</red>у҆кра́шен̾ бы́въ премꙋ́дре мч҃нче хрⷭ҇то́въ бжⷭ҇твеными добро́тами во страда́нїи сѝ. тѣ́мже тѧ просвѣтѝ хрⷭ҇то́съ, и҆ нетлѣ́ ненъ пребы́сть.</p>

<p><red>сла́ва. К</red>ро́вїю зе́млю ѡ҆ст҃и́лъ є҆сѝ, нб҃о же дш҃е́ю сщ҃е́нною ѡ҆зари́лъ є҆сѝ пре бл҃же́нне, и҆ ли́ки мч҃нческїѧ весе́лїѧ и҆спо́лнилъ є҆сѝ.</p>

<p><red>и҆ ны́нѣ, боⷢ҇. Н</red>аꙋче́нъ бы́въ дх҃омъ проро́къ, две́рь тѧ прови́дѣ, є҆ю́же бг҃ъ про́йде воплоща́емь, ѡ҆ста́вль па́ки запечатлѣ́ннꙋ пренепоро́чнаѧ.</p>

<p><red>конда́къ. гла́съ, в҃. Ѕ</red>вѣзда̀ свѣ́тлаѧ ꙗ҆ви́сѧ, непреле́стнаѧ ми́рови, сл҃нца хрⷭ҇та̀ воз̾вѣща́ющи, зарѧ́ми твои́ми страстоте́рпче, <red>і҆мⷬ҇къ,</red> и҆ пре́лесть погасѝ всю̀. на́мъ же подае́ши свѣ́тъ, молѧ́сѧ непреста́ннѡ ѡ҆ всѣ́хъ на́съ.</p>

<p><red>и҆́косъ. П</red>ѣ́нїе мѝ да́рꙋй бж҃е мо́й, воспѣва́ти и҆ глаго́лати, и҆ почита́ти по́двиги стрⷭ҇тоте́рпца твоегѡ̀ и҆ мч҃нка, ꙗ҆́кѡ да бл҃госочета́ннѡ восхвалю̀ до́блѧ го во страда́нїи, <red>і҆мⷬ҇къ,</red> побѣди́телѧ въ страстѣ́хъ бы́вша всегда̀, вели́кагѡ во бл҃гоче́стїи, и҆ в̾ ли́цѣ мч҃нкъ восїѧ́вша го, въ ни́хже пое́тъ непреста́ннѡ хрⷭ҇та̀, со мно́жеством̾ а҆́гг҃льским̾ премꙋ́дрыи, прїе́млѧ свы́ше бжⷭ҇твеное ѡ҆сїѧ́нїе, и҆ молѧ̀ непреста́ннѡ ѡ҆ всѣ́хъ на́съ.</p>

<p><red>пѣ́снь, з҃. і҆рмоⷭ҇. П</red>ревозноси́мыи ѻ҆ц҃е́м̾ гдⷭ҇ь, пла́мень ᲂу҆гаси́въ, дѣ́ти же про хлади́лъ є҆́сть, є҆диногла́снѡ пою́ща, бж҃е бл҃гослове́нъ є҆сѝ.</p>

<p><red>П</red>риносѧ́ще страда́льческое тѣ́ло твоѐ, наро́ди  любочести́выѧ,  многостра да́льне и҆ премꙋ́дре, вопїѧ́хꙋ бл҃года́рст веннѡ, бл҃гослове́нъ бг҃ъ ѻ҆ц҃ъ на́шихъ.</p>

<p><red>Р</red>азори́въ бж҃їею бл҃года́тїю, є҆́ллинскаѧ приноше́нїѧ, разрѣши́сѧ блаже́нне соꙋ́зъ тѣле́сныхъ. мꙋче́нїемъ сконча́сѧ за хрⷭ҇та̀, зако́ннѡ пострада̀.</p>

<p><red>сла́ва. Ꙗ҆́</red>коже на колесни́цꙋ всѣ́лъ є҆сѝ на́ кровь свою̀, стрⷭ҇тоте́рпче достохва́ль не, и҆ ра́дꙋѧсѧ востечѐ въ преми́рнаѧ поко́ища.</p>

<p><red>и҆ ны́нѣ, боⷢ҇. С</red>ла́ва всѣ́мъ є҆сѝ чи́стаѧ и҆ ᲂу҆тверже́нїе, и҆сповѣ́дающымъ тѧ всене поро́чнаѧ мт҃рь бг҃ꙋ, проше́дшемꙋ и҆́з̾ чрева твоегѡ̀ па́че є҆стества̀.</p>

<p><red>пѣ́снь, и҃. і҆рмо́съ. Т</red>ебѣ̀ вседѣ́телю въ пещѝ ѻ҆́троцы, всеми́рныи ли́къ соста́ вльше поѧ́хꙋ, дѣ́ла всѧ́каѧ гдⷭ҇а по́йте, и҆ превозноси́те є҆гѡ̀ во́ вѣки.</p>

<p>єрⷭ҇ли́ма вы́шнѧгѡ наслѣ́дникъ бы́сть, ᲂу҆́меръ во и҆згна́нїи премꙋ́дре, поѧ̀ не преста́ннѡ, дѣ́ла всѧ́каѧ гдⷭ҇а по́йте, и҆ превозноси́те є҆гѡ̀ во́ вѣки.</p>

<p><red>П</red>риложи́вшꙋтисѧ печа́лемъ мно́гимъ блаже́нне, и҆ ны́нѣ без̾печа́льно житїѐ прїѧ́тъ тѧ, и҆дѣ́же зове́ши, дѣ́ла всѧ́ каѧ гдⷭ҇а по́йте, и҆ превозноси́те є҆гѡ̀ во́ вѣки.</p>

<p><red>сла́ва. В</red>оз̾мо́же бж҃їею вседѣ́тельною си́лою, є҆́ллинскїѧ пре́лести, и҆ всѐ лꙋка́в ное мꙋдрова́нїе, мч҃нче погꙋби́ти, и҆ вѣне́цъ нетлѣ́нный ѿ всѣ́хъ влⷣки прїѧ́ти.</p>

<p><red>и҆ ны́нѣ, боⷢ҇. П</red>ло́ть и҆з̾ тебѐ чⷭ҇таѧ во спрїѧ́тъ, всеще́дрое сло́во, и҆ чл҃кѡмъ прїедини́сѧ. того̀ прест҃а́ѧ молѝ, пло́ти моеѧ̀ двиза́нїѧ ᲂу҆мертви́ти, и҆ спастѝ дш҃ꙋ мою̀.</p>

<p><red>пѣ́снь, ѳ҃. і҆рмо́съ. І҆</red>са́їе ликꙋ́й, дв҃аѧ бо и҆мѣ̀ во́ чревѣ, и҆ породѝ сн҃а є҆мма нꙋ́ила, бг҃а же и҆ чл҃ка, восто́къ и҆́мѧ є҆мꙋ̀. є҆го́же велича́юще, тебѐ дв҃о ᲂу҆бла жа́емъ.</p>

<p><red>П</red>рїиди́те соше́дшесѧ вѣ́рнїи, пребл҃же́н нагѡ и҆ сщ҃е́ннагѡ мч҃нка хрⷭ҇то́ва, <red>і҆мⷬ҇къ,</red> сщ҃е́нное торжество̀ сверши́мъ дне́сь, страда́льчески бо всѧ̀ вра́жїѧ мно́же ства, бжⷭ҇твеною си́лою побѣди́лъ є҆́сть.</p>

<p><red>О</red>у҆кра́шенъ бы́сть сла́вне, мꙋче́нїѧ бж҃їими добро́тами, и҆ взы́де ꙗ҆́кѡ на ѻ҆́гненнѣ колесни́цѣ свое́ю кро́вїю весе лѧ́сѧ, в̾ нб҃са̀ приспѣ́лъ є҆сѝ, взира́ти добро́тꙋ неи҆зрече́ннꙋю сп҃са на́шегѡ.</p>

<p><red>сла́ва. В</red>о́инъ и҆зрѧ́денъ хрⷭ҇та̀ бг҃а, и҆ до́блїй показа́сѧ страда́лецъ. тѣ́мже ны́нѣ живе́ши въ вы́шнѣмъ црⷭ҇твїи, побѣ́днымъ вѣнце́мъ ᲂу҆вѧзе́сѧ пресла́ внѡ, страстоте́рпче всехва́льне.</p>

<p><red>и҆ нн҃ѣ, боⷢ҇. П</red>росвѣще́нїе ро́ждьши хрⷭ҇та̀ сꙋ́щымъ во тмѣ̀, ѡ҆слѣпле́нꙋю дш҃ꙋ мою̀ просвѣтѝ, и҆ да́рꙋй ми ше́ствовати по стезѧ́мъ ведꙋ́щымъ в̾ живо́тъ, прест҃а́ѧ наста́внице всѣ́мъ пою́щымъ тѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ мч҃нка <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>