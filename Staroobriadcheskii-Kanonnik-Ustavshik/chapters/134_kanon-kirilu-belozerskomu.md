Т=ропа́рь , кѷри́лꙋ белоѡ҆зе́рскомꙋ .=

~Ꙗ҆́кѡ крѵ́нъ в̾пꙋсты́ни дв҃дски процвѣ́л̾ є҆сѝ ѻ҆́ч҃е кѷри́ле , ѕлостра́стїѧ те́рнїе и҆скоренѧ́ѧ . и҆ со́бралъ є҆сѝ в̾ не́й ᲂу҆че ни́къ мно́жество , стра́хомъ бж҃їимъ и҆ ᲂу҆че́нїемъ твои́мъ наставлѧ́емыхъ , и҆́хъ же и҆ до конца̀ ꙗ҆́кѡ чадолюби́выи ѻ҆ц҃ъ не ѡ҆ста́ви посѣща́ѧ . да всѝ вопїе́м̾ ти , сла́ва да́вшемꙋ ти крѣ́пость , сла́ва вѣнча́вшемꙋ тѧ , сла́ва даю́щемꙋ тобо́ю всѣ́мъ и҆сцѣле́нїе =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на , ви́дѧ потоплѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́въ : П=рпⷣбне ѻ҆́ч҃е кѷри́ле , молѝ бг҃а ѡ҆ на́съ =[покло́н̾].=

~Прекра́снаѧ лоза̀ виногра́да хрⷭ҇то́ва , бы́лъ є҆сѝ премꙋ́дре кѷри́ле , и҆ гро́здъ пресла́дкїи ꙗ҆ви́сѧ , бжⷭ҇твенꙋю сла́дость вѣ́рнымъ и҆сточа́еши бл҃же́нне , кꙋ́пнѡ же и҆ ра́дованїе пою́щымъ тѧ .

~Ѻ҆́ч҃е кѷри́ле , не терпѧ̀ вра́гъ , в̾ нача́лѣ твоегѡ̀ житїѧ̀ бꙋ́рю воз̾дви́гъ , дре́вомъ напра́снѡ хотѧ̀ ᲂу҆мертви́ти тебѐ . а҆́ще не бы̀ бжⷭ҇твеныи гла́съ воз̾гласи́ тѧ , бг҃омꙋ́дре .

=сла́ва . Х=рⷭ҇та̀ на́съ ра́ди смири́вшагосѧ подража́въ , и҆ крⷭ҇тъ сво́й в̾зе́мъ прпⷣбне , тогѡ̀ стопа́мъ послѣ́довалъ є҆сѝ , всѧ́ко мїрско́е пристра́стїе ѿ себѐ ѿтрѧ́слъ є҆сѝ пребога́те .

=и҆ нн҃ѣ , боⷢ҇ . В=о двою̀ є҆стествꙋ̀ є҆ди́нъ ѿ ст҃ы́ѧ трⷪ҇цы , ѿ чи́стыхъ крове́й твои́хъ воплоти́сѧ , бг҃олѣ́пнѡ про́йде , и҆́же ѿ а҆да́ма спаса́ѧ пречи́стаѧ бл҃гостїю .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е кѷри́ле , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~А҆́ще и҆ в̾ мі́рѣ сꙋ́щаѧ ѻ҆́ч҃е преѡ҆би́дѣлъ є҆сѝ , но та́мѡ премі́рнаѧ и҆ нетлѣ́ннаѧ стѧжа́лъ є҆сѝ , и҆дѣ́же гла́съ пра́зднꙋю щихъ , и҆ ра́йское наслажде́нїе .

~Льсти́выи вра́гъ хотѧ̀ тебѣ̀ па́кость со твори́ти прпⷣбне , лꙋка́вых̾ человѣ́къ на тѧ̀ воѡ҆рꙋжа́етъ : тебѣ́ же прирази́всѧ постыдѣ́сѧ , хрⷭ҇тꙋ́ бо тѧ̀ соблюда́ющꙋ .

=сла́ва . О=у҆́же пресла́вное твоѐ житїѐ , всю́дꙋ прпⷣбне прославлѧ́етсѧ , и҆ чюдеса̀ твоѧ̀ въ концѣ́хъ проповѣ́даютсѧ . тѣ́мже в̾ па́мѧть твою̀ соше́дшесѧ , почита́емъ тѧ .

=и҆ ны́нѣ , боⷢ҇ . П=ло́ти бре́ннѣй соє҆дини́ всѧ , и҆́же ѿ ѻ҆ц҃а є҆диноро́дныи в̾ ложе сна́хъ твои́хъ , є҆ди́нъ ѿ двою̀ про́йде без̾ и҆стлѣ́нїѧ , и҆ соблюдѐ невреди́мо дѣ́вство ти всепѣ́таѧ .

=сѣда́ленъ . гла́съ , д҃ . П=риспѣ̀ пра́здникъ честна́гѡ ти ᲂу҆спе́нїѧ бл҃же́нне кѷри́ле , просвѣща́ѧ всѣ́хъ пра́зднꙋющихъ па́ мѧть твою̀ свѣ́тлѡ , и҆ хрⷭ҇та̀ непреста́н нѡ пѣ́сньми всегда̀ сла́вѧщихъ .

=сла́ва , и҆ ны́нѣ , боⷢ҇ . И҆́=же на престо́лѣ херꙋви́мстѣмъ сѣдѧ́и , и҆ въ нѣ́дрѣхъ ѻ҆те́ческихъ водворѧ́емыи , ꙗ҆́кѡ на прес то́лѣ сѣди́тъ ст҃ѣ́мъ свое́мъ , влⷣчце на ло́нꙋ твое́ю пло́тїю . бг҃ъ бо вои́стинꙋ воцр҃и́сѧ над̾ всѣ́ми ꙗ҆зы́ки , и҆ разꙋ́мно ны́нѣ пое́мъ є҆мꙋ̀ , є҆го́же молѝ , спастѝ рабы̀ твоѧ̀ .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~Ѻ҆́ч҃е прпⷣбне , сна̀ свои́ма ѻ҆чи́ма не́далъ є҆сѝ , ни вѣ́ждема дрема́нїѧ , до́ндеже сподо́билсѧ є҆сѝ ви́дѣти пра́ведныхъ селе́нїѧ , ꙗ҆́же ᲂу҆гото́ва бг҃ъ лю́бѧщымъ є҆гѡ̀ =[два́жды].=

=сла́ва . О=у҆́же не к̾томꙋ̀ вразѝ , нижѐ человѣ́цы лꙋка́вїи мо́гꙋтъ к̾ тебѣ̀ при бли́житисѧ , кѷри́ле прпⷣбне . ви́дѣша бо бл҃года́ть бж҃їю , тебѐ всегда̀ соблюда́ю щꙋю .

=и҆ ны́нѣ , боⷢ҇ . К=ъ тебѣ̀ ᲂу҆пова́нїе моѐ воз̾ложи́хъ , мт҃и при́снѡ дв҃о спасе́нїѧ моегѡ̀ . и҆ тѧ̀ пред̾ста́телницꙋ и҆мѣ́ю животꙋ̀ моемꙋ̀ , тве́рдꙋ же и҆ непоко лѣби́мꙋ .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́ внагѡ и҆зима́юща .

~И҆зрѧ́днѡ твоѐ житїѐ , въ послѣ́днїѧ ро́ды и҆ пресла́внѡ ꙗ҆ви́сѧ , чюдеса́ же твоѧ̀ , всю́дꙋ вѣ́рнымъ и҆злїѧ́шасѧ . тѣ́мже тѧ̀ всѝ ѻ҆́ч҃е ᲂу҆блажа́емъ .

~Ра́йскꙋю добро́тꙋ жела́ѧ , прпⷣбне кѷри́ ле , и҆ тоѧ̀ ра́ди въ слеза́хъ и҆ воз̾дыха́ нїихъ , бдѣ́нїихъ же и҆ мл҃твахъ свою̀ жи́знь препроводи́лъ є҆сѝ . и҆ ѿ тꙋ́дꙋ наслѣ́дилъ є҆сѝ , жела́емое тебѣ̀ блаже́н ство .

=сла́ва . И҆́=же пресвѣ́тлыи тво́й пра́здник̾ ѻ҆́ч҃е , бл҃гоче́стнѡ пра́зднꙋющымъ , пода ва́й с̾вы́ше спасе́нїе и҆ и҆збавле́нїе . да тѧ̀ всѝ бл҃же́нне кѷри́ле , непреста́ннѡ вос пѣва́емъ .

=и҆ ны́нѣ , боⷢ҇ . Л=ю́демъ ꙗ҆́кѡ вои́стинꙋ , ти́хое приста́нище хрⷭ҇то́съ тебѐ ꙗ҆вѝ , и҆́же вѣ́рою и҆ любо́вїю тѧ̀ и҆́стиннꙋю влⷣчцꙋ всенепоро́чнаѧ , ѿ со́вѣсти чи́сты бцⷣꙋ и҆сповѣ́дающымъ .

=пѣ́снь , ѕ҃ . і҆рмо́съ . Ꙗ҆́=тъ бы́сть но неꙋде́ ржанъ в̾пе́рсѣхъ ки́товѣхъ і҆ѡ́на , тво́й бо ѻ҆́бразъ носѧ̀ , пострада́вша и҆ погре бе́нїю дана̀ , ꙗ҆́кѡ ѿ черто́га ѿ ѕвѣ́рѧ и҆з̾ше́дъ . приглаша́ше же кꙋстоді́и , хранѧ́щїи всꙋ́е лжꙋ̀ , млⷭ҇ти ва́шеѧ ѡ҆ста́ вили є҆стѐ .

~Влⷣкꙋ ᲂу҆́мъ поста́вилъ є҆сѝ , над̾ страсть мѝ тѣле́сными бл҃же́нне . тѣ́мже и҆ прест҃а́гѡ дх҃а селе́нїе бг҃оно́се бы́лъ є҆сѝ . є҆го́же молѝ , и҆ на́съ свободи́ти ѿ страсте́й , да тѧ̀ почита́емъ .

~Ꙗ҆́кѡ побѣди́в̾ вѣ́ка сегѡ̀ кнѧ́зѧ тмы̀ , в̾ше́лъ є҆сѝ к̾ нбⷭ҇нымъ , побѣ́ды вѣне́цъ носѧ̀ , ѿ вседержи́телныѧ рꙋкѝ бг҃а на́шегѡ . молѝ ѿ бѣ́дъ спасти́сѧ , тебѐ почита́ющымъ .

=сла́ва . П=лотьско́е мꙋдрова́нїе , є҆́же на землѝ ѻ҆́ч҃е ᲂу҆мертви́лъ є҆сѝ . и҆ на́ нб҃сѣх̾ житїѐ стѧжа́лъ є҆сѝ , и҆дѣ́же ст҃ы́хъ дꙋ́си ра́дꙋютсѧ , пою́ще с̾ тобо́ю влⷣкꙋ своегѡ̀ .

=и҆ ны́нѣ , боⷢ҇ . П=речⷭ҇таѧ влⷣчце , ро́ждьшаѧ чл҃кѡмъ ко́рмчїю и҆ гдⷭ҇а . страсте́й мои́хъ непостоѧ́нное и҆ лю́тое ѿженѝ смꙋще́ нїе , и҆ тишинꙋ̀ пода́ждь срⷣцꙋ моемꙋ̀ .

=конда́къ . гла́съ , и҃ . Ꙗ҆́=кѡ преѡ҆би́дѣвъ тлѣ́ннаѧ , и҆ до́лꙋ влекꙋ́щаѧ мꙋдрова́ нїѧ ѻ҆́ч҃е , и҆ къ вы́шнемꙋ тече́нїю ра́дост нѡ ᲂу҆стреми́лсѧ є҆сѝ . и҆ та́мѡ со ст҃ы́ми прест҃ѣ́й трⷪ҇цѣ пред̾стоѧ̀ , молѝ ѿ вра́гъ сохрани́тисѧ ста́дꙋ твоемꙋ̀ . ꙗ҆́кѡ да ст҃о́е твоѐ ᲂу҆спе́нїе пра́зднꙋюще вопїе́мъ , ра́дꙋисѧ пребл҃же́нне кѷри́ле ѻ҆́ч҃е на́шъ .

=и҆́косъ . А҆́=ще и҆ чл҃къ ѻ҆́ч҃е бы́сть по є҆сте ствꙋ̀ , но па́че чл҃ка житїѐ соверши́лъ є҆сѝ . всѧ́ бо ꙗ҆́же въ мі́рѣ сла́дкаѧ и҆ кра́снаѧ преѡ҆би́дѣвъ послѣ́довалъ є҆сѝ хрⷭ҇тꙋ̀ . тѣ́мже и҆ ѿ всѣ́хъ слы́шиши : ра́дꙋисѧ ꙗ҆́кѡ пречⷭ҇тою наставлѧ́емь , пꙋсты́ню дости́глъ є҆сѝ . ра́дꙋисѧ ꙗ҆́кѡ в̾то́й прече́стенъ хра́мъ бж҃їи мт҃ри воз̾ дви́гнꙋлъ є҆сѝ . ра́дꙋисѧ ꙗ҆́кѡ в̾не́мъ бг҃ъ прославлѧ́емь є҆́сть . ра́дꙋисѧ собра́выи та́мѡ ᲂу҆чени́къ мно́жество . ра́дꙋисѧ ꙗ҆́кѡ с̾ тѣ́ми прилѣ́жнѡ гдⷭ҇ви рабо́талъ є҆сѝ . ра́дꙋисѧ ᲂу҆диви́выи а҆́гг҃лы житїе́м̾ свои́мъ . ра́дꙋисѧ ꙗ҆́кѡ тобо́ю чл҃цы по́льзовашасѧ . ра́дꙋисѧ и҆́же чюдесы̀ всѣ́хъ ᲂу҆диви́выи . ра́дꙋисѧ преше́дыи ѿ земны́хъ на нбⷭ҇наѧ . ра́дꙋисѧ трⷪ҇цѣ пред̾ стоѧ̀ ѡ҆ на́съ мо́лишисѧ . ра́дꙋисѧ и҆сто́ч ниче чюде́съ неизчерпа́емыи . ра́дꙋисѧ вѣ́рныхъ плѣ́нникъ и҆зба́вителю . ра́дꙋ исѧ пребл҃же́нне кѷри́ле ѻ҆́ч҃е на́шъ .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбным̾ дѣ́тем̾ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́н̾ бг҃ъ ѻ҆ц҃ъ на́шихъ .

~Ѡ҆чи́стивъ ѿ стрⷭ҇те́й прпⷣбне ѻ҆́ч҃е ᲂу҆́мъ сво́й , и҆ вседержи́телю с̾ прпⷣбныхъ ли́ки и҆ пра́ведныхъ пред̾стоѧ̀ , всегда̀ вопїе́ ши , бл҃гослове́нъ бг҃ъ ѻ҆ц҃ъ на́шихъ .

~Вра́чь преи҆зрѧ́дныи мі́рови ꙗ҆ви́лсѧ є҆сѝ бл҃же́нне , и҆сцѣлѧ́ѧ всѣ́хъ , и҆́же вѣ́рою притека́ющихъ ко хра́мꙋ твоемꙋ̀ ст҃о́мꙋ . и҆ хрⷭ҇то́ви ѿ дꙋшѝ вопїю́щихъ непре ста́ннѡ , бл҃гослове́нъ бг҃ъ ѻ҆ц҃ъ на́шихъ .

=сла́ва . П=осто́мъ и҆ воз̾держа́нїемъ лицѐ своѐ ᲂу҆краси́лъ є҆сѝ прпⷣбне . свѣтлѣ́йши наипа́че ꙗ҆ви́лсѧ є҆сѝ , многоразли́чны ми бра́шны пита́ющихсѧ . тѣ́мже и҆ хрⷭ҇тꙋ̀ вопїе́ши , бл҃гослове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . Т=ѧ̀ прест҃а́ѧ мт҃и при́снѡ дв҃о , позна́хомъ землені́и спасе́нїе . и҆́бо в̾нѣ́дрѣхъ ѻ҆ц҃а нераз̾лꙋ́чнѡ живы́и , и҆з̾ тебѐ воплоща́етсѧ . тѣ́мже бл҃гослове́на є҆сѝ въ ро́дъ и҆ ро́дъ .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ превозно́ симъ гдⷭ҇а во́ вѣки .

~Гро́бъ , и҆дѣ́же положено̀ бы́сть честно́е тѣ́ло твоѐ прпⷣбне , ѡ҆ст҃ѝ всѣ́хъ к̾ немꙋ̀ притека́ющихъ . и҆сто́чникъ и҆сцѣле́нїѧ и҆сточа́ѧ , и҆́же ѿ дꙋшѝ хрⷭ҇тꙋ̀ вопїю́ щымъ , и҆ превоз̾носѧ́щымъ є҆гѡ̀ во́ вѣки .

~Во́ времѧ гла́да , раз̾дроблѧ́ѧ прпⷣбне ни́щымъ хлѣ́бъ сво́й , тѣ́хъ а҆лчьбꙋ̀ ᲂу҆ста́ви . и҆ менѐ та́ющаго гла́домъ , бжⷭ҇твеныхъ дѣѧ́нїи напита́й , да воз̾ могꙋ̀ и҆ а҆́зъ со всѣ́ми пѣ́ти гдⷭ҇а во всѧ̀ вѣ́ки .

=сла́ва . И҆́=же съ тобо́ю ᲂу҆ченицы̀ твоѝ , ᲂу҆че́нїю твоемꙋ̀ повинꙋ́ющесѧ прпⷣбне , землена́ѧ ѡ҆ста́вльше , во слѣ́дъ тебѐ к̾ нбⷭ҇нымъ преидо́ша . и҆ с̾ тобо́ю пою́тъ хрⷭ҇тꙋ̀ , и҆ превозно́сѧтъ є҆гѡ̀ во́ вѣки .

=и҆ ны́нѣ , боⷢ҇ . В=ъ ржⷭ҇твѣ̀ болѣ́зни и҆з̾бѣ жа́ла є҆сѝ пречⷭ҇таѧ , и҆ ро́ждьши па́ки дв҃ою пребыла̀ є҆сѝ . всѧ́ бо твори́тъ і҆с҃ъ бг҃ъ и҆ чл҃къ , є҆го́же превозно́симъ во́ вѣки .

=пѣ́снь , ѳ҃ . і҆рмо́съ . Б=г҃а чл҃кѡмъ неꙋдо́бь ви́дѣти , на́ньже несмѣ́ютъ чи́ни а҆́гг҃ль стїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же вели ча́юще , с̾ нбⷭ҇ными вѡ́и тѧ̀ велича́емъ .

~Житїѧ̀ сегѡ̀ непостоѧ́ннꙋю пꙋчи́нꙋ , не мѧте́жнѡ преше́лъ є҆сѝ прпⷣбне , ко́рм чїю мт҃рь бж҃їю и҆мѣ́ѧ , на сїѐ наставлѧ́ю щꙋю тѧ̀ . тѣ́мже и҆ к̾ приста́нищемъ приста́лъ є҆сѝ , а҆́гг҃льскагѡ пребыва́нїѧ .

~Ꙗ҆́кѡ зрѣ́лаѧ и҆ чи́стѣйшаѧ пшени́ца , кромѣ̀ всѣ́хъ ѕло́бныхъ пле́велъ , въ нбⷭ҇ныхъ жи́тницахъ соблюде́сѧ прпⷣбне , хлѣ́бъ сла́дкїи жела́ѧ принести́сѧ нбⷭ҇номꙋ цр҃ю , є҆го́же ра́ди всѧ̀ в̾ мі́рѣ преѡ҆би́дѣлъ є҆сѝ .

=сла́ва . В=ели́кимъ ѻ҆ц҃е́мъ и҆́же дре́вле въ постѣ́хъ и҆ по́двизѣхъ просїѧ́вшымъ , подо́бѧсѧ ѻ҆́ч҃е . всѧ̀ днѝ жи́зни своеѧ̀ , во слеза́хъ и҆ трꙋдѣ́хъ препроводи́л̾ є҆сѝ , до́ндеже дости́же бл҃же́ннꙋю кончи́нꙋ , ю҆́же и҆ ѻ҆нѝ наслѣ́доваша .

=и҆ ны́нѣ , боⷢ҇ . С=н҃а без̾лѣ́тна ѿ ѻ҆ц҃а воз̾сїѧ́вша , ты̀ во ᲂу҆тро́бѣ несказа́ннѡ заче́нши родила̀ є҆сѝ , бг҃омт҃и чи́стаѧ дв҃о , молѝ непреста́ннѡ ѡ҆ рабѣ́хъ свои́хъ тогѡ̀ , ꙗ҆́кѡ чл҃колю́бца бг҃а , спастѝ ро́дъ на́шъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнагѡ

ѻ҆ц҃а на́шегѡ кѷри́ла , и҆гꙋ́мена бело ѡ҆зе́рскагѡ , и҆ всѣ́хъ ст҃ы́хъ , поми́

лꙋй и҆ спасѝ на́съ , ꙗ҆́кѡ бл҃гъ

и҆ чл҃колю́бецъ .

