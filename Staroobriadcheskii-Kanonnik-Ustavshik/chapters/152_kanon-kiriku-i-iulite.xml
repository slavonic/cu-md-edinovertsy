<document xmlns="http://www.ponomar.net/culiturgical">
<p>Т<red>ропа́рь, ки́рикꙋ и҆ і҆ꙋли́тѣ. гла́съ, д҃.</red></p>

<p><red>М</red>ч҃нцы твоѝ гдⷭ҇и, во страда́нїих̾ свои́х̾ вѣнцы̀ прїѧ́ша нетлѣ́нныѧ, ѿ тебѐ бг҃а на́шегѡ. и҆мꙋ́ще бо крѣ́пость твою̀ не побѣди́мꙋю, мꙋ́чащихъ ᲂу҆праздни́ша. и҆ сокрꙋши́ша бѣсо́мъ немощна́ѧ шата́ нїѧ. тѣ́хъ моли́твами хрⷭ҇тѐ бж҃е спасѝ дш҃ѧ  на́шѧ  <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, и҃. пѣ́снь, а҃. і҆рмоⷭ҇. В</red>о́дꙋ проше́дъ ꙗ҆́кѡ по́ сꙋхꙋ, и҆з̾ є҆гѵ́петска ѕла̀ и҆збѣжа́въ, і҆и҃льтѧнинъ вопїѧ́ше, и҆зба́вителю  бг҃ꙋ  на́шемꙋ  пое́мъ.</p>

<p><red>запѣ́в̾: С</red>т҃і́и мч҃нцы ки́риче и҆ і҆ꙋли́то, моли́те бг҃а ѡ҆ на́съ <red>[покло́н̾].</red></p>

<p><red>П</red>роповѣ́давше сло́ва, є҆́же ѿ ѻ҆ц҃а ꙗ҆́вѣ рожде́на. воплоще́на же ѿ мт҃ре. свидѣ́ теле сегѡ̀ страсте́мъ, страстьмѝ и҆ сме́р тїю  бы́сте.</p>

<p><red>С</red>ла́внаѧ мч҃нца, ꙗ҆́кѡ свѣтоза́рнаѧ лꙋ на̀, совокꙋ́пльшисѧ съ сл҃нцемъ, и҆з̾неѧ̀ рожде́нымъ ки́рикомъ. всю̀ тва́рь чюде́с ными  зарѧ́ми  просвѣща́ютъ.</p>

<p><red>Т</red>екꙋ́щими и҆з̾мѣни́ла є҆сѝ, ꙗ҆́же ника́ коже дви́жима мч҃нце. и҆ на рꙋкꙋ̀ своегѡ̀ сн҃а носѧ́щи, с̾си́мъ без̾зако́нныхъ и҆ дїѧ́волю  ле́сть  ѡ҆мрачи́ла  є҆сѝ.</p>

<p><red>сла́ва. С</red>ꙋ́щи ѿ́рода сла́вна. мꙋче́нїемъ же и҆ страда́нїи многови́дными, мч҃нце і҆ꙋли́то, цр҃ѧ без̾сме́ртнагѡ дщѝ бы́сть.</p>

<p><red>и҆ ны́нѣ, боⷢ҇. О</red>у҆праздни́сѧ сме́рть тебѐ ра́ди. и҆ а҆́дово жа́ло потреби́сѧ, мт҃и чⷭ҇таѧ. ты́ бо без̾сме́ртнагѡ влⷣкꙋ ᲂу҆мер щве́на  пло́тїю,  родила̀  є҆сѝ.</p>

<p><red>катава́сїѧ: И҆</red>зба́вите ѿ бѣ́дъ рабы̀ своѧ̀, ст҃і́и мч҃нцы ки́риче и҆ і҆ꙋли́то, ꙗ҆́кѡ всѝ по́ бз҃ѣ к̾ ва́мъ прибѣга́емъ, вы́  бо  мо́лите  ѡ҆  на́съ  хрⷭ҇та̀  бг҃а  на́шегѡ  <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>бⷭ҇номꙋ крꙋ́гꙋ верхо тво́рче гдⷭ҇и, и҆ цр҃кви зижди́телю, ты̀ менѐ ᲂу҆твердѝ в̾ любвѝ свое́й. жела́нїем̾ сы́и кра́й, и҆ вѣ́рнымъ ᲂу҆тверже́нїе, є҆ди́не  чл҃колю́бче.</p>

<p><red>Н</red>бⷭ҇нымъ жили́щемъ, и҆ свѣ́тломꙋ насла жде́нїю, вѣ́чнꙋющей же сла́вѣ сподо́би стесѧ, мч҃нцы сла́внїи. дїѧ́волѧ жа́ла, болѣ́зньми  страда́нїѧ  потре́бльше.</p>

<p><red>П</red>тене́цъ ꙗ҆́кѡ красе́нъ, голꙋ́бицы цѣло мꙋ́дрены, се́й подо́бѧсѧ. льсти́вомꙋ про ти́вѧсѧ, сла́вныи ки́рике, льсти́внѡ пристꙋ́пльшꙋ, и҆ ᲂу҆кра́сти тща́щꙋсѧ, тѧ̀ непобѣди́магѡ.</p>

<p><red>сла́ва. Г</red>о́рдагѡ ѕмїѧ̀, на́ небо положи́ вша ᲂу҆ста̀, и҆ зе́млю потреби́ти хва́лѧ щагосѧ, младе́нецъ неѕло́бив̾, крⷭ҇тным̾ всеѻ҆рꙋ́жїемъ, до конца̀ низ̾ложѝ и҆ потребѝ.</p>

<p><red>и҆ ны́нѣ, боⷢ҇. Н</red>еи҆стощи́въ нѣ́дръ ѻ҆те́че скихъ пречⷭ҇таѧ, сло́во всѧ̀ ѡ҆сꙋ́ществова вшее, во твою̀ пренепоро́чнаѧ ᲂу҆тро́бꙋ в̾сели́сѧ. и҆ пло́ть непремѣ́нна бы́сть. и҆ чл҃ки  ѡ҆божѝ  пресꙋ́щественыи.</p>

<p><red>сѣда́ленъ. гла́съ, д҃. Т</red>езои҆ме́ннѡ страда́ льче, проповѣ́дникъ ꙗ҆ви́сѧ и҆́стиненъ. пострада́въ съ ма́терїю. ки́риче сла́вне хрⷭ҇то́въ. бл҃гоче́стїѧ тече́нїе с̾конча́въ, и҆ бы́сть на́мъ мꙋ́жество вѣ́рѣ. попра́въ вра́жїю всю̀ си́лꙋ, и҆ съ нб҃сѐ прїѧ́лъ є҆сѝ вѣне́цъ, съ ма́терїю свое́ю сла́вне. хрⷭ҇та̀ моли́те, спасти́сѧ всѣ́мъ творѧ́щымъ па́мѧть  ва́шꙋ.</p>

<p><red>сла́ва, и҆ нн҃ѣ, боⷢ҇. Т</red>револне́нїи стрⷭ҇те́й, несмы́сленыи а҆́зъ, ѡ҆бꙋрева́емь чⷭ҇таѧ, призыва́ю тѧ те́плѣ. непре́зри менѐ ѻ҆каѧ́ннагѡ поги́бнꙋти, бе́зднꙋ мило се́рдїѧ ро́ждьшаѧ. ра́звѣ тебѐ наде́ждꙋ неи́мамъ. да не враго́мъ ᲂу҆́бѡ ѡ҆бра́до ванїе и҆ смѣ́хъ, надѣ́ѧвыисѧ тебѐ ꙗ҆влю́ сѧ. и҆́бо мо́жеши є҆ли́кѡ хо́щеши, ꙗ҆́кѡ мт҃и  сꙋ́щи  всѣ́хъ  бг҃а.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и смо тре́нїѧ твоегѡ̀ та́инство, разꙋмѣ́хъ дѣ́ла твоѧ̀, и҆ просла́вихъ твоѐ бжⷭ҇тво̀.</p>

<p><red>М</red>ладе́нствꙋѧ тѣ́ломъ, и҆ соверше́нымъ мч҃нче ᲂу҆мо́мъ, ѕлонача́льнагѡ низ̾ло жи́лъ є҆сѝ, и҆́же лꙋка́вство ѕло̀ сотво́ ршагѡ.</p>

<p><red>Ꙗ҆́</red>кѡ плодови́та лоза̀, мч҃нце і҆ꙋли́то. гро́здъ и҆зрасти́ла є҆сѝ, до́блѧгѡ вои́стинꙋ ки́рика, мꙋче́нїѧ сла́дость и҆ска́пающа.</p>

<p><red>сла́ва. М</red>лⷭ҇тивнѡ в̾зира́ющи, ꙗ҆́коже а҆́гница на а҆́гнѧ мч҃нка, і҆ꙋли́та досто чю́днаѧ,  закала́ема  ᲂу҆се́рднѡ.</p>

<p><red>и҆ нн҃ѣ, боⷢ҇. З</red>ако́ны є҆стества̀ пречⷭ҇таѧ, во є҆́же па́че є҆стества̀ ржⷭ҇тва̀ тѝ, и҆змѣ нѧ́ютсѧ. содѣ́телѧ бо па́че ᲂу҆ма̀ и҆ сло́ва породила̀  є҆сѝ.</p>

<p><red>пѣ́снь, є҃. і҆рмо́съ. В</red>скꙋ́ю мѧ ѿри́нꙋ, ѿ лица̀ твоегѡ̀ свѣ́те незаходѧ́и, покры́ ла мѧ є҆́сть чюжа́ѧ тма̀ ѻ҆каѧ́ннагѡ. но ѡ҆брати́ мѧ и҆ к̾ свѣ́тꙋ заповѣде́й ти пꙋтѝ  моѧ̀  напра́ви  молю́тисѧ.</p>

<p><red>Т</red>ерза́емꙋ бг҃омꙋ́драѧ, ра́нами тѣ́лꙋ твоемꙋ̀ и҆ снѣда́емꙋ, тлѣ́нїѧ  дебель ство̀ совлечѐ. во ѻ҆де́ждꙋ же ѡ҆блече́сѧ, ю҆́же и҆́же ѿ дв҃ы є҆диноро́дныи пло́ть поно́щь, человѣ́ки ѡ҆божи́въ ѡ҆блечѐ.</p>

<p><red>Ѡ҆</red>бнажи́сѧ тѣ́лом̾, мч҃нце всесла́внаѧ, преѡ҆би́дѣвши плотьскі́и стꙋ́дъ. и҆ врага̀ и҆́же є҆́ввꙋ ѡ҆б̾нажи́вшагѡ, і҆ꙋли́то дре́ вле, терпѣли́вѡ в̾мꙋжи́вшисѧ, въ вѣ́ч ныи  стꙋ́дъ  ѡ҆дѣ́ѧла  є҆сѝ.</p>

<p><red>сла́ва. В</red>о главꙋ̀ ᲂу҆сѣче́на бы́вши, главꙋ̀ ѕмїю̀ мч҃нце сокрꙋши́ла є҆сѝ. лишена̀ бы́вши бога́тства, нбⷭ҇ное бога́тство на слѣ́довала є҆сѝ. недви́жимое прїи́мши црⷭ҇тво, со всѣ́ми мч҃нки прехва́лнаѧ.</p>

<p><red>и҆ нн҃ѣ, боⷢ҇. И҆́</red>же бж҃їе бг҃ъ сло́во пло́ть прїѧ́тъ, мы́сленꙋ и҆ ѡ҆дш҃евле́нꙋ, ѿ тебѐ пречⷭ҇таѧ. и҆ за млрⷭ҇дїе бы́сть чл҃къ, и҆ ѡ҆божи́ мѧ, престꙋпле́нїемъ ѿринове́ на. є҆го́же молѝ спастѝ всѧ́ческаѧ.</p>

<p><red>пѣ́снь, ѕ҃. і҆рмо́съ. М</red>оли́твꙋ пролїю̀ ко́ гдⷭ҇ꙋ, и҆ томꙋ̀ воз̾вѣщꙋ̀ печа́ль мою̀. ꙗ҆́кѡ ѕѡ́лъ дш҃ѧ моѧ̀ напо́лнисѧ, и҆ жи во́тъ мо́й а҆́дꙋ прибли́жисѧ. и҆ молю́сѧ ꙗ҆́кѡ і҆ѡ́на, ѿ тлѝ бж҃е мо́й воз̾веди́ мѧ.</p>

<p><red>П</red>реплꙋ́ша без̾мѣ́рныхъ мꙋ́къ прехва́ль нїи, непостоѧ́ннꙋю во́дꙋ, крⷭ҇тнымъ ѡ҆кормле́нїемъ. и҆ ко приста́нищꙋ ти́хо мꙋ ꙗ҆́вѣ доидо́ша погрꙋзи́вше фараѡ́на неви́димагѡ,  кровьны́ми  стрꙋѧ́ми.</p>

<p><red>И҆</red>гра́етъ и҆коні́йскїи гра́дъ, тебѐ воспи тѣ́выи. и҆ краси́тсѧ па́мѧтїю твое́ю честно́ю, та́рсъ і҆ꙋли́то. мꙋче́нїе бо въ то́мъ сконча́ла є҆сѝ, съ сы́номъ сѝ, и҆ вѣнцꙋ̀  побѣ́дѣ  сподо́биласѧ  є҆сѝ.</p>

<p><red>сла́ва. П</red>резрѣ́ла є҆сѝ многоплете́нныѧ мꙋ́ки. и҆ го́рлица прекра́снаѧ ꙗ҆ви́сѧ, со птенце́мъ воз̾летѣ́вши, и҆ над̾ всѣ́ми воз̾выси́вшисѧ сѣтьмѝ ѕмі́ѧ, всехва́ль наѧ. и҆ во ѻ҆би́телѣхъ нбⷭ҇ныхъ премꙋ́ дро  почи́ла  є҆сѝ.</p>

<p><red>и҆ ны́нѣ, боⷢ҇. К</red>ореносѣка́тельнымъ сер по́мъ, твоеѧ̀ мл҃твы посѣцы̀ ѻ҆троко ви́це, лꙋка́ваѧ помышле́нїѧ дꙋшѝ моеѧ̀, и҆ плодоно́снꙋ покажѝ молю́сѧ. всѣ́хъ бо содѣ́телѧ бг҃а и҆ сп҃са родила̀ є҆сѝ.</p>

<p><red>конда́къ. гла́съ, в҃. Ж</red>е́ртва прїѧ́тна бг҃ови приноси́ма. и҆ свидѣ́тель вѣ́ренъ хрⷭ҇то́въ ꙗ҆влѧ́емь, с̾ ма́терїю пострада́лъ є҆сѝ і҆ꙋли́тою, ки́риче сла́вне. с̾не́ю хрⷭ҇та̀ бг҃а молѧ̀ непреста́й ѡ҆ всѣ́хъ на́съ.</p>

<p><red>и҆́косъ. Р</red>о́дъ землены́и воз̾ра́довасѧ ѕѣ лѡ̀, совокꙋ́пльсѧ вѣ́рою во́ храмѣ чест на́гѡ и҆ страстоно́снагѡ ки́рика, пѣ́снь ми чты́и досто́йнѡ мч҃нка стра́сти. по хвалѧ́ѧже, и҆ чⷭ҇тны́ѧ і҆ꙋли́ты по́двиги и҆ чꙋдеса̀. и҆ всѧ̀ цр҃кви пра́зднꙋетъ, ѱл҃о́м̾ ски в̾зыва́ющи, ди́венъ бг҃ъ во ст҃ы́хъ свои́хъ, да́выи тѣ́мъ дарова́нїѧ, моли́ ти  непреста́ннѡ  ѡ҆  всѣ́хъ  на́съ.</p>

<p><red>пѣ́снь, з҃. і҆рмо́съ. Д</red>ѣ́ти є҆вре́йскїѧ въ пещѝ, попра́вше и҆ пла́мень дерзнꙋ́вше, и҆ на́ росꙋ ѻ҆́гнь прело́жше вопїѧ́хꙋ, бла гослове́нъ є҆сѝ гдⷭ҇и бж҃е во́ вѣки.</p>

<p><red>П</red>а́лицами сокрꙋша́етъ твоѐ тѣ́ло, без̾ зако́нныи, бг҃омꙋ́драѧ і҆ꙋли́то. по́мысла крѣ́пость ника́коже подви́же. же́злъ бо си́лы крⷭ҇тъ хрⷭ҇то́въ держа́ла є҆сѝ.</p>

<p><red>Т</red>ꙋ́чами кровны́хъ наводне́нїи, погаси́ ша ѻ҆́гнь без̾бо́жїѧ, хрⷭ҇то́вы страда́ль цы, зовꙋ́ще ᲂу҆се́рднѡ, бл҃гослове́нъ є҆сѝ гдⷭ҇и  бж҃е  во́  вѣки.</p>

<p><red>сла́ва. Н</red>осѧ́щи на рꙋкꙋ̀ мч҃нце є҆го́же родила̀ є҆сѝ, пред̾ста̀ сꙋди́щꙋ, и҆ сꙋгꙋ́бѡ до́брыи с̾конча́ла є҆сѝ по́двигъ, вопїю́ щи, бл҃гослове́нъ є҆сѝ гдⷭ҇и бж҃е во́ вѣки.</p>

<p><red>и҆ ны́нѣ, боⷢ҇. Г</red>л҃ѡмъ твои́мъ послѣ́дꙋю ще, блажи́мъ тѧ̀ ро́ди всѝ ѻ҆трокови́це, бл҃же́ннагѡ бг҃а мт҃рь ꙗ҆́вльшꙋсѧ, и҆́же во́нь вѣ́рꙋющїѧ, бл҃же́ны содѣ́лавшаго.</p>

<p><red>пѣ́снь, и҃. і҆рмо́съ. П</red>обѣди́тели врагꙋ̀ и҆ пла́мени, бл҃года́тїю бы́вше, и҆́же по за́повѣди ѕѣлѡ̀ побора́юще дѣ́ти поѧ́ хꙋ, бл҃гослови́те всѧ̀ дѣ́ла гдⷭ҇а, и҆ прево зноси́те  є҆гѡ̀  во́  вѣки.</p>

<p><red>С</red>вѣ́тлыѧ ѕвѣ́зды, ꙗ҆́же на тве́рди цр҃ко́внѣй неле́стнѡ водрꙋзи́вшесѧ, и҆ зе́млю чюдесы̀ просвѣ́щьше, бл҃гоче́стно чтꙋ́тсѧ ѿ всѣ́хъ дне́сь, пѣсносло́вѧ щыхъ  хрⷭ҇та̀  во́  вѣки.</p>

<p><red>Ꙗ҆́</red>коже нова̀ вѣ́твь, ко́рене бг҃онасаж де́на сꙋ́щи бг҃омꙋ́драѧ, честны́и сво́й ѿ ро́дъ носѧ́щи, ᲂу҆вѧди́ла є҆сѝ нече́стїѧ сады̀, вопїю́щи с̾ни́мъ и҆ гл҃ющи, тѧ̀ превозноша́емъ  хрⷭ҇тѐ  во́  вѣки.</p>

<p><red>сла́ва. Ꙗ҆́</red>коже теле́цъ ю҆́нъ, ю҆́ница сꙋ́щи прекрасна̀, і҆ꙋли́то но́сиши ки́рика сла́в нагѡ, же́ртвꙋ жи́вꙋ, и҆́же ѿ дв҃ы а҆́гнь цꙋ восїѧ́вшемꙋ, и҆ заколе́номꙋ за кра́й нее  милосе́рдїе.</p>

<p><red>и҆ ны́нѣ, боⷢ҇. В</red>опло́щьсѧ сло́во, ѿ пре чи́стыхъ твои́хъ крове́й ѻ҆трокови́це, прини́кшїѧ къ без̾слове́снымъ плоть ски́мъ страсте́мъ, разꙋмѣ́нїемъ бжⷭ҇тве нымъ ѡ҆божѝ чи́стаѧ. є҆го́же превозно́ симъ  во  всѧ̀  вѣ́ки.</p>

<p><red>пѣ́снь, ѳ҃. і҆рмо́съ. О</red>у҆страши́сѧ всѧ́къ слꙋ́хъ, не и҆зрече́ннагѡ бж҃їѧ схожде́ нїѧ, ꙗ҆́кѡ вы́шнїи во́лею сни́де да́же и҆ до́ плоти. ѿ дв҃ческагѡ бо чре́ва бы́въ ᲂу҆́бѡ чл҃къ. тѣ́мже тѧ̀ пречи́стꙋю бцⷣꙋ, вѣ́рнїи  велича́емъ.</p>

<p><red>И҆</red>сцѣле́нїе приноша́етъ, ра́ка сла́вныхъ страда́лецъ, бл҃года́тїю бжⷭ҇твенагѡ дх҃а напаѧ́емаѧ. прїидѣ́те и҆ почерпи́те, и҆ ѡ҆ст҃и́те дш҃ѧ. и҆ ѿ недꙋ́гъ ѡ҆чи́ститесѧ мꙋчениколю́бцы, да́телѧ до́брымъ вели ча́юще.</p>

<p><red>Ꙗ҆́</red>коже ши́покъ, мч҃нческими прозѧбо́ сте ᲂу҆до́лїи всеблаже́ннїи. ꙗ҆́коже кри́н̾ бл҃гоꙋха́ненъ. ꙗ҆́кѡ раѧ̀ бжⷭ҇твеное прозѧбле́нїе, ми́рнѡ ꙗ҆́кѡ вои́стинꙋ, и҆ска́пающе ᲂу҆краше́нїе. и҆ вѣ́рныхъ дш҃ѧ бл҃гово́нїемъ  та́йнымъ  весели́те.</p>

<p><red>Р</red>а́нами мꙋ́ченическими, ᲂу҆краси́стесѧ добропобѣ́днїи мч҃нцы. и҆ а҆́гг҃лѡмъ ꙗ҆́вѣ ᲂу҆подо́бльшесѧ, бг҃ови пред̾стоитѐ. побѣ́днымъ вѣнце́мъ свѣ́тлѡ ѡ҆б̾ло же́ни. и҆ чтꙋ́щымъ ва́съ, ѡ҆чище́нїе грѣхо́въ  просѧ́ще.</p>

<p><red>сла́ва. М</red>ч҃нца ꙗ҆́коже а҆́гница, ꙗ҆́кѡ а҆́гньца сн҃а своегѡ̀ носѧ́щи. посредѣ̀ во́лкъ невре́днѡ про́йде, в̾ нбⷭ҇нꙋю ѡ҆гра́ дꙋ в̾сели́сѧ. прⷭ҇нѡ си́хъ моли́твами гдⷭ҇и спасѝ на́съ, и҆́же тѣ́хъ сщ҃е́ннꙋю па́мѧть чтꙋ́щыѧ.</p>

<p><red>и҆ ны́нѣ, боⷢ҇. П</red>росвѣтѝ две́ри свѣ́та, ѡ҆слѣпле́нꙋю дш҃ꙋ мою̀ страстьмѝ, и҆ ѕлы́ми по́мыслы ѡ҆мраче́нꙋю, и҆ бѣдꙋ́ю щꙋ. и҆ и҆зми́ мѧ ѿ напа́стей, и҆ бѣ́дъ и҆ скорбе́й. да сла́влю тѧ̀, ᲂу҆пова́нїе вѣ́р нымъ  и҆  ᲂу҆тверже́нїе.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ, сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃ы́хъ мч҃нкъ ки́рика и҆ і҆ꙋли́ты, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ  и҆  чл҃колю́бецъ.</p>

</document>