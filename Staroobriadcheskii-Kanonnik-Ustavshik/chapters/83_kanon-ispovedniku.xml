<document xmlns="http://www.ponomar.net/culiturgical">
<p>Т<red>ропа́рь, и҆сповѣ́дникꙋ. гла́съ, и҃.</red></p>

<p><red>П</red>равосла́вїю наста́вниче, и҆ бл҃гоче́стїѧ ᲂу҆чи́телю и҆ чистотѣ̀, вселе́ннѣй свѣти́ льниче, а҆рхїєре́ѡмъ бг҃одх҃нове́нное ᲂу҆до бре́нїе, <red>і҆мⷬ҇къ</red> премꙋ́дре, ᲂу҆че́нїемъ бо твои́мъ всѧ̀ просвѣти́лъ є҆сѝ, цѣвни́це дх҃о́внаѧ, молѝ хрⷭ҇та̀ бг҃а спасти́сѧ дꙋ ша́мъ на́шимъ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же на́съ ра́ди рож де́исѧ ѿ дв҃ы, и҆ распѧ́тїе претерпѣ́въ бл҃гі́и, и҆спрове́ргїи сме́ртїю сме́рть, и҆ воскрⷭ҇нїе ꙗ҆́вль ꙗ҆́кѡ бг҃ъ, непре́зри и҆́хже созда̀ рꙋко́ю свое́ю, ꙗ҆вѝ чл҃колю́бїе своѐ млⷭ҇тиве, прїимѝ ро́ждьшꙋю тѧ бцⷣꙋ молѧ́щꙋюсѧ за ны̀, и҆ спасѝ сп҃се на́шъ лю́ди  согрѣ́шшыѧ.</p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ми, гони́телѧ фараѡ́на, ви́дѧ по топлѧ́ема, бг҃ꙋ побѣ́днꙋю пѣ́снь пое́мъ вопїѧ́ше.</p>

<p><red>запѣ́въ: П</red>рпⷣбне ѻ҆́ч҃е и҆ и҆сповѣ́дниче <red>і҆мⷬ҇къ,</red> молѝ бг҃а ѡ҆ на́съ <red>[покло́н̾].</red></p>

<p><red>и҆лѝ</red></p>

<p><red>запѣ́въ: С</red>т҃лю хрⷭ҇то́въ и҆ и҆сповѣ́дниче <red>і҆мⷬ҇къ,</red> молѝ бг҃а ѡ҆ на́съ <red>[покло́н̾].</red></p>

<p><red>В</red>семы́сленно тебѐ сп҃се возлюбѝ, сщ҃е́н ныи <red>і҆мⷬ҇къ,</red> ко страда́нїю приложи́всѧ крѣ́пкѡ, ско́рби и҆ болѣ́зни и҆ по́двиги терпѧ̀, до́ндеже ѡ҆брѣ́те пи́щꙋ без̾коне́ чнꙋю.</p>

<p><red>К</red>ровны́ми кропле́нїи, сла́ное невѣ́рст вїѧ мо́ре ᲂу҆толи́лъ є҆сѝ. рѣка̀ бы́сть хрⷭ҇то́ва, напаѧ́ѧ вои́стинꙋ цр҃квь прⷭ҇нѡ.</p>

<p><red>сла́ва. Р</red>аспросте́ртыѧ по́двиги на зем лѝ, прине́слъ є҆сѝ бг҃ови, сла́вне <red>і҆мⷬ҇къ,</red> и҆ црⷭ҇твїѧ нбⷭ҇наго сподо́бивсѧ вѣнцы̀ прїѧ́ ти, и҆ вѣ́чнꙋющїй живо́тъ нерꙋши́мый.</p>

<p><red>и҆ ны́нѣ, боⷢ҇. О</red>у҆кра́шена добро́тою доб родѣ́телей, бг҃омт҃и чⷭ҇таѧ, бг҃а и҆́стин наго, добродѣ́тель зачала̀ є҆сѝ, на́съ бжⷭ҇твеными добродѣ́тельми просвѣти́в шагѡ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, прпⷣбне ѻ҆́ч҃е и҆ и҆сповѣ́дниче <red>і҆мⷬ҇къ,</red> ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>и҆лѝ катава́сїѧ: И҆</red>зба́ви ѿ бѣ́дъ рабы̀ своѧ̀, ст҃лю хрⷭ҇то́въ и҆ и҆сповѣ́дниче <red>і҆мⷬ҇къ,</red> ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ си бл҃же, и҆ ᲂу҆тве́рждь и҆́хъ на ка́мени и҆сповѣ́данїѧ тѝ.</p>

<p><red>Н</red>и вѣ́кома дрема́нїѧ, ни ѻ҆чи́ма сна̀ вда́лъ є҆сѝ, прпⷣбне ѻ҆́ч҃е <red>і҆мⷬ҇къ,</red> до́ндеже до́мъ ꙗ҆ви́сѧ ст҃ѣ́й трⷪ҇цѣ, и҆ премꙋ́дрости сокро́вище, ми́ръ ѡ҆богаща́ѧ златоза́р ными ᲂу҆че́нїи бл҃же́нне.</p>

<p><red>Б</red>жⷭ҇твеных̾ повелѣ́нїй храни́тель бы́въ, бг҃омꙋ́дре <red>і҆мⷬ҇къ.</red> в̾ темни́цахъ затворе́нъ бы́въ, ѿверза́ѧ вѣ́рнымъ затво́ръ ᲂу҆чи́тельнагѡ пꙋтѝ, и҆́же на широтꙋ̀ ра́зꙋма вводѧ́щагѡ.</p>

<p><red>сла́ва. С</red>и́лою бжⷭ҇твеною ᲂу҆крѣпи́всѧ, без̾крѣ́постнꙋю де́рзость без̾зако́нных̾ низложи́въ, и҆сповѣ́данїемъ тве́рдымъ, всесщ҃е́нныи <red>і҆мⷬ҇къ,</red> страда́льче, ꙗ҆́кѡ ѻ҆рꙋ́жникъ бжⷭ҇твенагѡ полка̀.</p>

<p><red>и҆ ны́нѣ, боⷢ҇. П</red>ремꙋ́дрость и҆ сло́во ѻ҆́ч҃ее, пре́жде сы́и всѣ́хъ вѣ́къ, в̾ послѣ́днѧѧ лѣ́та неи҆зрече́нно воплоти́выисѧ, ѿ не и҆скꙋсобра́чныѧ мт҃ре, бцⷣꙋ тѧ содѣ́лавъ.</p>

<p><red>сѣда́ленъ. гла́съ, д҃. С</red>ла́вное сл҃нце, ꙗ҆́кѡ денни́цꙋ на высотѣ̀ поста́ви тѧ свое́й цр҃кви, вѣ́рныхъ просвѣща́ѧ словесы̀ свои́ми, нбⷭ҇ный таи́нниче <red>і҆мⷬ҇къ,</red> бг҃о мꙋ́дре ѻ҆́ч҃е на́шъ.</p>

<p><red>сла́ва, и҆ ны́нѣ, боⷢ҇. Ч</red>и́стаѧ и҆ всенепоро́ чнаѧ, и҆ неи҆скꙋсомꙋ́жнаѧ, ꙗ҆́же є҆ди́на без̾лѣ́тнаго сн҃а и҆ сло́ва бж҃їѧ, в̾ лѣ́то ро́ждьши, сегѡ̀ со ст҃ы́ми а҆пⷭ҇лы, и҆ честны́ми патрїа́рхи, и҆ с̾ мч҃нки, и҆ про ро́ки, и҆ с̾ прпⷣбными молѝ, дарова́ти на́мъ ѡ҆чище́нїе, и҆ ве́лїю млⷭ҇ть.</p>

<p><red>пѣ́снь, д҃. і҆рмо́съ. Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́щи, ѿ со́вѣсти чи́сты ѡ҆́ гдⷭ҇ѣ пра́зднꙋющи.</p>

<p><red>К</red>опїе́мъ словесы̀ свои́ми без̾бо́жїе про нзѐ, и҆ страда́нїи свои́ми ꙗ҆́кѡ мече́мъ бѣсѡ́вскїѧ полкѝ побѣди́лъ є҆сѝ. и҆́хъ же ѕло́бы и҆зба́ви чтꙋ́щихъ тѧ, всехва́ льне <red>і҆мⷬ҇къ.</red></p>

<p><red>Н</red>ежрꙋ̀ бѣсо́мъ,  ни ᲂу҆страша́юсѧ сме́р ти, ни мꙋ́камъ ве́щи, сщ҃енномч҃нкъ <red>і҆мⷬ҇къ,</red> взыва́ше, но є҆ди́нагѡ бг҃а и҆спо вѣ́дꙋю, в̾ трⷪ҇цѣ познава́ема.</p>

<p><red>сла́ва. В</red>и́дѣвъ гдⷭ҇ь твоегѡ̀ смире́нїѧ пре сла́внꙋю высотꙋ̀ свы́ше, строе́нїѧ тебѣ̀ сло́во да́рꙋетъ, и҆́мъ же є҆ресе́мъ лю́таѧ смири́шасѧ возноше́нїѧ ѻ҆́ч҃е.</p>

<p><red>и҆ ны́нѣ, боⷢ҇. Ꙗ҆́</red>кѡ две́рь приводѧ́щꙋю к̾ бжⷭ҇твеномꙋ вхо́дꙋ, ꙗ҆́кѡ раѧ̀ бжⷭ҇твена гѡ, ꙗ҆́кѡ мы́сленное мѣ́сто сщ҃е́нїю, ꙗ҆́кѡ добро́тꙋ і҆а́кѡвлю дв҃цꙋ ᲂу҆бл҃жа́ем̾.</p>

<p><red>пѣ́снь, є҃. і҆рмо́съ. Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃ѧ любо́вїю, просвѣтѝ молю́сѧ, тѧ̀ вѣ́дѣти сло́во бж҃їе, и҆́стиннагѡ бг҃а, ѿ́ мрака грѣхо́ внагѡ  и҆зима́юща.</p>

<p><red>С</red>ле́зъ твои́хъ тече́нїемъ, всемꙋ́дре ѻ҆́ч҃е <red>і҆мⷬ҇къ,</red> сласте́й посꙋши́лъ є҆сѝ пꙋчи́нꙋ, и҆ и҆зли́тїемъ ᲂу҆че́нїй твои́хъ, є҆ресе́мъ по то́ки бл҃же́нне загради́въ.</p>

<p><red>Ц</red>р҃кви бы́сть вмѣсти́тельна, ѻ҆́ч҃е <red>і҆мⷬ҇къ,</red> трⷪ҇цѣ вои́стинꙋ, ᲂу҆кра́шенъ бл҃года́тїю, и҆ ѡ҆заре́нїемъ честны́хъ добродѣ́телей, и҆ ᲂу҆чи́тельнымъ смире́нїемъ.</p>

<p><red>сла́ва. Т</red>ерпѣ́нїемъ свои́мъ низложи́въ всѧ̀ шата́нїѧ лꙋка́вагѡ, тогѡ̀ вре́да мѧ и҆зба́ви, бо́дра всѧ́чески содѣва́ѧ, стезѧ́ми приводѧ́щыми к̾ бг҃ꙋ, сла́вне <red>і҆мⷬ҇къ.</red></p>

<p><red>и҆ ны́нѣ, боⷢ҇. П</red>ое́мъ всечⷭ҇таѧ, и҆́же и҆з̾ тебѐ пло́ть страстнꙋ́ю и҆ сме́ртнꙋю, на́съ ра́ди прїе́мшагѡ, и҆ ви́димѡ ржⷭ҇тво̀ смѣ́шенымъ несли́тнымъ соста́вомъ.</p>

<p><red>пѣ́снь, ѕ҃. і҆рмоⷭ҇. Ж</red>ите́йскаго мо́рѧ воз̾ двиза́ема зрѧ̀, напа́стей бꙋ́рею, в̾ ти́хо приста́нище прите́к̾ вопїю́ ти, воз̾ведѝ ѿ тлѝ живо́тъ мо́й многомлⷭ҇тиве.</p>

<p><red>С</red>вѣти́ло бы́въ, страсте́й свои́хъ свѣ́ томъ просвѣща́ѧ концы̀. и҆сповѣ́даѧ и҆́мѧ хрⷭ҇то́во пред̾ мꙋчи́тели, страсто те́рпче гдⷭ҇нь, всехва́льне <red>і҆мⷬ҇къ.</red></p>

<p><red>Ѧ҆</red>зы́къ тво́й ꙗ҆́кѡ тро́сть скоропи́сца кни́жника, вои́стинꙋ бы́сть, и҆сповѣ́даѧ ра́зꙋмъ всече́стенъ, в̾ скрижа́лѣхъ срⷣцъ начерта́ѧй, ѻ҆́ч҃е <red>і҆мⷬ҇къ,</red> зако́на дх҃о́в нагѡ.</p>

<p><red>сла́ва. Т</red>воегѡ̀ пла́вающїи поꙋче́нїѧ ти шинꙋ̀, ѻ҆́ч҃е бг҃оглаго́ливе, пꙋчи́ны тре волне́нїѧ и҆збавлѧ́ютсѧ дш҃евре́днагѡ, и҆ ѿ и҆ны́хъ є҆ресе́й приходѧ́щїи вѣ́рою спаса́ютсѧ.</p>

<p><red>и҆ ны́нѣ, боⷢ҇. Д</red>х҃ъ ст҃ы́и на тѧ̀ чⷭ҇таѧ, дв҃ства храни́ло наше́дъ, и҆ содѣ́ла чест но́е селе́нїе всенепоро́чнаѧ, сн҃а вы́шнѧ гѡ всебл҃же́ннаѧ.</p>

<p><red>конда́к̾. гла́съ, в҃. Н</red>аслади́всѧ бг҃омꙋ́дре воздержа́нїѧ, и҆ жела́нїѧ плотьска́ѧ ты̀ ᲂу҆спи́лъ є҆сѝ, ꙗ҆ви́сѧ вѣ́рою возраща́емъ. и҆ ꙗ҆́кѡ живота̀ дре́во ра́йское процвѣ́лъ є҆сѝ, <red>і҆мⷬ҇къ</red> ѻ҆́ч҃е сщ҃е́нныи.</p>

<p><red>и҆́косъ. Ѿ</red>ве́рзи ми ᲂу҆стнѣ̀ пресщ҃е́нне, бг҃опрїѧ́тными твои́ми мл҃твами, пред̾ стоѧ̀ бг҃ови всесла́вне прпⷣбне мч҃нче, да воспою̀ бл҃же́нное твоѐ житїѐ, и҆ воз̾гл҃ю досто́йнѡ добродѣ́тели твоѧ̀. и҆́хже на землѝ те́плою любо́вїю соверши́лъ є҆сѝ, и҆сповѣ́дникъ бо бы́сть крѣ́покъ. возде ржа́нїе вѣ́рою и҆спра́вилъ є҆сѝ, бдѣ́нїе и҆ чистотꙋ̀ возлюби́лъ є҆сѝ, <red>і҆мⷬ҇къ</red> ѻ҆́ч҃е сщ҃е́нныи.</p>

<p><red>пѣ́снь, з҃. і҆рмо́съ. Х</red>ладода́тельнꙋ ᲂу҆́бѡ пе́щь сотворѝ а҆́гг҃лъ, прпⷣбнымъ дѣ́темъ, халдѣ́и же ѡ҆палѝ велѣ́нїемъ бж҃їимъ. мꙋчи́телѧ ᲂу҆вѣща̀ вопи́ти, бл҃гослове́нъ бг҃ъ ѻ҆ц҃ъ на́шихъ.</p>

<p><red>Ꙗ҆́</red>кѡ пресвѣ́тло житїѐ твоѐ бы́сть бг҃о мꙋ́дре поще́нїѧ ра́ди, та́кѡ ꙗ҆ви́сѧ твоѐ страда́нїе тве́рдо. хрⷭ҇та́ бо просла́ви ꙗ҆́вѣ, вопїѧ̀, бл҃гослове́нъ бг҃ъ ѻ҆ц҃ъ на́шихъ.</p>

<p><red>Ц</red>ѣломꙋ́дрїѧ чистоты̀ препоѧ́савсѧ мꙋ́ жествомъ, бг҃оꙋго́дныи ѻ҆́ч҃е <red>і҆мⷬ҇къ,</red> и҆ мꙋ че́нїѧ вѣне́цъ свѣ́телъ воспрїи́мъ бл҃го да́тїю, вопїѧ̀, бл҃гослове́нъ бг҃ъ ѻ҆ц҃ъ на́шихъ.</p>

<p><red>сла́ва. Н</red>екла́нѧющїисѧ пречⷭ҇тѣй и҆ко́нѣ твое́й сп҃се, нечести́вїи, слꙋгꙋ̀ твоегѡ̀ многора́ннѡ ѡ҆скорблѧ́хꙋ, прⷭ҇нѡ гл҃юща и҆ вопїю́ща къ тебѣ̀, бл҃гослове́нъ бг҃ъ ѻ҆ц҃ъ на́шихъ.</p>

<p><red>и҆ ны́нѣ, боⷢ҇. С</red>ѣдѧ́и в̾ нѣ́дрѣхъ роди́те льныхъ неѡпи́санъ пречⷭ҇таѧ, нн҃ѣ же ѿ твои́хъ нѣ́дръ произше́дъ сѣди́тъ ѡ҆пи́ санъ, твоемꙋ̀ подо́бѧсѧ ѻ҆́бразꙋ, за є҆́же спастѝ а҆да́ма, а҆да́мъ бы́въ.</p>

<p><red>пѣ́снь, и҃. і҆рмо́съ. И҆</red>з̾ пла́мени ст҃ы́мъ ро́сꙋ и҆сточѝ, а҆ пра́веднагѡ же́ртвꙋ и҆ во́ды попалѝ, всѧ́ бо твори́ши хрⷭ҇тѐ, є҆ли́ко хо́щеши, тѣ́мъ тѧ превозно́ симъ  гдⷭ҇а  во́  вѣки.</p>

<p><red>С</red>вѣтоно́снѡ показа́лсѧ є҆сѝ, ꙗ҆́коже дрꙋго́е сл҃нце, поꙋче́нїе посыла́ѧ кон це́мъ. тмꙋ̀ несвѣтѧ́щꙋю всѧ́кагѡ грѣха̀ ѿи҆ма́ѧ, бл҃же́нне <red>і҆мⷬ҇къ,</red> свѣ́томъ покаѧ́нїѧ.</p>

<p><red>С</red>трꙋѧ́ми бжⷭ҇твеныхъ ᲂу҆че́нїй ѡ҆граж да́емъ, рѣка̀ ꙗ҆́коже ѿ дрꙋга́гѡ є҆де́ма и҆зы́де, лицѐ землѝ напоѧ́ѧ, бг҃оꙋго́ дниче <red>і҆мⷬ҇къ,</red> и҆ нече́стїѧ пле́велы пото плѧ́ѧ.</p>

<p><red>сла́ва. О</red>у҆красова́сѧ всебл҃же́нне добро́ тою слове́съ свои́хъ, ст҃а́гѡ бо дх҃а ꙗ҆ви́ сѧ тро́сть, написа́ѧ вѣ́рнымъ бл҃гоче сти́внѡ ра́зꙋма бжⷭ҇твенагѡ, превоз носѧ̀ хрⷭ҇та̀ во́ вѣки.</p>

<p><red>и҆ нн҃ѣ, боⷢ҇. К</red>о твоемꙋ̀ прибѣга́ю покро́ вꙋ всенепоро́чнаѧ, и҆ застꙋпле́нїе ны́нѣ животꙋ̀ моемꙋ̀ тѧ̀ пред̾лага́ю, ꙗ҆́же па́че ᲂу҆ма̀ бг҃а сло́ва ро́ждьшаѧ. є҆го́же пре возно́симъ во́ вѣки.</p>

<p><red>пѣ́снь, ѳ҃. і҆рмо́съ. Б</red>г҃а чл҃кѡмъ неꙋдо́бь ви́дѣти, на́нь же несмѣ́ютъ чи́ни а҆́гг҃льстїи зрѣ́ти. тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно, є҆го́же велича́юще, с̾ нбⷭ҇ными вѡ́и тѧ̀ велича́емъ.</p>

<p><red>Ꙗ҆́</red>кѡ свѣ́тъ, ꙗ҆́кѡ лꙋна̀, ꙗ҆́кѡ вели́кое сл҃нце, ꙗ҆́кѡ мо́лнїѧ хрⷭ҇то́вѣ цр҃кви воз̾ сїѧ́въ, и҆ вѣ́рныхъ мы́сли просвѣти́лъ є҆сѝ. в̾ невече́рнѣм̾ свѣ́тѣ всели́сѧ, поѧ̀ трист҃ы́ми гла́сы трⷪ҇цꙋ несозда́ннꙋю.</p>

<p><red>З</red>емлѧ̀ ст҃ы́мъ гро́бомъ ѡ҆богати́сѧ, <red>і҆мⷬ҇къ,</red> и҆ сщ҃е́ннымъ всехва́льне твои́мъ тѣ́ломъ. и҆ пра́ведныхъ взыгра́шасѧ дꙋ́си. а҆́гг҃ли же бл҃же́нне дх҃ъ тво́й прїѧ́ ша, с̾ ни́ми же всѣ́хъ на́съ помина́й пою́щихъ тебѐ.</p>

<p><red>сла́ва. Х</red>ра́мъ дх҃а прест҃а́гѡ бы́въ, и҆ рѣ ка̀ во́дъ живо́тныхъ наполнѧ́ема, и҆ цр҃кве ѡ҆снова́нїе недви́жимо, степе́нь правосла́вїю, стрꙋѧ̀ приснотекꙋ́щаѧ, бжⷭ҇твенагѡ покаѧ́нїѧ и҆сто́чникъ досто ди́вныи, <red>і҆мⷬ҇къ.</red></p>

<p><red>и҆ ны́нѣ, боⷢ҇. Ꙗ҆́</red>коже ка́плѧ нбⷭ҇наѧ, во твоѐ чре́во дв҃це до́ждь сни́де, и҆ и҆зсꙋ шѝ ле́стнаѧ тече́нїѧ, и҆сточи́въ нетлѣ́ нїѧ и҆ и҆збавле́нїѧ всѣ́мъ чл҃кѡмъ, то бо́ю бг҃обл҃года́тнаѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ прпⷣбнагѡ ѻ҆ц҃а на́шегѡ и҆ и҆сповѣ́дника <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

<p><red>и҆лѝ ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ и҆́же во ст҃ы́хъ ѻ҆ц҃а на́шегѡ и҆ и҆сповѣ́ дника <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>