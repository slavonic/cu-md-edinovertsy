<document xmlns="http://www.ponomar.net/culiturgical">
<p>Т<red>ропа́рь, ст҃лю. гла́съ, д҃.</red></p>

<p><red>П</red>ра́вило вѣ́рѣ и҆ ѻ҆́бразъ кро́тости, воз̾держа́нїю ᲂу҆чи́телѧ, ꙗ҆ви́ тѧ гдⷭ҇ь ста́дꙋ своемꙋ̀, ꙗ҆́же веще́мъ и҆́стина. сегѡ̀ ра́ди стѧжа́въ смире́нїемъ высѡ́каѧ, и҆ нището́ю бога́таѧ, ѻ҆́ч҃е на́шъ ст҃лю <red>і҆мⷬ҇къ,</red> молѝ хрⷭ҇та̀ бг҃а спасти́сѧ дш҃а́мъ на́шимъ <red>[два́жды].</red></p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннагѡ, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ми, гони́телѧ фараѡ́на, ви́дѧ потоплѧ́ема, бг҃ꙋ побѣ́днꙋю пѣ́снь пое́мъ вопїѧ́ше.</p>

<p><red>запѣ́в̾: С</red>т҃лю хрⷭ҇то́въ <red>і҆мⷬ҇къ,</red> молѝ бг҃а ѡ҆ на́съ <red>[покло́н̾].</red></p>

<p><red>С</red>ъ вы́шними ли́ки ꙗ҆́кѡ ст҃ль, ꙗ҆́кѡ бж҃їй слꙋжи́тель пред̾стоѧ̀, ѡ҆ на́съ прилѣ́жнѡ моли́сѧ, полꙋчи́ти на́мъ вѣ́чныхъ бл҃гъ мл҃твами твои́ми.</p>

<p><red>И҆</red>збра́нъ бы́въ гдⷭ҇ви слꙋжи́ти чⷭ҇тно́мꙋ є҆ѵⷢ҇а́лїю, бл҃же́нне <red>і҆мⷬ҇къ,</red> во бл҃горазꙋ́мїи лю́ди, ᲂу҆че́нїи премꙋ́дрыми ѻ҆́ч҃е воз̾ра сти́лъ є҆сѝ.</p>

<p><red>сла́ва. Р</red>а́зꙋмомъ бж҃їимъ ѡ҆бога́щьсѧ, сло́во живо́тное ѿ срⷣца и҆сточи́лъ є҆сѝ, напоѧ́ѧ дш҃ѧ ѡ҆лѧдѣ́вшаѧ страстьмѝ, премꙋ́дре ст҃лю бж҃їи <red>і҆мⷬ҇къ,</red> бг҃обл҃же́нне.</p>

<p><red>и҆ ны́нѣ, боⷢ҇. С</red>щ҃е́нныи ли́къ прⷪ҇рческїи проѧвлѧ́ше и҆здале́ча, хотѧ́щꙋю тѧ̀ бж҃їю и҆́стиннꙋю роди́тельницꙋ чⷭ҇таѧ, вы́шшꙋю херꙋви́мъ и҆ всеѧ̀ тва́ри.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃лю хрⷭ҇то́въ <red>і҆мⷬ҇къ,</red> ꙗ҆́кѡ всѝ по́ бз҃ѣ къ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ сѝ бл҃же, и҆ ᲂу҆тве́рждь и҆́хъ на ка́мени и҆сповѣ́данїѧ тѝ.</p>

<p><red>И҆</red>ска́паѧ бжⷭ҇твенꙋю сла́дость, и҆з̾ᲂу҆стнꙋ̀ твое́ю ѻ҆́ч҃е, и҆ го́рькагѡ без̾бо́жїѧ и҆зсꙋ ши́лъ є҆сѝ ка́пли, напои́въ бл҃гочести́ выхъ питїѧ̀, бж҃їѧгѡ ра́зꙋма бл҃же́нне.</p>

<p><red>Б</red>ж҃їимъ сꙋдо́мъ произбра́нъ бы́въ, ст҃ль показа́сѧ, без̾кро́вьны же́ртвы бг҃ови приносѧ̀, пожре́нномꙋ на́съ ра́ди, ѻ҆́ч҃е ст҃лю <red>і҆мⷬ҇къ.</red></p>

<p><red>сла́ва. Г</red>ро́бъ и҆дѣ́же лежи́тъ честно́е тѣ́ло твоѐ, бл҃гоꙋха́нїѧ и҆сточа́етъ ꙗ҆́кѡ ра́й бж҃їи, ѡ҆бл҃гоꙋха́ѧ вѣ́рныхъ, ст҃лю пресла́вне и҆ всече́стне <red>і҆мⷬ҇къ.</red></p>

<p><red>и҆ ны́нѣ, боⷢ҇. Р</red>азꙋмѣ́ти ржⷭ҇тва̀ твоегѡ̀ чⷭ҇таѧ, неи҆зрече́нныѧ глꙋбины̀, недоꙋ мѣ́етъ ᲂу҆́мъ чл҃чь, бг҃ъ бо себѐ смирѝ щедро́тъ ра́ди во́ чревѣ твое́мъ, всего́ мѧ ѡ҆бновѝ.</p>

<p><red>сѣда́ленъ. гла́съ, д҃. П</red>равовѣ́рнѡ прпⷣбне цр҃квь хрⷭ҇то́вꙋ ᲂу҆па́слъ є҆сѝ. є҆рети́ческїѧ ѿгна́лъ є҆сѝ го́рькїѧ пле́велы, в̾ вы́ш нихъ водворѧ́ешисѧ бл҃же́нне.</p>

<p><red>сла́ва, и҆ нн҃ѣ, боⷢ҇. С</red>ло́во ѻ҆́ч҃ее хрⷭ҇та̀ бг҃а на́шегѡ, и҆з̾ тебѐ вопло́щшеесѧ разꙋ мѣ́хомъ бцⷣе дв҃о, є҆ди́на чⷭ҇таѧ и҆ є҆ди́на бл҃гослове́наѧ, є҆го́же ра́ди непреста́ннѡ тебѐ воспѣва́юще велича́емъ.</p>

<p><red>пѣ́снь, д҃. і҆рмо́съ. Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́щи, ѿ со́вѣсти чи́сты ѡ҆́ гдⷭ҇ѣ пра́зднꙋющи.</p>

<p><red>Т</red>ы̀ и҆спо́лнен̾ ст҃а́гѡ дх҃а, сщ҃е́нныи ѻ҆́ч҃е, <red>і҆мⷬ҇къ,</red> лꙋка́выѧ дꙋ́хи ѿ чл҃къ ѿгна́лъ є҆сѝ, вѣ́рны же дх҃о́вными ᲂу҆че́нїи свои́ми сотвори́лъ є҆сѝ.</p>

<p><red>Е҆</red>ди́ницꙋ несозда́ннꙋ бг҃осло́вилъ є҆сѝ, тремѝ ли́цы раздѣлѧ́емꙋ, непресѣко́мꙋ и҆ несмѣ́снꙋ, просвѣща́ѧ бл҃гочести́выхъ сщ҃е́нными бг҃осло́вїи твои́ми.</p>

<p><red>сла́ва. О</red>у҆мертви́въ пе́рвїе плотьска́ѧ мꙋдрова́нїѧ, воз̾держа́нїемъ и҆ трꙋды̀, ст҃ль бжⷭ҇твенъ показа́сѧ, и҆ пред̾стоѧ́тель трⷪ҇цѣ всесщ҃е́ненъ.</p>

<p><red>и҆ ны́нѣ, боⷢ҇. К</red>лѧ́тва разори́сѧ пра́баб нѧѧ, тобо́ю бг҃омт҃и. ты́ бо на́мъ пре чи́стаѧ и҆сто́чника породѝ ст҃ы́ни, при сносꙋ́щнагѡ живота̀.</p>

<p><red>пѣ́снь, є҃. і҆рмо́съ. Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃ѧ любо́вїю, просвѣтѝ молю́сѧ, тѧ̀ вѣ́дѣти сло́во бж҃їе, и҆́стиннагѡ бг҃а, ѿ́ мрака грѣхо́в нагѡ и҆зима́юща.</p>

<p><red>Б</red>ж҃їѧ бжⷭ҇твенѣ сверша́ѧ, и҆ чистѣ́й шимъ по́мысломъ чи́стымъ прикаса́ѧ сѧ, непоро́ченъ ꙗ҆ви́сѧ, слꙋжа̀ бг҃ови, ꙗ҆́кѡ бж҃їй ст҃ль сщ҃е́ннѣйшїи.</p>

<p><red>И҆́</red>дольстїи ᲂу҆го́дницы, бы́ша ᲂу҆го́дницы бг҃ꙋ, твои́ми ᲂу҆че́нїи чⷭ҇тны́ми. и҆́хже ѿ недосто́йныхъ и҆зима́ѧ, досто́инъ ꙗ҆ви́ сѧ ᲂу҆го́дникъ бг҃ꙋ вседержи́телю.</p>

<p><red>сла́ва. Б</red>л҃года́тїю при́званъ бы́въ, разрꙋ ши́лъ є҆сѝ без̾бо́жїѧ и҆́дольскаѧ, ѡ҆дож де́нїемъ слове́съ твои́хъ прпⷣбне. ѡ҆лѧде нѣ́вшаѧ срⷣца̀ плодоно́сна содѣ́лалъ є҆сѝ, бж҃їею бл҃года́тїю.</p>

<p><red>и҆ ны́нѣ, боⷢ҇. П</red>о ржⷭ҇твѣ́ ти стра́ннѣмъ пребыла̀ є҆сѝ дв҃ою, ꙗ҆́коже пре́жде, бг҃ъ бо бѣ̀ рожде́исѧ, и҆ претворѧ́ѧ всѧ̀ во́лею, без̾мꙋ́жнаѧ мр҃і́е бг҃оневѣ́стнаѧ.</p>

<p><red>пѣ́снь, ѕ҃. і҆рмо́съ. Ж</red>ите́йскагѡ мо́рѧ воз̾двиза́ема зрѧ̀, напа́стей бꙋ́рею, в̾ ти́хо приста́нище прите́къ вопїю́ ти, воз̾ведѝ ѿ тлѝ живо́тъ мо́й много млⷭ҇тиве.</p>

<p><red>Ꙗ҆</red>зы́къ тво́й дх҃омъ и҆з̾ѡ҆щре́нъ разꙋ́ мнѡ, ꙗ҆́кѡ тро́сть скоропи́сца, написа̀ в̾ срⷣца̀ бл҃гочести́выхъ, сло́во бл҃года́тное всесщ҃е́нне ѻ҆́ч҃е, бж҃їимъ манове́нїемъ.</p>

<p><red>Б</red>жⷭ҇твенымъ поꙋча́ѧсѧ, ꙗ҆́кѡ входѧ̀ в̾ мы́сленнаѧ, ст҃а́ѧ ст҃ы́хъ вѣ́рныхъ сове рша́еши дх҃омъ, трⷪ҇ческою заре́ю, сщ҃е́н ныи ѻ҆́ч҃е всесоверше́ннѣйшїи <red>і҆мⷬ҇къ.</red></p>

<p><red>сла́ва. С</red>трꙋѧ́ми велѣ́нїй твои́хъ, загра ди́въ мꙋ́тнаѧ нечести́выхъ велѣ́нїѧ, ꙗ҆́кѡ рѣка̀ показа́сѧ ми́рнаѧ, бл҃гоче́с тїѧ напоѧ́ѧ составле́нїѧ вѣ́рныхъ, ст҃лю всече́стне.</p>

<p><red>и҆ ны́нѣ, боⷢ҇. С</red>ло́во во́чревѣ твое́мъ все ли́сѧ без̾ сѣ́мене, и҆ чл҃къ ꙗ҆ви́сѧ совер ше́нъ, ѡ҆бновлѧ́ѧ є҆стество̀ бг҃олѣ́пнѡ, ꙗ҆́коже са́мъ вѣ́сть є҆ди́н̾, бг҃опрїѧ́тнаѧ ѻ҆трокови́це всенепоро́чнаѧ.</p>

<p><red>конда́къ. гла́съ, в҃. Б</red>жⷭ҇твеныи гро́мъ, трꙋба̀ дх҃о́внаѧ, вѣ́рѣ насади́телю, и҆ ѿсѣка́телю є҆ресе́мъ, трⷪ҇цѣ ᲂу҆го́дниче вели́кїи ст҃лю, <red>і҆мⷬ҇къ,</red> со а҆́гг҃лы пред̾стоѧ̀, прⷭ҇нѡ молѝ непреста́ннѡ ѡ҆ всѣ́хъ на́съ.</p>

<p><red>и҆́косъ. Л</red>ѣ́ностїю ѡ҆каѧ́нныи а҆́зъ ѿпа до́хъ, и҆ въ сме́рть ᲂу҆снꙋ́хъ. но ꙗ҆́кѡ па́стырь до́бръ воз̾дви́гни мѧ ѻ҆́ч҃е, и҆ стра́сти моѧ̀ ᲂу҆спѝ, и҆́же ѕлѣ̀ мꙋ́чащыѧ мѧ, ꙗ҆́кѡ да воста́въ, чи́стѣ воспою̀ твоѐ светоно́сное торжество̀, є҆́же влⷣка вселе́ннѣй просла́ви досто́йнѡ, ꙗ҆́кѡ раба̀ вѣ́рнѣйша, и҆ ꙗ҆́кѡ ᲂу҆чи́телѧ пре мꙋ́дра, ꙗ҆́кѡ дрꙋ́га и҆ таи́нника, и҆ ꙗ҆́кѡ строи́телѧ свои́мъ преда́нїемъ, и҆́хъ же до́брѣ сохрани́лъ є҆сѝ, пома́занїе нескве́ рно, <red>і҆мⷬ҇къ,</red> премꙋ́дре, прⷭ҇нѡ молѝ непре ста́ннѡ ѡ҆ всѣ́хъ на́съ.</p>

<p><red>пѣ́снь, з҃. і҆рмо́съ. Х</red>ладода́тельнꙋ ᲂу҆́бѡ пе́щь сотворѝ а҆́гг҃лъ, прпⷣбнымъ дѣ́ темъ, халдѣ́и же ѡ҆палѝ велѣ́нїемъ бж҃їимъ. мꙋчи́телѧ ᲂу҆вѣща̀ вопи́ти, бл҃гослове́нъ бг҃ъ ѻ҆ц҃ъ на́шихъ.</p>

<p><red>П</red>росвѣща́емь дх҃о́вною бл҃года́тїю, є҆́же къ бжⷭ҇твеномꙋ манове́нїю причаще́нїи, свѣтода́тельнаѧ бы́сть ѕвѣзда̀, просвѣ ща́ѧ мꙋ́дре пою́щихъ, бл҃гослове́нъ бг҃ъ ѻ҆ц҃ъ на́шихъ.</p>

<p><red>С</red>т҃ѣ́йша цр҃квь бы́въ, ѡ҆зарѧ́ема добро дѣ́тельными дѣѧ́нїи, живꙋ́щꙋ и҆мѣ́лъ є҆сѝ в̾ тебѣ̀ сщ҃е́ннѡ трⷪ҇цꙋ несозда́ннꙋю, вопїѧ̀, бл҃гослове́нъ бг҃ъ ѻ҆ц҃ъ на́шихъ.</p>

<p><red>сла́ва. Д</red>рема́нїе ѿ ѻ҆́чїю ѿри́нꙋв̾, бжⷭ҇тве ными бодростьмѝ, бж҃їѧ сїѧ́нїѧ прїѧ́т̾ ѿ а҆́гг҃ла свѣ́та, сто́лпъ и҆ подпо́ръ вѣ́р нымъ, ст҃лѧ и҆́стинна соверша́юща тѧ.</p>

<p><red>и҆ ны́нѣ, боⷢ҇. С</red>ѣдѧ́и в̾ нѣ́дрѣхъ роди́ телѧ неѡпи́санъ, в̾ нѣ́дрѣхъ твои́хъ пречи́стаѧ ны́нѣ сѣди́тъ ѡ҆пи́санъ, твои́мъ ѡ҆бложе́нъ ѻ҆́бразомъ, за спа се́нїе а҆да́мле ѡ҆пи́санъ бы́въ.</p>

<p><red>пѣ́снь, и҃. і҆рмо́съ. И҆</red>з̾ пла́мени ст҃ы́мъ ро́сꙋ и҆сточѝ, а҆ пра́веднагѡ же́ртвꙋ и҆ во́ды попалѝ, всѧ́ бо твори́ши хрⷭ҇тѐ, є҆ли́ко хо́щеши, тѣ́мъ тѧ превозно́ симъ  гдⷭ҇а  во́  вѣки.</p>

<p><red>Г</red>о́рдаго ѕмі́ѧ, смире́нїемъ свои́мъ сми ри́лъ є҆сѝ бл҃же́нне, воз̾выша́емь къ бг҃ꙋ чи́стыми твои́ми ра́зꙋмы. тѣ́мже тѧ чте́мъ хрⷭ҇та̀ превозносѧ́ще во́ вѣки.</p>

<p><red>В</red>оплоще́ннѡ сло́во бг҃осло́вилъ є҆сѝ, и҆ лю́ди ѿ рабо́тныѧ льстѝ спа́слъ є҆сѝ, ѿгонѧ́ѧ и҆́дольскаѧ нече́стїѧ, ѻ҆́ч҃е ст҃лю, <red>і҆мⷬ҇къ,</red> премꙋ́дре и҆ бг҃оно́се.</p>

<p><red>сла́ва. Ж</red>итїѐ своѐ влⷣцѣ твоемꙋ̀ и҆мѣ́ѧ подо́бно, и҆ сло́во житїю̀ и҆мѣ́ѧ подо́бѧ щеесѧ, и҆спо́лнь бы́въ дне́й дх҃о́вныхъ ѻ҆́ч҃е, в̾ вы́шнѧѧ пре́йде поко́ища.</p>

<p><red>и҆ ны́нѣ, боⷢ҇. И҆</red>зба́вльшесѧ пе́рвыѧ клѧ́ твы твои́мъ ржⷭ҇тво́мъ, пребл҃гослове́н наѧ ѻ҆трокови́це бг҃ора́дованнаѧ, гла́съ гаврїи́лъ воз̾сыла́емъ тѝ, ра́дꙋисѧ вина̀ всѣ́хъ спасе́нїю.</p>

<p><red>пѣ́снь, ѳ҃. і҆рмо́съ. Б</red>г҃а чл҃кѡмъ неꙋдо́бь ви́дети, на́нь же несмѣ́ютъ чи́ни а҆́гг҃ль стїи зрѣ́ти. тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно, є҆го́же вели ча́юще, с̾ нбⷭ҇ными вѡ́и тѧ̀ велича́емъ.</p>

<p><red>В</red>ъ зе́млю кро́ткихъ ты̀ всели́лсѧ є҆сѝ ст҃лю, кро́токъ и҆ неѕло́бивъ бы́въ, с̾ вы́шними совокꙋплѧ́ѧсѧ во́инствы, ве́сь ᲂу҆кра́шенъ добродѣ́тельными свѣ тлостьмѝ, и҆ свѣ́томъ добродѣ́телей преѡдѣ́ѧнъ.</p>

<p><red>З</red>ри́ши бж҃їѧ, и҆ а҆́гг҃льскїѧ свѣ́тлости, патрїа́рхъ, и҆ мч҃нкъ, и҆ а҆пⷭ҇льскїѧ красо ты̀, молѧ̀ с̾ ни́ми чл҃колю́бца, ѡ҆ставле́ нїе грѣхо́въ и҆ житїю̀ и҆справле́нїе, даро ва́ти на́мъ прпⷣбне хва́лѧщымъ тѧ.</p>

<p><red>сла́ва. Ꙗ҆́</red>вѣ прⷭ҇то́лъ пе́рвїе ᲂу҆краси́лъ є҆сѝ свѣ́тлѡ, всѣ́хъ пред̾сѣдѧ́щихъ градо́въ. въ не́мъ же по́живъ ꙗ҆́кѡ а҆́гг҃лъ, и҆ ст҃льствомъ сегѡ̀ ᲂу҆краси́въ, пома́завъ ѡ҆ст҃и́лъ є҆сѝ, совершѝ лю́ди бг҃омꙋ́дры.</p>

<p><red>и҆ ны́нѣ, боⷢ҇. Ꙗ҆́</red>коже ка́плѧ нбⷭ҇наѧ, во твоѐ чре́во дв҃це до́ждь сни́де, и҆ и҆з̾сꙋ шѝ пото́ки ле́стныѧ. ѡ҆дожди́лъ є҆́сть нетлѣ́нїе всѣ́мъ чл҃кѡмъ, и҆ и҆збавле́нїе тобо́ю бг҃ора́дованнаѧ дарова́сѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ и҆́же во ст҃ы́хъ ѻ҆ц҃а на́шегѡ <red>і҆мⷬ҇къ,</red> и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>