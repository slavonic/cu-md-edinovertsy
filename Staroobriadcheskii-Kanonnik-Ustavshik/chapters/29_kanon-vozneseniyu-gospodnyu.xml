<document xmlns="http://www.ponomar.net/culiturgical">
<p>Т<red>ропа́рь, вознесе́нїю гдⷭ҇ню. гла́съ, д҃.</red></p>

<p><red>В</red>ознесе́сѧ во сла́вѣ хрⷭ҇тѐ бж҃е на́шъ, ра́дость сотворѝ ᲂу҆ченико́мъ свои́мъ, ѡ҆бѣтова́нїемъ ст҃а́гѡ дх҃а. и҆звѣще́нїе прїе́мше ꙗ҆́вѣ бл҃гослове́нїѧ ра́ди, ꙗ҆́кѡ ты̀ є҆сѝ сн҃ъ бж҃їи и҆зба́витель ми́рꙋ <red>[два́жды]. сла́ва, и҆ ны́нѣ, то́йже.</red></p>

<p>К<red>ано́нъ, вознесе́нїю гдⷭ҇а на́шегѡ і҆с҃а хрⷭ҇та̀. гла́съ, є҃. пѣ́снь, а҃. і҆рмо́съ. С</red>паси́ телю бг҃ꙋ, в̾ мо́ри лю́ди немо́крыми сто па́ми наста́вльшꙋ, и҆ фараѡ́на с̾ во́и пото́пльшꙋ, томꙋ̀ є҆ди́номꙋ воспое́мъ, ꙗ҆́кѡ просла́висѧ.</p>

<p><red>запѣ́въ: С</red>ла́ва гдⷭ҇и вознесе́нїю твоемꙋ̀ <red>[покло́н̾].</red></p>

<p><red>В</red>оспое́мъ всѝ лю́дїє и҆́же на ра́мꙋ херꙋ ви́мскꙋ, возне́сшꙋсѧ со сла́вою хрⷭ҇тꙋ̀, и҆ спосади́вшꙋ на́съ ѡ҆деснꙋ́ю ѻ҆ц҃а, пѣ́снь побѣ́днꙋю ꙗ҆́кѡ просла́висѧ.</p>

<p><red>Х</red>ода́таѧ бг҃ꙋ и҆ чл҃кѡмъ хрⷭ҇та̀, ли́цы а҆́гг҃льстїи ви́дѣвше съ пло́тїю въ вы́ш нихъ, ᲂу҆дивлѧ́хꙋсѧ, согла́сно же воспѣ ва́хꙋ пѣ́нїе побѣ́дное, ꙗ҆́кѡ просла́висѧ.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. С</red>и́лою крⷭ҇та̀ твоегѡ̀ хрⷭ҇тѐ, ᲂу҆твердѝ моѐ помышле́нїе, ꙗ҆́кѡ пѣ́ти и҆ сла́вити, спаси́тельное твоѐ вознесе́нїе.</p>

<p><red>В</red>озше́дъ жизнода́вче хрⷭ҇тѐ ко ѻ҆ц҃ꙋ, и҆ возне́слъ є҆сѝ ро́дъ на́шъ чл҃колю́бче, не и҆зрече́ннымъ бл҃гоꙋтро́бїемъ свои́мъ.</p>

<p><red>Ч</red>и́ни а҆́гг҃льстїи, чл҃ческое є҆стество̀ ви́ дѣвше сп҃се совосходи́мо, тебѐ непре ста́ннѡ ᲂу҆дивлѧ́еми сла́влѧхꙋ.</p>

<p><red>О</red>у҆жаса́хꙋсѧ а҆́гг҃льстїи ли́цы хрⷭ҇тѐ, зрѧ́ще тѧ съ тѣлесе́мъ возне́сшасѧ, и҆ воспѣва́хꙋ ст҃о́е твоѐ вознесе́нїе.</p>

<p><red>сѣда́ленъ. гла́съ, и҃. В</red>сѣ́де на ѻ҆́блаки нбⷭ҇ныѧ, ѡ҆ста́вивъ ми́ръ сꙋ́щымъ на землѝ, взы́де и҆ сѣ́де ѡ҆деснꙋ́ю ѻ҆ц҃а, ꙗ҆́кѡ є҆диносꙋ́щен̾ семꙋ̀ сы́и и҆ дх҃ꙋ. а҆́ще бо и҆ пло́тїю ꙗ҆ви́сѧ. но непрело́женъ пре́былъ є҆сѝ, тѣ́мже и҆ ча́емъ соверше́ нїю конца̀, ѿ тꙋ́дꙋ грѧдꙋ́ща сꙋди́ти всѧ́ческимъ. тогда̀ правосꙋ́де гдⷭ҇и поща дѝ дш҃ѧ на́шѧ, и҆ согрѣше́нїи ѡ҆ставле́ нїе да́рꙋй ꙗ҆́кѡ бг҃ъ млⷭ҇тивъ рабо́мъ свои́мъ.</p>

<p><red>пѣ́снь, д҃. і҆рмо́съ. О</red>у҆слы́шахъ слꙋ́хъ си́лы крⷭ҇та̀, ꙗ҆́кѡ ра́й ѿве́рзесѧ и҆́мъ, и҆ возопи́хъ, сла́ва си́лѣ твое́й гдⷭ҇и.</p>

<p><red>В</red>ознесы́исѧ во сла́вѣ, и҆́же а҆́гг҃лѡмъ цр҃ю, ᲂу҆тѣ́шителѧ на́мъ ѿ ѻ҆ц҃а послѝ. тѣ́мже вопїе́мъ ти, сла́ва си́лѣ твое́й гдⷭ҇и.</p>

<p><red>Ꙗ҆́</red>кѡ взы́де сп҃съ ко ѻ҆ц҃ꙋ съ пло́тїю, ᲂу҆диви́шасѧ є҆мꙋ̀ а҆́гг҃льскаѧ во́инства, и҆ возопи́ша, сла́ва си́лѣ твое́й гдⷭ҇и.</p>

<p><red>Г</red>о́рнїѧ си́лы го́рнѣйшимъ вопїѧа́хꙋ, врата̀ возми́те, хрⷭ҇тꙋ̀ на́шемꙋ цр҃ю, є҆го́же воспѣва́емъ в̾кꙋ́пѣ со ѻ҆ц҃е́мъ и҆ дх҃омъ.</p>

<p><red>пѣ́снь, є҃. і҆рмо́съ. О</red>у҆́треннююще вопїе́мъ ти гдⷭ҇и спаси́ ны, ты́ бо є҆сѝ бг҃ъ на́шъ, ра́звѣ бо тебѐ и҆но́гѡ незна́емъ.</p>

<p><red>А҆́</red>гг҃льскїѧ си́лы, взе́млема тебѐ ви́дѣвше, врата̀ взываа́хꙋ цр҃ю на́шемꙋ возми́те.</p>

<p><red>И҆</red>спо́лнивъ весе́лїѧ всѧ́ческаѧ млⷭ҇тиве, к̾ го́рнимъ си́ламъ с̾ пло́тїю прише́лъ є҆сѝ.</p>

<p><red>А҆</red>пⷭ҇ли ви́дѣвше возвыша́ема сп҃са, с̾ тре́ петомъ взыва́хꙋ цр҃ю на́шемꙋ сла́ва тебѣ̀.</p>

<p><red>пѣ́снь, ѕ҃. і҆рмо́съ. Ѡ҆</red>бы́де мѧ бе́здна, гро́бъ же ми ки́тъ бы́сть, а҆́зъ же возопи́хъ к̾ тебѣ̀ чл҃колю́бче, и҆ спасе́ мѧ десни́ца твоѧ̀ гдⷭ҇и.</p>

<p><red>В</red>зыгра́шасѧ а҆пⷭ҇ли, зрѧ́ще на высотꙋ̀ дне́сь зижди́телѧ возноси́ма, ᲂу҆пова́ нїемъ дх҃а, и҆ со́ страхомъ зовѧ́хꙋ, сла́ ва восхо́дꙋ твоемꙋ̀.</p>

<p><red>Ꙗ҆́</red>кѡ ви́дѣша тѧ сп҃се на́шъ вы́шнїѧ си́лы, на высотꙋ̀ взе́млема с̾ тѣ́ломъ, взыва́хꙋ гл҃юще, вели́ко влⷣко чл҃колю́бїе твоѐ.</p>

<p><red>П</red>ред̾ста́ша а҆́гг҃ли, вопїю́ще хрⷭ҇тѐ ᲂу҆чени ко́мъ твои́мъ, и҆́мже ѻ҆́бразомъ ви́дѣ сте хрⷭ҇та̀ восходѧ́ща с̾ пло́тїю, па́ки прїи́детъ пра́веденъ, и҆́же всѣ́мъ сꙋдїѧ̀.</p>

<p><red>конда́къ. гла́съ, ѕ҃. Е҆́</red>же ѡ҆ на́съ сове рши́въ смотре́нїе, и҆ ꙗ҆́же на землѝ соєдини́въ съ нбⷭ҇ными, вознесе́сѧ во сла́вѣ хрⷭ҇тѐ бж҃е на́шъ, и҆ ника́коже ѿлꙋча́ѧсѧ, но пребыва́ѧ неѿстꙋ́пнѡ, и҆ вопїѧ̀ лю́бѧщымъ тѧ̀, а҆́зъ є҆́смь съ ва́ми, и҆ никто́же на вы̀.</p>

<p><red>и҆́косъ. И҆́</red>же земна́ѧ на землѝ ѡ҆ста́ви вше, и҆ пе́пельныхъ пе́рсти ᲂу҆стꙋпа́юще, прїиди́те воспрѧ́немъ, и҆ на высотꙋ̀ воз̾ веде́мъ ѻ҆́чи и҆ ра́зꙋмы, впери́мъ ви́ды в̾кꙋ́пѣ и҆ чю́вства, на нбⷭ҇наѧ вра́та сме́рт нїи. непщꙋ́емъ бы́ти на ма́сличнѣй горѣ̀, и҆ взира́ти ко и҆збавлѧ́ющемꙋ на ѻ҆́блацѣхъ носи́мꙋ. ѿ ѻ҆нꙋ́дꙋ бо гдⷭ҇ь на небеса̀ вознесе́сѧ, ѿ тꙋ́дꙋ и҆ даролю бе́зны да́ры раздаѧ̀ а҆пⷭ҇лѡмъ свои́мъ, ᲂу҆тѣ́шивъ ѧ҆̀ ꙗ҆́кѡ ѻ҆ц҃ъ, и҆ возопи́въ и҆́мъ, наста́вихъ вы̀ ꙗ҆́кѡ сн҃ѡвы, и҆ речѐ к̾ ни́мъ, не ѿлꙋча́юсѧ ва́съ, а҆́зъ є҆́смь с̾ва́ми и҆ никто́же на вы̀.</p>

<p><red>пѣ́снь, з҃. і҆рмо́съ. В</red>ъ пещѝ ѻ҆́гненнѣй, пѣвцы̀ спа́слъ дѣ́ти, бл҃гослове́нъ бг҃ъ ѻ҆ц҃ъ на́шихъ.</p>

<p><red>Н</red>а ра́мꙋ сп҃се заблꙋди́вшеє взе́мъ є҆стео ство̀ вознесе́сѧ, бг҃ꙋ и҆ ѻ҆ц҃ꙋ приведѐ.</p>

<p><red>И҆́</red>же на ѻ҆́блацѣ свѣ́та вознесы́исѧ, и҆ спасѐ ми́ра, блгⷭ҇ве́нъ бг҃ъ ѻ҆ц҃ъ на́шихъ.</p>

<p><red>В</red>озше́дыи во́ плоти къ беспло́тномꙋ ѻ҆ц҃ꙋ, бл҃гослове́нъ бг҃ъ ѻ҆ц҃ъ на́шихъ.</p>

<p><red>пѣ́снь, и҃. і҆рмо́съ. И҆</red>з̾ ѻ҆ц҃а пре́жде вѣ́къ рожде́ннагѡ сн҃а и҆ бг҃а, и҆ в̾ послѣ́днѧѧ лѣ́та воплоще́нна ѿ дв҃ы мт҃ре, сщ҃е́ннїи по́йте, лю́дїє превозноси́те є҆гѡ̀ во́ вѣки.</p>

<p><red>И҆́</red>же во двою̀ сꙋществꙋ̀ возлетѣ́вшаго жизнода́вца хрⷭ҇та̀ на нб҃са̀ со сла́вою, и҆ ѻ҆ц҃ꙋ сосѣдѧ́ща, сщ҃е́нїи по́йте, лю́дїє превозноси́те є҆гѡ̀ во́ вѣки.</p>

<p><red>И҆́</red>же ѿ рабо́ты и҆́дольскїѧ тва́рь и҆зба́ вившаго, и҆ пред̾ста́вивша тꙋ̀ свобо́днꙋ своемꙋ̀ ѻ҆ц҃ꙋ̀, сщ҃е́ннїи по́йте, лю́дїє пре возноси́те є҆гѡ̀ во́ вѣки.</p>

<p><red>И҆́</red>же свои́мъ соше́ствїем̾ низ̾ложи́вша го сопоста́та. и҆ свои́мъ возше́ствїемъ просла́вивша чл҃ка, сщ҃е́ннїи по́йте, лю́дїє превозноси́те є҆гѡ̀ во́ вѣки.</p>

<p><red>пѣ́снь, ѳ҃. і҆рмо́съ. Т</red>ѧ̀ па́че ᲂу҆ма̀ и҆ сло весѐ мт҃рь бж҃їю, в̾лѣ́то без̾лѣ́тнагѡ не и҆зрече́ннѡ ро́ждьшꙋю, вѣ́рнїи є҆дино мꙋ́дреннѡ, пѣ́сньми велича́емъ.</p>

<p><red>Т</red>ебѐ и҆зба́вителѧ ми́рꙋ хрⷭ҇та̀ бг҃а, а҆пⷭ҇ли ви́дѧще бжⷭ҇твенѡ возвыша́ема, со́ страхомъ и҆гра́юще велича́хꙋ.</p>

<p><red>Т</red>ебѐ соше́дшаго да́же до послѣ́днихъ землѝ, и҆ чл҃ка спа́сша, и҆ вознесе́нїемъ свои́мъ возвы́сивша сегѡ̀, велича́емъ.</p>

<p><red>Т</red>вою̀ ѡ҆божи́вшꙋюсѧ пло́ть, зрѧ́ще хрⷭ҇тѐ на высотѣ̀ а҆́гг҃ли, дрꙋ́гъ ко́ дрꙋгꙋ гл҃ахꙋ, вои́стинꙋ се́й є҆́сть бг҃ъ на́шъ.</p>

<p><red>боⷢ҇. Р</red>а́дꙋисѧ бцⷣе мт҃и хрⷭ҇та̀ бг҃а, є҆го́же родила̀ є҆сѝ, дне́сь ѿ землѝ возноси́ма, со а҆пⷭ҇лы зрѧ́щи возвели́чила є҆сѝ.</p>

<p><red>задосто́йник̾: В</red>елича́й дꙋшѐ моѧ̀, и҆́же во сла́вѣ на нб҃са̀, пло́тїю возне́сша госѧ, всѣ́хъ гдⷭ҇а. <red>В</red>елича́й дꙋшѐ моѧ̀, и҆́же со сла́вою на нб҃са̀, ко ѻ҆ц҃ꙋ̀ возше́ дшаго, влⷣкꙋ гдⷭ҇а.</p>

<p><red>Т</red>ѧ̀ па́че ᲂу҆ма̀ и҆ словесѐ мт҃рь бж҃їю, в̾ лѣ́то без̾лѣ́тнагѡ неи҆зрече́ннѡ ро́ждь шꙋю, вѣ́рнїи є҆диномꙋ́дреннѡ, пѣ́сньми велича́емъ <red>[покло́н̾ до землѝ].</red></p>

<p><red>ѿпꙋ́стъ: И҆́</red>же во сла́вѣ вознесы́исѧ на нб҃са̀, гдⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ тѝ мт҃ре. и҆ ст҃ы́хъ сла́вныхъ и҆ всехва́льныхъ а҆пⷭ҇лъ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>