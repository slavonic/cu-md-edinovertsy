Н=а ма́лой па́вечернице въ вели́кꙋю сꙋб бо́тꙋ .= К=ано́нъ , на пла́чъ прест҃ы́ѧ бцⷣы . гла́съ , ѕ҃ . пѣ́снь , а҃ . і҆рмо́съ . В=олно́ю мор ско́ю скры́вшаго дре́вле , гони́телѧ мꙋчи́ телѧ , под̾ земле́ю скры́ша , спасе́ныхъ дѣ́ти . но мы̀ ꙗ҆́кѡ ѻ҆трокови́ца гдⷭ҇ви пое́м̾ , сла́вно бо просла́висѧ =[два́жды].=

=запѣ́въ : С=ла́ва тебѣ̀ бж҃е на́шъ , сла́ва тебѣ̀ =[покло́н̾].=

~Хотѧ̀ своѐ созда́нїе сп҃се мо́й ѡ҆жи ви́ти , на крⷭ҇тѣ̀ повѣ́шенъ бы́сть , и҆ гвоздьмѝ ᲂу҆ѧзви́сѧ , твоѧ́ же непоро́ч наѧ мт҃и пред̾стоѧ́щи , распала́шесѧ срⷣцемъ влⷣко , зрѧ́щи твои́хъ крове́й то́ки .

~Преклони́в̾ сѝ бжⷭ҇твенꙋю вы́ю сп҃се мо́й , соесте́ствено жи́зненъ на́древѣ ᲂу҆снꙋ́лъ є҆сѝ . всѧ́же тва́рь коле́блетсѧ , и҆ зы́блю тсѧ нбⷭ҇ныхъ а҆́гг҃лъ чи́нове , зрѧ́ще тѧ пло́тїю стра́жꙋща .

=сла́ва . Х=отѧ́щи мт҃и пристꙋпѝ в̾та́йнѣ , къ таѧ́щемꙋтисѧ ᲂу҆ченикꙋ̀ і҆ѡ́сифꙋ , и҆ та́йнѡ пла́чꙋщи молѧ́шесѧ , пречⷭ҇тое и҆спроси́ти тѣ́ло твоѐ , ᲂу҆ пила́та без̾за ко́ннагѡ сꙋдїѝ .

=и҆ ны́нѣ . П=ристꙋпѝ к̾ пила́тꙋ надѣ́ющи сѧ не ᲂу҆сꙋмни́сѧ , и҆ и҆спросѝ пречⷭ҇тое тѣ́ло хрⷭ҇та̀ бг҃а , и҆ с̾не́мъ ѿ́ древа во́ гробѣ твое́мъ скры́й є҆̀ , да нека́кѡ па́ ки прободꙋ́тъ ре́бра неми́лостивїи .

=катава́сїѧ : В=олно́ю морско́ю скры́вшаго дре́вле , гони́телѧ мꙋчи́телѧ , под̾ зем ле́ю скры́ша , спасе́ныхъ дѣ́ти . но мы̀ ꙗ҆́кѡ ѻ҆трокови́ца гдⷭ҇ви пое́мъ , сла́вно бо просла́висѧ .

=пѣ́снь , г҃ . і҆рмо́съ . Т=ебѣ̀ на вода́хъ по вѣ́сившагѡ всю̀ зе́млю не ѡ҆держи́мѡ , тва́рь ви́дѣвши на ло́бнѣмъ ви́сѧща , ᲂу҆́жасомъ ѡ҆держи́ма бѣ , нѣ́сть ст҃а ра́звѣ тебѐ гдⷭ҇и взыва́юща =[два́жды].=

~Никто́же смѣ́етъ и҆спроси́ти пречⷭ҇тое тѣ́ло ᲂу҆чи́телево , ви́симое на́ древѣ , без̾дꙋ́шно ме́ртво и҆ ᲂу҆ѧ́звено же , и҆ поноше́ньми стрѣлѧ́емо , па́че же ре́бра и҆скопова́ема .

~Ѿве́ржесѧ пе́рвыи ᲂу҆чени́къ пе́тръ , и҆ ѡ҆ста́виша ᲂу҆чи́телѧ всѝ , ᲂу҆мили́сѧ бл҃гоѡбра́зне , и҆спроси́въ снесѝ тѣ́ло влⷣки моегѡ̀ , и҆ є҆ди́на да ѡ҆пла́чꙋ ꙗ҆́кѡ любе́знѣйшее ми ча́до , люби́мое мт҃ри .

=сла́ва . П=ла́чꙋщꙋ твою̀ мт҃рь ꙗ҆́кѡ ви́де і҆ѡ́сифъ , ѽ хрⷭ҇тѐ мо́й , и҆ слы́ша гл҃ы болѣ́знены , ᲂу҆мили́сѧ , и҆ пла́чь сподви́ же . и҆ ско́рѡ потща́сѧ , и҆спроси́ти тѣ́ло твоѐ пречⷭ҇тое .

=и҆ ны́нѣ . Т=воемꙋ̀ и҆зволе́нїю призрѣ́въ , да́рꙋетъ твоѐ бжⷭ҇твеное тѣ́ло пила́т̾ , и҆ сне́мъ ѿ́ древа с̾ никоди́момъ , в̾ зе́млю і҆ѡ́сифъ восклонѝ , и҆ землѧ̀ потрѧсе́сѧ , и҆ мертвецы̀ и҆з̾ а҆́да ѿдава́ше ско́ростїю .

=катава́сїѧ : Т=ебѣ̀ на вода́хъ повѣ́сивша гѡ всю̀ зе́млю не ѡ҆держи́мѡ , тва́рь ви́ дѣвши на ло́бнѣмъ ви́сѧща , ᲂу҆́жасомъ ѡ҆держи́ма бѣ , нѣ́сть ст҃а ра́звѣ тебѐ гдⷭ҇и взыва́юща .

=пѣ́снь , д҃ . і҆рмо́съ . Е҆́=же на крⷭ҇тѣ̀ твоѐ бжⷭ҇твенное смире́нїе , прови́дѧ а҆вва́ кꙋмъ , ᲂу҆жа́сно вопїѧ́ше , ты̀ си́льныхъ с̾сѣчѐ держа́вꙋ бл҃гі́и , прїѡбщи́всѧ сꙋ́щымъ во а҆́дѣ , ꙗ҆́кѡ всеси́ленъ =[двⷤа].=

~Ѡ҆бъе́мши тебѐ всенепоро́чнаѧ , лобыза́ ше закла́нїѧ пречⷭ҇тыхъ ᲂу҆́дъ твои́хъ , с̾ тобо́ю ᲂу҆мрꙋ̀ гл҃ющи , лїѧ́нїе бо твои́хъ всепречⷭ҇тыхъ крове́й нетерплю̀ ча́до зрѣ́ти .

~Прїе́мши тѧ ро́ждьшаѧ и҆ на колѣ́нꙋ тѧ хрⷭ҇тѐ свое́ю возложи́вши , пла́чꙋщи ѡ҆блобыза́ше ти рꙋ́цѣ , и҆ и҆з̾ре́бръ ѡ҆тира́ющи ка́плющꙋю бжⷭ҇твенꙋю кро́вь твою̀ влⷣко .

=сла́ва . Б=ез̾гла́снаѧ ᲂу҆ста̀ цѣлꙋ́ющи , ро́ж дьшаѧ тѧ хрⷭ҇тѐ , и҆ къ себѣ̀ приложи́ вши , пла́чꙋщи ѡ҆блобыза́ше , твоѐ є҆́же на землѝ глаго́льно живо́тно , пожи́в ша чл҃ка ꙗ҆́кѡ бг҃а .

=и҆ ны́нѣ . Д=а́ры принесо́ша ти влⷣко пе́р стїи царѝ , ꙗ҆́кѡ бг҃ꙋ поклонѧ́ющесѧ . ны́нѣ же погребе́нїю пома́занїѧ ча́до , ꙗ҆́кѡ сме́ртнꙋ никоди́мъ несе́тъ , гл҃ѧ , ка́кѡ тѧ погребꙋ̀ бж҃е мо́й .

=катава́сїѧ : Е҆́=же на крⷭ҇тѣ̀ твоѐ бжⷭ҇твен ное смире́нїе , прови́дѧ а҆вва́кꙋмъ , ᲂу҆жа́ сно вопїѧ́ше , ты̀ си́льныхъ с̾сѣчѐ дер жа́вꙋ бл҃гі́и , прїѡбщи́всѧ сꙋ́щымъ во а҆́дѣ , ꙗ҆́кѡ всеси́ленъ .

=пѣ́снь , є҃ . і҆рмо́съ . К=ъ тебѣ̀ ᲂу҆́треннюю , млрⷭ҇дїѧ ра́ди самогѡ̀ па́дшагѡ , прело́ж шасѧ непрело́жно , и҆ до́ страсти без̾ стра́стїемъ прекло́ньшасѧ сло́ве бж҃їи , ми́ръ пода́ждь ми чл҃колю́бче =[два́жды].=

~Нетерплю̀ ча́до без̾дꙋ́шна тѧ держа́ти , є҆го́же доѧ́хъ мла́дѧ на рꙋка́хъ мои́хъ и҆гра́юща , а҆́ще ᲂу҆́бѡ схо́диши ко а҆да́мꙋ во а҆́дъ , сни́дꙋ и҆ а҆́зъ , и҆ возвѣщꙋ̀ є҆́ввѣ твоѧ̀ та́инства .

~Нерыда́й мт҃и , хрⷭ҇то́съ речѐ бжⷭ҇твенѣ ро́ждьшей , ᲂу҆́зриши бо мѧ па́ки воскрⷭ҇ша , и҆ свѣ́тлѡ тебѣ̀ є҆́же ра́дꙋисѧ вѣща́юща , и҆ а҆да́ма с̾ є҆́ввою воз̾дви́гнꙋ вша .

=сла́ва . К=а́кѡ терплю̀ ча́до ᲂу҆тро́бою бо лѣ́зни , ѻ҆́чи твоѝ лобыза́ющи ᲂу҆га́снꙋв шїи на́ древѣ , и҆́хже пре́жде зрѧ́хъ ꙗ҆́кѡ кра́сны добро́тою сїѧ́юща , и҆ слѣпы́хъ просвѣща́юща , ма́нїемъ ти бжⷭ҇твеным̾ .

=и҆ ны́нѣ . С=ни́дꙋ ли па́че ви́дѣти твою̀ сла́вꙋ во а҆́дѣ сн҃е мо́й , и҆ па́ки совзы́дꙋ . нетерплю́ бо ти без̾дыха́нїѧ тѣ́ло дер жа́ти недви́жимо , и҆ ᲂу҆ѧ́звена ᲂу҆деса̀ ѡ҆блобызова́ти .

=катава́сїѧ : К=ъ тебѣ̀ ᲂу҆́треннюю , млрⷭ҇дїѧ ра́ди самогѡ̀ па́дшагѡ , прело́жшасѧ не прело́жно , и҆ до́ страсти без̾ стра́стїемъ прекло́ньшасѧ сло́ве бж҃їи , ми́ръ по да́ждь ми чл҃колю́бче .

=пѣ́снь , ѕ҃ . і҆рмо́съ . Ꙗ҆́=тъ бы́сть но неꙋде́ ржанъ в̾пе́рсѣхъ ки́товѣхъ і҆ѡ́на , тво́й бо ѻ҆́бразъ носѧ̀ , пострада́вша и҆ погре бе́нїю дана̀ , ꙗ҆́кѡ ѿ черто́га ѿ ѕвѣ́рѧ и҆з̾ше́дъ . приглаша́ше же кꙋстоді́и , хра нѧ́щїи в̾сꙋ́е лжꙋ̀ , млⷭ҇ти ва́шеѧ ѡ҆ста́ вили є҆стѐ =[два́жды].=

~Ка́кѡ ѿрече́сѧ пе́тре сп҃са , є҆го́же и҆сповѣ́далъ є҆сѝ хрⷭ҇та̀ , сн҃а бг҃ꙋ живо́мꙋ , и҆ ѡ҆ста́вилъ є҆сѝ на́ древѣ є҆ди́наго ра́спѧта , без̾дыха́нїѧ и҆ бе́з̾вида . нижѐ гро́бомъ тѣ́ло скꙋ́тати потща́лсѧ є҆сѝ ско́рѡ , чи́стаѧ ма́терски рыда́ющи вѣща́ше .

~Да́ждь ми сло́во , ѿ сладча́йшихъ сло́ве ᲂу҆сте́нъ , чⷭ҇таѧ с̾ пла́чемъ ти вопїѧ́ше , нетерплю́ тѧ без̾дыха́нїѧ положи́ти во́ гробѣ сн҃е мо́й , и҆́же в̾ ме́ртвыхъ сво бо́дна . ви́ждь влⷣко свою̀ мт҃рь рыда́ющꙋ беспреста́ннѡ , срⷣце бо моѐ про́йде ѻ҆рꙋ́ жїе попалѧ́ющее .

=сла́ва . П=рїиди́те всѧ̀ си́лы нбⷭ҇ныѧ , ви́ди те тѣ́ло хрⷭ҇то́во ѡ҆ста́влено , ѿ дрꙋго́въ и҆ зна́емыхъ всѣ́хъ , и҆ и҆зѧ́щныхъ ᲂу҆чени́къ , и҆ ᲂу҆страши́тесѧ . є҆ди́на бо пла́чꙋсѧ рыда́ющи ѡ҆ ча́дѣ закла́нномъ ми , со є҆ди́нѣмъ ᲂу҆ченико́мъ возлю́ бленнымъ посла́нникомъ є҆гѡ̀ .

=и҆ ны́нѣ . С=озыва́ше дрꙋги́ни мѷрѡно́ сицы сло́ве , нескве́рнаѧ чⷭ҇таѧ , и҆ спо двиза́ше в̾ рыда́нїе , прїиди́те дрꙋги́ни и҆ ѡ҆пла́чите вопїю́ще , ᲂу҆чи́телево тѣ́ло многострада́льное . прїиди́те и҆ ви́дите без̾гла́сна ᲂу҆ста̀ , ᲂу҆стнѣ̀ недви́жимѣ , сомже́нѣ ѻ҆́чи , є҆мꙋ́же в̾ рꙋцѣ̀ дыха́нїе живы́хъ є҆́сть .

=катава́сїѧ : Ꙗ҆́=тъ бы́сть но неꙋде́ржанъ в̾пе́рсѣхъ ки́товѣхъ і҆ѡ́на , тво́й бо ѻ҆́бразъ носѧ̀ , пострада́вша и҆ погребе́ нїю дана̀ , ꙗ҆́кѡ ѿ черто́га ѿ ѕвѣ́рѧ и҆з̾ше́дъ . приглаша́ше же кꙋстоді́и , хранѧ́щїи в̾сꙋ́е лжꙋ̀ , млⷭ҇ти ва́шеѧ ѡ҆ста́ вили є҆стѐ .

~Гдⷭ҇и поми́лꙋй , =гⷤ . сла́ва , и҆ ны́нѣ .=

=конда́къ . гла́съ , ѕ҃ . И҆́=же бе́зднꙋ затво ри́выи ме́ртвъ зри́тсѧ , и҆ зми́рною и҆ плащани́цею по́витъ . во́ гробѣ полога́е тсѧ , ꙗ҆́кѡ ме́ртвъ без̾сме́ртныи . жены́ же прїидо́ша пома́зати є҆гѡ̀ мѵ́рѡмъ , пла́чꙋще го́рькѡ и҆ вопїю́ще , сїѧ̀ сꙋбо́та є҆́сть пребл҃гослове́ннаѧ , в̾ ню́же хрⷭ҇то́съ ᲂу҆снꙋ́въ , и҆ воскр҃се тридне́внѡ .

=и҆́косъ . И҆́=же содержа́и концы̀ , на крⷭ҇тъ вознесе́сѧ , и҆ рыда́етъ всѧ̀ тва́рь , того̀ ви́дѧщи ви́сѧща на́га на́ древѣ , сл҃нце лꙋчѝ скры̀ , и҆ ѕвѣ́зды ѿложи́ша свѣ́т̾ . землѧ́ же со мно́гимъ стра́хомъ поко лѣба́сѧ , и҆ мо́ре побѣжѐ , и҆ ка́менїе распаде́сѧ . гро́би же мно́зи ѿверзо́ша сѧ . и҆ тѣлеса̀ воста́ша ст҃ы́хъ блиста́ю щасѧ , а҆́дъ ни́зꙋ сто́нетъ , і҆ꙋде́и совѣ́ тꙋютъ ѡ҆клевета́ти хрⷭ҇то́во воскрⷭ҇нїе , жены́ же взыва́хꙋ , сїѧ̀ сꙋбо́та пре бл҃гослове́ннаѧ , в̾ ню́же хрⷭ҇то́съ ᲂу҆снꙋ́въ , и҆ воскр҃се тридне́внѡ .

=пѣ́снь , з҃ . і҆рмо́съ . Н=еи҆зрече́нное чю́до и҆́же в̾ пещѝ и҆зба́вивыи , прпⷣбныѧ ѻ҆́троки и҆з̾ пла́мени , во́ гробѣ но́вѣ бездꙋ́шенъ полага́етсѧ , на спасе́нїе на́мъ пою́щымъ , и҆зба́вителю бж҃е бл҃го слове́нъ є҆сѝ =[два́жды].=

~Съ нб҃съ а҆́гг҃льстїи собо́ри прини́кше дивлѧ́хꙋсѧ , ви́дѧще ме́ртва на ло́нѣ мт҃рнѣ . є҆мꙋ́же пред̾стоѧ́ще съ тре́пе томъ зрѧ́тъ , ᲂу҆ ѻ҆ц҃а в̾ нѣ́дрѣхъ сꙋ́ща , и҆ ме́ртвыхъ и҆з̾ гро́бъ воз̾дви́гша .

~Теча́хꙋ всѝ горѣ̀ и҆ до́лꙋ зы́блющесѧ а҆́гг҃льстїи чи́нове , ви́дети тѣ́ло хрⷭ҇то́во без̾дыха́нїѧ лежа́що мт҃ри на ло́нѣ , и҆ чю́домъ содержи́ми бы́вше , воз̾враща́ хꙋсѧ со́ страхомъ ᲂу҆жаса́ющесѧ вопїѧ́ хꙋ , и҆зба́вителю бж҃е бл҃гослове́нъ є҆сѝ .

=сла́ва . Т=айносло́вникꙋ твоегѡ̀ ржⷭ҇тва̀ влⷣко , дв҃аѧ гл҃ющи , пла́каше го́рькѡ , ᲂу҆вы̀ мнѣ̀ гаврїи́ле , гдѣ̀ благовѣ́стїе ; гдѣ́ ми є҆́же ра́дꙋисѧ ; гдѣ̀ є҆́же бл҃го слове́наѧ ; и҆з̾ ᲂу҆тро́бы бо моеѧ̀ свѣ́тъ , ᲂу҆гасѐ на крⷭ҇тѣ̀ .

=и҆ ны́нѣ . К=а́кѡ без̾зако́ннїи лю́дїе ча́до сладча́йшее непощадѣ́ша , на́га на́древѣ зрѧ́ще тѧ ви́сѧща , но ꙗ҆́коже ѕвѣ́рїе сꙋро́вїи прободо́ша бжⷭ҇твенаѧ ре́бра твоѧ̀ ; ка́кѡ нераста́ѧсѧ тва́рь коле́блю щисѧ , но всѧ̀ вѣ́дѣ ꙗ҆́кѡ рꙋко́ю твое́ю сло́ве содержа́щасѧ .

=катава́сїѧ : Н=еи҆зрече́нное чю́до и҆́же в̾ пещѝ и҆зба́вивыи , прпⷣбныѧ ѻ҆́троки и҆з̾пла́мени , во́ гробѣ но́вѣ бездꙋ́шенъ полага́етсѧ , на спасе́нїе на́мъ пою́щым̾ , и҆зба́вителю бж҃е бл҃гослове́нъ є҆сѝ .

=пѣ́снь , и҃ . і҆рмо́съ . О=у҆жасни́сѧ боѧ́исѧ нб҃о , и҆ да подви́жатсѧ ѡ҆снова́нїѧ зем лѝ . сѐ ᲂу҆́бѡ в̾ мертвецѣ́хъ вмѣнѧ́етсѧ и҆́же в̾ вы́шнихъ живы́и , и҆ во́ гробѣ ма́лѣ ѡ҆битова́етъ . є҆го́же дѣ́ти бл҃го слови́те , сщ҃е́ннїи по́йте , и҆ превозно си́те є҆гѡ̀ во́ вѣки =[два́жды].=

~Оу҆жасни́сѧ не́бо и҆ землѐ , и҆ скры́й со́лнце свѣ́та своегѡ̀ зарю̀ , се́бо и҆́же свѣ́тъ въ тебѣ̀ положи́выи , и҆з̾ бокꙋ̀ мое́ю восїѧ́выи бг҃ъ , є҆ди́нъ ꙗ҆́кѡ вѣ́сть . на́ древѣ за́йде , хотѧ̀ а҆да́ма воскреси́ ти . без̾дыха́нїѧ же держа́щи , нетерплю̀ болѣ́зни .

~Ка́кѡ ти сн҃е мо́й и҆ бж҃е , тѣ́ло пречⷭ҇тое во́ гробѣ те́мнѣ покры́ю , и҆́же гро́бы и҆стощи́вшаго , и҆ воз̾вращꙋ́сѧ тщи́ма рꙋка́ма незрѧ́щи тѧ ча́до , нетерплю̀ ѿстꙋпи́ти ѿ тебѐ ѽ сн҃е мо́й , па́че же ᲂу҆мрꙋ̀ , и҆ во а҆́дъ сни́дꙋ .

=бл҃гослови́мъ ѻ҆ц҃а и҆ сн҃а и҆ ст҃а́гѡ дх҃а гдⷭ҇а . С=лы́ши нб҃о и҆ землѐ , и҆ внꙋши́те ма́тернѧѧ моѧ̀ рыда́нїѧ , се́бо содѣ́тель ва́шъ ѿ без̾зако́нныхъ рꙋ́къ распѧ́сѧ , и҆ сѐ ꙗ҆ви́сѧ без̾ви́да и҆ без̾дыха́нїѧ на ма́тернихъ ло́нѣхъ , ѿ распе́ншихъ закла́нъ бы́въ созда́тель .

=и҆ ны́нѣ . Е҆=гда̀ вопїѧ́ше чи́стаѧ , гла́са твоегѡ̀ слы́шала бы́хъ сладча́йшаго і҆с҃е , и҆ ᲂу҆стнѣ̀ бг҃олѣ́пнѣ дви́жимѣ , и҆ ѻ҆́чи твоѝ свѣ́тлѡ сїѧ́ющїи , красны̀ добро́ тою . ꙗ҆́кѡ да бы́хъ сн҃е мо́й па́ки воскрⷭ҇ша тѧ ви́дѣла , и҆ ра́дости и҆спо́ лниласѧ вмѣ́стѡ го́рькихъ сле́зъ .

=катава́сїѧ : Х=ва́лимъ блгⷭ҇ви́мъ кла́нѧе мсѧ гдⷭ҇ви , пое́мъ и҆ превозно́симъ є҆гѡ̀ во́ вѣки . ~Оу҆жасни́сѧ боѧ́исѧ нб҃о , и҆ да подви́жатсѧ ѡ҆снова́нїѧ землѝ . сѐ ᲂу҆́бѡ в̾ мертвецѣ́хъ вмѣнѧ́етсѧ и҆́же в̾ вы́ш нихъ живы́и , и҆ во́ гробѣ ма́лѣ ѡ҆бито ва́етъ . є҆го́же дѣ́ти бл҃гослови́те , сщ҃е́н нїи по́йте , и҆ превозноси́те є҆гѡ̀ во́ вѣки =[покло́н̾ до землѝ].=

=пѣ́снь , ѳ҃ . і҆рмо́съ . Н=ерыда́й менѐ мт҃и , взира́ющи во́ гробѣ , є҆го́же пло́тїю без̾ сѣ́мени зачала̀ є҆́си сн҃а . воста́нꙋ бо и҆ сла́венъ бꙋ́дꙋ , и҆ вознесꙋ̀ со сла́вою , не мо́лчнѡ ꙗ҆́кѡ бг҃ъ , вѣ́рою и҆ любо́вїю тѧ велича́ющыѧ =[двⷤа , с̾ покло́ны доземлѝ].=

~Вмѣ́стѡ пеле́нъ сн҃е мо́й , в̾ понѧ́вꙋ тѧ повива́ю . вмѣ́сто же ꙗ҆́слей свѣ́те мо́й , во́ гробѣ тѧ полага́ю те́мнѣ . вмѣ́стѡ же млека̀ , слеза́ми ѡ҆кроплѧ́ю пречⷭ҇тѣи ти ᲂу҆стнѣ̀ . вмѣ́стѡ же живо́тныхъ и҆ кра́сныхъ ти глаго́лъ , ме́ртвꙋ бесѣ́дꙋю .

~Нерыда́й менѐ мт҃и ꙗ҆́кѡ сме́ртна во́ гробѣ , є҆го́же в̾ пелена́х̾ сꙋ́ща ꙗ҆́кѡ бг҃а ви́дѣла є҆сѝ , и҆ бл҃гоговѣ́йнѡ ѿ во́лхвъ пе́рсскихъ поклонѧ́ема , во́инством̾ же а҆́гг҃лъ возопи́вшим̾ , сла́ва воскрⷭ҇шемꙋ , тебѣ́ бо пе́рвѣе ꙗ҆влю́сѧ .

=сла́ва . И҆=дѝ ча́до во а҆́дъ , ꙗ҆́кѡ бг҃ъ воскреси́ти со а҆да́момъ , ꙗ҆́же и҆з̾ а҆да́ма па́дшїѧ в̾тлю̀ . а҆́зъ же мт҃рни сле́зы точа́щи , пред̾ враты̀ прѧ́мо гро́ба твоегѡ̀ сѣжꙋ̀ бж҃е мо́й , до́ндеже воскре́снеши .

=и҆ ны́нѣ . ѽ= всебл҃же́ннаѧ мт҃и , не ᲂу҆̀ пред̾ враты̀ гро́ба рыда́ющи слезѝ про́ чее , воста́нꙋ бо и҆ просла́влюсѧ , и҆ свѣ́тлѡ тебѣ̀ є҆́же ра́дꙋисѧ провѣща́въ , ра́дость неи҆з̾гл҃аннꙋю послю̀ на нб҃са̀ воз̾ше́дъ .

=катава́сїѧ : Н=ерыда́й менѐ мт҃и , взира́ю щи во́гробѣ , є҆го́же пло́тїю без̾сѣ́мени зачала̀ є҆́си сн҃а . воста́нꙋ бо и҆ сла́венъ бꙋ́дꙋ , и҆ вознесꙋ̀ со сла́вою , немо́лчнѡ ꙗ҆́кѡ бг҃ъ , вѣ́рою и҆ любо́вїю тѧ вели ча́ющыѧ =[покло́н̾ до землѝ].=

=трⷭ҇то́е , и҆ по ѻ҆́ч҃е на́шъ . Г=дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ , а҆ми́нь =[покло́н̾].=

=конда́къ : И҆́=же бе́зднꙋ затвори́выи ме́ртвъ зри́тсѧ , и҆ зми́рною и҆ плаща ни́цею по́витъ . во́ гробѣ полога́етсѧ , ꙗ҆́кѡ ме́ртвъ без̾сме́ртныи . жены́ же прїидо́ша пома́зати є҆гѡ̀ мѵ́рѡмъ , пла́ чюще го́рькѡ и҆ вопїю́ще , сїѧ̀ сꙋбо́та є҆́сть пребл҃гослове́ннаѧ , в̾ ню́же хрⷭ҇то́съ ᲂу҆снꙋ́въ , и҆ воскр҃се тридне́внѡ .

~Гдⷭ҇и поми́лꙋй , =м҃ . И҆́=же на всѧ́ко ...

=въ концѣ̀ па́вечерницы ѿпꙋ́стъ : И҆́же на́съ ра́ди во́лею положи́выисѧ во́ гро бѣ , гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .=

