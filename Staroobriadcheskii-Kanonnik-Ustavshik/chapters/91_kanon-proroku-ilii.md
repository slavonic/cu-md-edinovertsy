Т=ропа́рь , проро́кꙋ и҆лїѝ . гла́съ , д҃ .=

~И҆́же во́ плоти а҆́гг҃лъ , и҆ проро́кѡмъ степе́нь , вторы́и прⷣтча прише́ствїѧ хрⷭ҇то́ва , и҆лїѧ̀ сла́вныи , свы́ше посла́въ є҆лисе́ови бл҃года́ть , недꙋ́ги ѿгони́ти , и҆ прокаже́нныѧ ѡ҆чища́ти . и҆ всѣ́мъ є҆гѡ̀ чтꙋ́щымъ то́читъ цѣльбы̀ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , в҃ . пѣ́снь , а҃ . і҆рмо́съ . П=ое́мъ гдⷭ҇ви , в̾ мо́ри дре́вле лю́ди наста́ вльшемꙋ , и҆ въ не́мъ фараѡ́на съ вѡ́и пото́пльшемꙋ , пѣ́снь побѣ́днꙋю , ꙗ҆́кѡ просла́висѧ .

=запѣ́въ : С=т҃ы́и сла́вныи проро́че и҆лїѐ , молѝ бг҃а ѡ҆ на́съ =[покло́н̾].=

~Ви́дѣти жела́ющїи , и҆лїѝ чюде́съ ѻ҆гнедо хнове́ннꙋю си́лꙋ , ѻ҆гнезра́чнагѡ и҆ чест на́гѡ ꙗ҆зы́ка , дх҃а крѣ́пость , по досто ѧ́нїю собра́хомсѧ .

~Оу҆стнѐ бг҃оно́се , и҆ недоꙋмѣ́ннагѡ ꙗ҆зы́ка , теснотꙋ́ же и҆ хꙋдогла́сїе , дѣ́й ствомъ и҆́же в̾ тебѣ̀ дх҃а ѿве́рзи , и҆ ᲂу҆ѧснѝ к̾ пѣ́нїю чюде́съ твои́хъ .

=сла́ва . Д=ае́ши ꙗ҆́же па́че є҆стества̀ , пови нꙋ́вшимсѧ сло́ве , честны́мъ ти повелѣ́ нїемъ . и҆ покорѧ́еши дождю̀ две́ри дх҃омъ , ᲂу҆твержа́емо сло́во содѣва́ѧ .

=и҆ ны́нѣ , боⷢ҇ . П=ое́мъ гдⷭ҇ви , и҆́же ѿ дв҃ы рожде́нномꙋ , и҆ ми́ра ѡ҆бно́вльшемꙋ , и҆ тоѧ̀ ра́ди на́мъ жи́знь бжⷭ҇твенꙋю даро ва́вшемꙋ , пѣ́снь побѣ́днꙋю , ꙗ҆́кѡ про сла́висѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и сла́вныи прⷪ҇ро́че и҆лїѐ , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́ли ши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Н=а ка́мени мѧ вѣ́ры ᲂу҆твердѝ , раз̾ширѝ ᲂу҆ста̀ моѧ̀ на врагѝ моѧ̀ . воз̾весели́босѧ дх҃ъ мо́й воспѣ ва́ти , нѣ́сть ст҃а ꙗ҆́коже бг҃ъ на́шъ , и҆ нѣ́сть пра́ведна па́че тебѐ гдⷭ҇и .

~Ꙗ҆́кѡ и҆зрѧ́денъ проро́че корми́тель , и҆́же вра́номъ творѧ̀ тебѣ̀ гоще́нїе , є҆ди́ныи насыща́ѧи всѧ́ко живо́тно бл҃говоле́ нїѧ . є҆мꙋ́же всѝ зове́мъ , ты̀ є҆сѝ бг҃ъ на́шъ , и҆ нѣ́сть ст҃а па́че тебѐ гдⷭ҇и .

~Бл҃года́ть бл҃года́телю и҆ строи́телю , и҆́же вдови́цꙋ и҆ проро́ка напита́вшемꙋ , не и҆з̾рече́ннымъ промышле́нїемъ . є҆мꙋ́же всѝ зове́мъ , ты̀ є҆сѝ бг҃ъ на́шъ , и҆ нѣ́сть ст҃а па́че тебѐ гдⷭ҇и .

=сла́ва . З=атвори́выи тꙋчено́сныѧ ѻ҆́бла ки ѡ҆дожди́ти , пи́щи лиша́емѣ саре́ф фѣ , ѡ҆ста́нокъ бра́шна , непреста́ннѡ роси́ти сотворѝ . ты́ же взыва́ше , нѣ́сть ст҃а па́че тебѐ гдⷭ҇и .

=и҆ ны́нѣ , боⷢ҇ . Т=ы̀ є҆ди́на па́че всѣ́хъ и҆́же ѿ́ вѣка , вели́кимъ сподо́бисѧ и҆ па́че є҆стества̀ . бг҃а бо невмѣсти́маго все́й тва́ри , во́ чревѣ прїѧ́ла є҆сѝ , и҆ вопло ти́ла є҆сѝ . тѣ́мже бцⷣꙋ тѧ̀ всѝ почи та́емъ .

=сѣда́ленъ . гла́съ , и҃ . И҆=сто́чника чюде́съ , проро́комъ ᲂу҆добре́нїе , всѝ пѣ́снено вѣ́р нїи восхва́лимъ , ѳезви́тѧнина и҆лїю̀ . с̾пло́тїю бо є҆щѐ сы́и без̾сме́ртенъ , ꙗ҆́кѡ ме́ртвъ ᲂу҆вѣрѧ́етъ ме́ртвыхъ воста́нїе . тѣ́мже дерзнове́нїе к̾ бг҃ꙋ и҆мѣ́ѧ , пода ва́етъ и҆сцѣле́нїѧ вѣ́рою просѧ́щымъ . и҆ мо́литсѧ хрⷭ҇то́ви прилѣ́жнѡ , согрѣше́ нїемъ ѡ҆ставле́нїе пода́ти , пра́зднꙋю щымъ любо́вїю ст҃ꙋ́ю па́мѧть є҆гѡ̀ .

=сла́ва , и҆ ны́нѣ , боⷢ҇ . В=ъ напа́сти много плете́нныѧ впа́дъ , ѿ вра́гъ ви́димыхъ и҆ неви́димыхъ , молво́ю содержи́м̾ є҆́смь , без̾мѣ́рных̾ согрѣше́нїи мои́хъ . и҆ ꙗ҆́кѡ къ те́пломꙋ застꙋпле́нїю , и҆ покро́вꙋ моемꙋ̀ чⷭ҇таѧ , к̾ приста́нищꙋ притека́ю твоеѧ̀ бл҃гости . тѣ́мже прест҃а́ѧ , и҆з̾ тебѐ воплоще́ннагѡ без̾ сѣ́мене молѝ , ѡ҆ всѣ́хъ рабѣ́хъ твои́хъ , непреста́ннѡ пою́щихъ тѧ̀ , бцⷣе всечи́стаѧ . молѧ́щи тогѡ̀ прилѣ́жнѡ , согрѣше́нїемъ ѡ҆ста вле́нїе дарова́ти , поклонѧ́ющымсѧ вѣ́ рою ржⷭ҇твꙋ̀ твоемꙋ̀ .

=пѣ́снь , д҃ . і҆рмо́съ . О=у҆слы́шахъ гдⷭ҇и , слꙋ́хъ твоегѡ̀ смотре́нїѧ , и҆ просла́вихъ тѧ є҆ди́не чл҃колю́бче .

~Кореносѣка́тель ᲂу҆́бѡ ꙗ҆ви́лсѧ є҆сѝ ѕло́ бѣ , мꙋ́дре проро́че , добродѣ́тели же насади́тель . тѣ́мже тѧ̀ ᲂу҆блажа́емъ . ~Оу҆корѧ́ше тѧ словесы̀ вдови́ца , пи́щею сме́рти проро́че . ѻ҆́трока воста́нїе ᲂу҆вѣ рѧ́ющи .

~Назна́менова сла́вꙋ трⷪ҇ческꙋю ꙗ҆́вѣ , дꙋно ве́нїемъ тричи́сленымъ . мт҃ри дѣ́тища жи́ва дарова̀ .

=сла́ва . К=о́ль разжже́сѧ , палѧ̀ бжⷭ҇тве нымъ ѻ҆гне́мъ , и҆ ре́вностїю ѽ пррⷪ҇че , царѧ̀ ѡ҆блича́ѧ творѧ́ща без̾зако́нїѧ .

=и҆ ны́нѣ , боⷢ҇ . М=о́лимъ тѧ чⷭ҇таѧ , ꙗ҆́же бг҃а без̾ сѣ́мене заче́ншꙋю , прⷭ҇нѡ моли́ тисѧ за рабы̀ твоѧ̀ .

=пѣ́снь , є҃ . і҆рмо́съ . С=вѣ́та пода́телю , и҆ вѣко́мъ тво́рче гдⷭ҇и , во́ свѣтѣ твои́хъ повелѣ́нїи наста́ви на́съ , ра́звѣ бо тебѐ и҆но́гѡ бг҃а незна́емъ .

~Зако́нъ ѻ҆те́ческїи тѧ , ꙗ҆́кѡ моли́тве ника всеи́стинна показа̀ , чюдодѣ́йстве ника , ѡ҆браща́юща є҆стества̀ соста́вомъ и҆лїѐ , и҆ преподо́бнꙋ же́ртвꙋ попалѧ́юща вода́ми .

~Посрами́лъ є҆сѝ и҆зрѧ́днѡ , ꙗ҆́кѡ и҆́стинѣ слꙋжи́телю прпⷣбне , скве́рнагѡ стꙋда̀ проро́ки , всебл҃же́нне и҆лїѐ . ꙗ҆́вѣ начер та́въ трⷪ҇ческꙋю си́лꙋ .

=сла́ва . С=ло́вомъ бл҃года́ти сщ҃е́нствꙋѧ и҆лїѐ . закла́лъ є҆сѝ сщ҃е́нники негодо ва́нныѧ , непови́нныма сѝ рꙋка́ма . ꙗ҆́ко же ѻ҆гне́мъ ре́вностїю ѡ҆палѧ́емъ .

=и҆ ны́нѣ , боⷢ҇ . Т=ебѣ̀ ро́ждьшей хрⷭ҇та̀ всемꙋ̀ содѣ́телѧ , взыва́емъ ра́дꙋисѧ чⷭ҇таѧ . ра́дꙋисѧ ꙗ҆́же свѣ́тъ восїѧ́вшаѧ на́мъ . ра́дꙋисѧ вмѣ́щшаѧ бг҃а невмѣ сти́магѡ .

=пѣ́снь , ѕ҃ . і҆рмо́с̾ . Б=е́здна грѣхо́въ ѡ҆бы́ де мѧ послѣ́днѧѧ , но ꙗ҆́коже проро́ка і҆ѡ́нꙋ , гдⷭ҇и гдⷭ҇и воз̾ведѝ ѿ тлѝ живо́тъ мо́й .

~Сто́лпъ бл҃гоче́стїѧ , и҆ житїѧ̀ чи́стагѡ , сади́тель чистотѣ̀ бы́лъ є҆сѝ . а҆́гг҃лѡмъ же подо́бникъ , чю́дныи и҆лїѐ бг҃оно́сне .

~Гнѣ́въ тѧ пророкоꙋбі́йцы жены̀ ᲂу҆стра ши́въ . и҆́же вѧза́ти и҆ рѣша́ти прїи́м ша , дожде́мъ тече́нїе , чю́дныи и҆лїѐ ѿго́нитъ .

=сла́ва . В=озвы́силъ є҆сѝ колѣ́на прекло ни́въ , ᲂу҆ма̀ превознесе́ное ѻ҆́ко , моль бо́ю и҆зрѧ́дною рѣше́нїе творѧ̀ . и҆ браз ды̀ землены́ѧ ᲂу҆пои́лъ є҆сѝ тꙋ́чами .

=и҆ ны́нѣ , боⷢ҇ . К=ꙋпина́ тѧ в̾ сина́и , не ѡ҆па́льнѡ прибли́жьшисѧ ѻ҆гню̀ , пред̾на писꙋ́етъ мт҃рь при́снѡ дв҃ꙋю , всепѣ́таѧ бцⷣе мр҃їе .

=конда́къ . гла́съ , в҃ . П=роро́че и҆ прови́дче вели́кихъ дѣ́лъ бг҃а на́шегѡ , и҆лїѐ вели коимени́те . и҆́же вѣща́нїемъ свои́мъ ᲂу҆ста́вивыи водото́чныѧ ѻ҆́блаки , молѝ ѡ҆ на́съ є҆ди́нагѡ чл҃колю́бца .

=и҆́косъ . М=но́гое чл҃кѡмъ без̾зако́нїе , бж҃їе же мно́гое чл҃колю́бїе , зрѧ̀ пррⷪ҇къ смꙋща́шесѧ , и҆лїѧ̀ ꙗ҆рѧ́сѧ , и҆ словеса̀ неми́лостивна , къ млⷭ҇тивномꙋ подви́ же . прогнѣ́вайсѧ возопи́въ , на ѿме́ щꙋщыѧсѧ тебѐ ны́нѣ , сꙋдїѐ пра́ведныи . но ᲂу҆тро́бꙋ бл҃га́гѡ ника́коже подви́же , є҆́же мꙋ́чити тогѡ̀ ѿмета́ющихсѧ . прⷭ҇нѡ бо покаѧ́нїѧ всѣ́хъ жде́тъ , є҆ди́ ныи чл҃колю́бецъ .

=пѣ́снь , з҃ . і҆рмо́съ . К=ꙋпина̀ въ горѣ̀ ѻ҆гне́мъ палѧ́щи , ѡ҆броси́ма пе́щь хал дѣ́йскаѧ , ꙗ҆́вѣ прописа́ тѧ бг҃оневѣ́ стнаѧ , бжⷭ҇твеныи бо беспло́тныи въ пло́тнѣмъ чре́вѣ , ѻ҆́гнь неѡ҆па́льнѡ прїѧ́тъ . тѣ́мже и҆з̾ тебѐ ро́ждьшемꙋсѧ пое́мъ , бл҃гослове́нъ бг҃ъ ѻ҆ц҃ъ на́шихъ .

~Пресла́внѡ бжⷭ҇твеною ты̀ воѡ҆браже́ною си́лою ѡ҆бле́ксѧ , пи́щею четыредесѧто дне́вною , и҆лїѐ чю́дныи , до́лгїи ше́ство валъ є҆сѝ пꙋ́ть . тѣ́мже въ хори́вѣ гл҃аше , бл҃гослове́нъ бг҃ъ ѻ҆ц҃ъ на́шихъ .

~Хла́дъ кро́токъ показа̀ и҆ то́нокъ , гдⷭ҇а тебѣ̀ и҆лїѐ , по́ бз҃ѣ ревнꙋ́ющꙋ вседержи́ тели . не дх҃ъ бꙋ́ренъ , ни трꙋ́съ , ни ѻ҆́гнь страша́и . тѣ́мже і҆с҃ꙋ кро́ткомꙋ поѧ́ше , бл҃гослове́нъ бг҃ъ ѻ҆ц҃ъ на́шихъ .

=сла́ва . Б=г҃оѧвле́нїѧ сподо́бисѧ и҆ проро́ чества , ꙗ҆́коже вели́кїи мѡѷсе́й , пррⷪ҇ки помазꙋ́ѧ дх҃омъ , и҆ цр҃ѝ и҆лїѐ чю́дныи . и҆ сла́вы на фавѡ́рѣ хрⷭ҇то́вы зри́тель бы́въ , поѧ́ше бл҃гослове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . Р=ажда́еши без̾ сѣ́мене без̾нача́льнагѡ и҆ превѣ́чнагѡ гдⷭ҇а , ѻ҆́ч҃а сн҃а , мꙋ́дрость же и҆ си́лꙋ , на послѣ́док̾ пречⷭ҇таѧ , па́че є҆стества̀ пло́тїю , на ѻ҆бновле́нїе землены́хъ . тѣ́мже и҆з̾ те бѐ ро́ждьшемꙋсѧ зове́мъ , бл҃гослове́нъ бг҃ъ ѻ҆ц҃ъ на́шихъ .

=пѣ́снь , и҃ . і҆рмо́съ . О=у҆страши́сѧ ѻ҆́трокъ бл҃гочести́выхъ , є҆динокрасо́тное дш҃и , нескве́рное тѣ́ло , и҆ ᲂу҆стꙋпѝ напита́н ныи во мно́зѣй ве́щи недѣ́ланныи ѻ҆́гнь , присноживо́тнꙋ же и҆з̾ ᲂу҆вѧ́дшꙋ пла́мени , вѣ́чнѡ пѣ́нїе воспѣва́шесѧ , гдⷭ҇а всѧ̀ дѣ́ла по́йте и҆ превозноси́те є҆гѡ̀ во́ вѣки .

~И҆зрѧ́днѡ ѡ҆брѣ́те а҆хаа́въ ро́да бл҃голѣ́ пїе , всегꙋби́тельство проро́ка ѡ҆бличе́ нїемъ , скве́рнагѡ ᲂу҆бі́йства ме́рзско мꙋче́нїе . ѳезви́тѧнинъ же , ѿ ѻ҆гнедо хнове́нна ᲂу҆ма̀ , жизнода́телю пѣ́снь воспѣва́ше , гдⷭ҇а всѧ̀ дѣ́ла по́йте , и҆ превозноси́те є҆гѡ̀ во́ вѣки .

~Дожди́тъ тебѣ̀ ѻ҆́гнь с̾ нб҃сѐ попалѧ́ѧ , и҆лїѐ ѡ҆держи́мыхъ пѧтьдесѧ́те сꙋгꙋ́бо , ꙗ҆́кѡ бж҃їю и҆зрѧ́днꙋ слꙋжи́телю . держа́ щемꙋ же присноживо́тнꙋю жи́знь , бг҃о лѣ́пнѡ пѣ́снь взыва́ше , гдⷭ҇а всѧ̀ дѣ́ла по́йте , и҆ превозноси́те є҆гѡ̀ во́ вѣки .

=сла́ва . Т=аи́нника тѧ̀ показа̀ хрⷭ҇то́съ , ꙗ҆́кѡ чистотѣ̀ сади́телѧ . и҆́же дв҃ства пребжⷭ҇твеное прозѧбе́нїе , на фавѡ́рѣ бжⷭ҇твенагѡ воплоще́нїѧ , бжⷭ҇тва̀ непо сти́жимыи свѣ́тъ , во свое́й пло́ти показа́въ тебѣ̀ зовꙋ́щꙋ . гдⷭ҇а всѧ̀ дѣ́ла по́йте , и҆ превозноси́те є҆гѡ̀ во́ вѣки .

=и҆ ны́нѣ , боⷢ҇ . В=себога́тна бы́сть ᲂу҆тро́ба бж҃їѧ мт҃ре , ꙗ҆́кѡ прїе́мши сло́во дебельство́мъ пло́ти , ѿ неѧ̀ смѣ́шена земле́нагѡ зра́ка по соста́вꙋ , ꙗ҆ви́сѧ гра́дъ бж҃їи , в̾ не́мже вы́шнїи жи́ти бл҃гои҆зво́ли . є҆мꙋ́же пое́мъ , гдⷭ҇а всѧ̀ дѣ́ла по́йте , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . Ꙗ҆́=же пре́жде сл҃нца , свѣти́льника бг҃а воз̾сїѧ́вша , пло́тїю к̾ на́мъ прише́дша и҆з̾ бокꙋ̀ дв҃чꙋ , не и҆зрече́ннѡ вочл҃чьшасѧ , бл҃гослове́ннаѧ чи́стаѧ , тѧ̀ бцⷣе велича́емъ .

~Нетре́нное чл҃ки ше́ствїе , на землѝ по́живъ , ми́лотїю стрꙋю̀ і҆ѡрда́нскꙋю , ѳезви́тѧнинъ преше́дъ . ѻ҆рꙋ́жникъ воз̾ дꙋ́шныи , нб҃оте́чное совершѝ стра́нное ше́ствїе дх҃омъ .

~Бл҃гоче́стїѧ ре́вностїю , ѳезви́тѧнинъ ѡ҆палѧ́емъ , на ѻ҆гнезра́чнѣй колесни́це взима́етсѧ . ми́лоть же совле́къ , є҆ю́же ᲂу҆таи́тисѧ невозмо́же , є҆лисе́ови ѡ҆дѣ́ѧ вшꙋсѧ , прїе́млетъ бжⷭ҇твенꙋю бл҃года́ть .

=сла́ва . О=у҆жасе́сѧ бг҃ови́децъ ѳезви́тѧ нинъ , съ мѡѷсе́омъ зри́тъ , ꙗ҆́же ѻ҆́ко неви́дѣ , и҆ ᲂу҆́хо неслы́ша , и҆ на́ сердце чл҃къ земленоро́дныхъ невзы́де , вопло ще́на гдⷭ҇а , на фавѡ́рѣ вседержи́телѧ .

=и҆ ны́нѣ , боⷢ҇ . Ю҆́=же неми́лостивнаго дре́ внѧгѡ погꙋбле́нїѧ ѡ҆сꙋжде́нїе , и҆ пра́ма тере и҆справле́нїе , ю҆́же ро́дꙋ к̾ бг҃ꙋ винꙋ̀ присвое́нїѧ , ю҆́же к̾ зижди́телю мо́стъ , тѧ̀ бцⷣе велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ и҆ сла́внаго проро́ка и҆лїѝ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

