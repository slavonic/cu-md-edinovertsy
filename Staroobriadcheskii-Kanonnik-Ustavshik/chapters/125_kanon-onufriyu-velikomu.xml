<document xmlns="http://www.ponomar.net/culiturgical">
<p>Т<red>ропа́рь, ѻ҆нꙋ́фрїю вели́комꙋ.</red></p>

<p><red>Ж</red>ела́нїем̾ дх҃о́вным̾ пꙋсты́ню дости́глъ є҆сѝ, бг҃омꙋ́дре ѻ҆нꙋ́фрїе. и҆ ꙗ҆́кѡ беспло́ тенъ в̾ то́й многолѣ́тнѣ подви́гсѧ трꙋ́ днѣ, с̾ревнꙋ́ѧ проро́кома и҆лїѝ и҆ крⷭ҇тлю. и҆ ѿ рꙋкꙋ̀ а҆́гг҃льскꙋю та́инъ бжⷭ҇твеныхъ насла́ждьсѧ. и҆ ны́нѣ во́ свѣтѣ ст҃ы́ѧ трⷪ҇цы веселѧ́сѧ, молѝ прпⷣбне спасти́сѧ на́м̾, твою̀ па́мѧть почита́ющым̾ <red>[двⷤа].</red></p>

<p><red>сла́ва, и҆ ны́нѣ, боⷢ҇. Г</red>аврїи́лꙋ провѣща́в шꙋ ти дв҃о, є҆́же ра́дꙋисѧ. и҆ со́ гласомъ воплоща́шесѧ всѣ́хъ влⷣка, въ тебѣ̀ ст҃ѣ́мъ кїѡ́тѣ, ꙗ҆́коже речѐ пра́ведныи дв҃дъ. ꙗ҆ви́сѧ простра́ннѣйши небе́съ, поноси́вши зижди́телѧ своегѡ̀. сла́ва все́льшемꙋсѧ в̾ тѧ̀, сла́ва проше́дшемꙋ и҆з̾ тебѐ, сла́ва свободи́вшемꙋ на́съ ржⷭ҇тво́мъ  твои́мъ.</p>

<p>К<red>ано́нъ. гла́съ, д҃. пѣ́снь, а҃. і҆рмоⷭ҇. Ѡ҆</red>рꙋ́ жїе фараѡ́не, и҆ всю̀ си́лꙋ є҆гѡ̀ вве́рже в̾ мо́ре, крѣ́пкїи во бранѣ́хъ. воспое́мъ є҆мꙋ̀ пѣ́снь но́вꙋ, ꙗ҆́кѡ просла́висѧ.</p>

<p><red>запѣ́въ: П</red>рпⷣбне ѻ҆́ч҃е ѻ҆нꙋ́фрїе вели́кїи, молѝ бг҃а ѡ҆ на́съ <red>[покло́н̾].</red></p>

<p><red>З</red>аре́ю трисїѧ́нною сїѧ́ѧ, живота̀ мра́ч наго мѧ̀ и҆схитѝ, смертоно́сныхъ согрѣ ше́нїи, твои́ми ѻ҆́ч҃е моли́твами ѻ҆нꙋ́ф рїе. ꙗ҆́кѡ да пою̀ па́мѧть твою̀.</p>

<p><red>М</red>і́ра ѿве́ргсѧ, прилѣпи́сѧ хрⷭ҇то́ви. пло́ть покори́лъ є҆сѝ по́мыслꙋ. и҆ прїѧ́ телище ꙗ҆ви́сѧ ст҃а́го дх҃а, ѻ҆́ч҃е бг҃омꙋ́дре ѻ҆нꙋ́фрїе.</p>

<p><red>сла́ва. С</red>толпо́мъ бжⷭ҇твенагѡ свѣ́та на ставлѧ́емь, є҆гѵ́пта ѡ҆ста́вилъ є҆сѝ стра стна́гѡ. и҆ к̾ высотѣ̀ дости́глъ є҆сѝ без̾ стра́стїѧ, и҆ бг҃ови бесѣ́дова.</p>

<p><red>и҆ ны́нѣ, боⷢ҇. Р</red>одила̀ є҆сѝ и҆́же пре́жде те бѐ ро́ждьшагосѧ и҆з̾ ѻ҆ц҃а, пребы́сть же нетлѣ́нна, и҆ по ржⷭ҇твѣ̀ дв҃аѧ. тѣ́мже бцⷣꙋ тѧ̀ вои́стинꙋ и҆сповѣ́даемъ препѣ́ таѧ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, прпⷣбне ѻ҆́ч҃е ѻ҆нꙋ́фрїе вели́кїи, ꙗ҆́кѡ всѝ по́ бз҃ѣ к̾тебѣ̀ прибѣга́ем̾, ты́ бо мо́ли ши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆твержа́ѧ и҆ гро́мъ и҆ зи́ждаи дх҃ъ, ᲂу҆твердѝ менѐ гдⷭ҇и, да тѧ̀ пою̀ цѣломꙋ́дренно и҆ творю̀ во́лю твою̀, ꙗ҆́кѡ нѣ́сть ст҃а ꙗ҆́коже ты̀ бж҃е на́шъ.</p>

<p><red>А҆́</red>гг҃льскомꙋ послѣ́дꙋѧ зрѣ́нїю, пꙋсты́ню дости́глъ є҆сѝ. и҆ воз̾держа́нїемъ плоть скі́ѧ сла́сти ᲂу҆вѧди́въ, а҆́гг҃льски поживѐ в̾ то́й бл҃же́нне.</p>

<p><red>Н</red>асажде́но дре́во, при и҆схо́дищихъ ꙗ҆ви́ сѧ воз̾держа́нїѧ во́дъ, во бл҃го ѻ҆́ч҃е вре́ мѧ, бл҃гопло́дїе добродѣ́телей, ꙗ҆́кѡ вои́ стинꙋ по́далъ є҆сѝ ѻ҆нꙋ́фрїе дѣѧ́нїемъ.</p>

<p><red>сла́ва. В</red>сесвѣ́тлаѧ ѕвѣзда̀, вселе́ннѣй ѿ пꙋсты́ни восїѧ́лъ є҆сѝ, и҆ ᲂу҆ѧсни́лъ є҆сѝ вѣ́рныхъ, зарѧ́ми по́двигъ бл҃гочести́ выхъ собо́ры, ѻ҆́ч҃е на́шъ ѻ҆нꙋ́фрїе прпⷣбне.</p>

<p><red>и҆ ны́нѣ, боⷢ҇. П</red>ра́ѻ҆ц҃ъ разори́ла є҆сѝ печа́ль, ра́дость на́мъ ро́ждьши, живо да́вца и҆ и҆зба́вителѧ, прест҃а́ѧ бцⷣе. є҆го́ же прилѣ́жно молѝ, спастѝ ста́до своѐ.</p>

<p><red>сѣда́ленъ. гла́съ, д҃. О</red>у҆дали́лсѧ є҆сѝ прпⷣбне, и҆ в̾ пꙋсты́нѧхъ ꙗ҆́вѣ водвори́ сѧ, гдⷭ҇а и҆зба́вльшаго тѧ̀ ѿ лю́тъ прⷭ҇нѡ ча́ѧ. тѣ́мже бл҃гоꙋгоди́въ влⷣцѣ всебла же́нне, прїѧ́л̾ є҆сѝ нестарѣ́ющеесѧ нбⷭ҇ное црⷭ҇тво. в̾ не́мже ны́нѣ водворѧ́ѧсѧ, помина́й  чтꙋ́щїѧ  тѧ̀.</p>

<p><red>сла́ва, и҆ ны́нѣ, боⷢ҇. Н</red>аста́ви на́съ на пꙋ́ть покаѧ́нїѧ, ᲂу҆клонѧ́ющїѧсѧ прⷭ҇нѡ къ ѕлы́мъ без̾пꙋ́тїю, и҆ пребл҃га́го про гнѣ́вающїѧ гдⷭ҇а. не и҆скꙋсобра́чнаѧ бл҃го слове́наѧ мр҃і́е, прибѣ́жище ѿча́ѧнным̾ чл҃кѡмъ, бж҃їе селе́нїе.</p>

<p><red>пѣ́снь, д҃. і҆рмоⷭ҇. О</red>у҆слы́шахъ бж҃е слꙋ́хъ тво́й, и҆ ᲂу҆боѧ́хсѧ. разꙋмѣ́хъ дѣ́ла твоѧ̀, и҆ диви́хсѧ гдⷭ҇и, ꙗ҆́кѡ твоеѧ̀ хва лы̀  и҆спо́лнисѧ  землѧ̀.</p>

<p><red>С</red>овле́къ тлѣ́ннꙋю грѣха̀ ри́зꙋ ѻ҆́ч҃е, пра́ вды ѻ҆нꙋ́фрїе во ѻ҆де́ждꙋ ѡ҆блече́сѧ. и҆ в̾нꙋ́трь черто́га в̾сели́лсѧ є҆сѝ.</p>

<p><red>М</red>оли́твами непреста́нными, свѣ́тъ бжⷭ҇твенагѡ ра́зꙋма со́бралъ є҆сѝ в̾ срⷣцы свое́мъ ѻ҆́ч҃е на́шъ. неразꙋ́мїѧ же ѿбѣ жѐ мра́чныѧ льстѝ ѻ҆нꙋ́фрїе.</p>

<p><red>сла́ва. Т</red>ѣ́сныи ше́ствовавъ пꙋ́ть, и҆ приско́рбныи на землѝ бг҃омꙋ́дре. къ широ́комꙋ дости́глъ є҆сѝ, и҆ ра́дости и҆спо́лнь, нбⷭ҇ныхъ наслажде́нїи прпⷣбне.</p>

<p><red>и҆ ны́нѣ, боⷢ҇. С</red>пасе́нїе тѧ̀, на всѧ́ко вре́ мѧ и҆ мѣ́сто призыва́ю. непре́зри менѐ всенепоро́чнаѧ, ꙗ҆́же бг҃а ро́ждьшаѧ и҆з ба́вителѧ в̾кꙋ́пѣ и҆ сп҃са моегѡ̀.</p>

<p><red>пѣ́снь, є҃. і҆рмо́съ. В</red>оз̾сїѧ́й ми гдⷭ҇и свѣ́тъ повелѣ́нїи твои́хъ, ꙗ҆́кѡ к̾ тебѣ̀ хрⷭ҇тѐ дх҃ъ мо́й ᲂу҆́треннюѧ пое́тъ. ты́ бо є҆сѝ бг҃ъ мо́й, и҆ к̾ тебѣ̀ прибѣго́хъ цр҃ю мі́рныи.</p>

<p><red>А҆́</red>гг҃лѡмъ є҆диножи́телѧ пафнꙋ́тїи, ѡ҆брѣ́тъ в̾ пꙋсты́ни тѧ, вели́кагѡ рав ноа́гг҃льнагѡ свѣти́льника, бл҃гоче́стнѡ житїѧ̀ твоегѡ̀, всѣ́м̾ ꙗ҆вѝ и҆справле́нїѧ мꙋ́дре.</p>

<p><red>В</red>осїѧ̀ тебѣ̀ гдⷭ҇ь, є҆го́же ѿ дш҃и вожде лѣ́лъ є҆сѝ, без̾стра́стїѧ свѣ́тъ невече́р нїи ѻ҆нꙋ́фрїе. и҆ мі́ра в̾ повѣстѣ́хъ не поро́чнагѡ житїѧ̀ твоегѡ̀, всего̀ про свѣти́лъ  є҆́сть  мꙋ́дре.</p>

<p><red>сла́ва. Ꙗ҆́</red>кѡ бл҃гоповѣ́дꙋѧ ѻ҆нꙋ́фрїе бл҃же́нне, є҆́же прилѣплѧ́тисѧ бз҃ѣ на́ шемъ, на тогѡ̀ ᲂу҆пова́нїе ѿ дш҃и воз̾ ложи́лъ є҆сѝ. и҆ тогѡ̀ хвалꙋ̀ и҆мѣ́лъ є҆сѝ во ᲂу҆стѣ́хъ при́снѡ.</p>

<p><red>и҆ ны́нѣ, боⷢ҇. В</red>осїѧ́й мѝ влⷣчце зарю̀ млⷭ҇ти твоеѧ̀, и҆́же во тмѣ̀ прегрѣше́нїи мои́хъ сꙋ́щꙋ дв҃це. и҆ к̾ свѣ́тꙋ наста́ви покаѧ́нїѧ молю́сѧ, и҆ спасе́нїѧ жи́зни.</p>

<p><red>пѣ́снь, ѕ҃. і҆рмо́съ. Б</red>ꙋ́рѧ мѧ помышле́ нїи пости́гша, во глꙋбинꙋ̀ сведѐ без̾ чи́сленныхъ ми грѣ́хъ. но ты̀ ᲂу҆пра́ви телю бл҃гі́и, пред̾вари́въ воз̾ведѝ, ꙗ҆́кѡ проро́ка  и҆  спаси́  мѧ.</p>

<p><red>М</red>ра́зомъ померза́емѣ пло́ти твое́й, теплото́ю дх҃а прохлажда́шесѧ тво́й дх҃ъ. зно́емъ же ѡ҆палѧ́емь мꙋ́дре, роса̀ ѡ҆стꙋжа́ше  нбⷭ҇ною  тѧ̀  бл҃года́тїю.</p>

<p><red>И҆</red>дꙋ́щꙋ ти к̾ пꙋсты́ни, бжⷭ҇твенѡ пред̾ варѧ́ше сла́вне свѣтозаре́нїе, та́мѡ хотѧ́щагѡ свѣ́та прїѧ́ти тѧ̀ ны́нѣ про писа́ющи, и҆ сла́вꙋ прⷭ҇нѡ пребыва́ющꙋю.</p>

<p><red>сла́ва. В</red>ъ вертьпѣ̀ роди́выисѧ, и҆ на рꙋ кꙋ̀ ста́рца ꙗ҆́кѡ младе́нецъ прїѧ́ти сподо́бльсѧ, младе́нствꙋюща дѣ́лы бла ги́ми, ста́рца въ вертьпѣ́ тѧ ᲂу҆чинѧ́етъ къ лꙋ́чшимъ.</p>

<p><red>и҆ ны́нѣ, боⷢ҇. Б</red>е́зднꙋ млⷭ҇ти ро́ждьшаѧ, страсте́й мои́хъ бе́зднꙋ, пꙋчи́ною щед ро́тъ твои́хъ пото́пльши, тꙋ́чꙋ ѿ дш҃и пода́ждь ми сле́зъ, бг҃ороди́тельнице всенепоро́чнаѧ.</p>

<p><red>конда́къ. гла́съ, г҃. С</red>їѧ́нїемъ дх҃а прест҃а́ гѡ, мꙋ́дре ѻ҆нꙋ́фрїе просвѣ́щьсѧ, ѡ҆ста́ вилъ є҆сѝ ꙗ҆́же в̾ житїѝ молвы̀. пꙋсты́ ню же дости́гъ прпⷣбне ѻ҆́ч҃е, воз̾весе ли́лъ є҆сѝ и҆́же надовсѣ́ми бг҃а и҆ зиж ди́телѧ. сегѡ̀ ра́ди прославлѧ́етъ тѧ хрⷭ҇то́съ бл҃же́нне, вели́кїи дарода́тель.</p>

<p><red>и҆́косъ. К</red>то̀ и҆з̾рече́тъ твоѧ̀ по́двиги всебл҃же́нне; и҆лѝ кто̀ ѿ земленоро́д ныхъ, досто́йнѡ похва́литъ твоѐ жи тїѐ ѻ҆нꙋ́фрїе ѻ҆́ч҃е. ꙗ҆́коже беспло́тенъ по́жилъ є҆сѝ, бы́лїи пита́емь. пи́щꙋ же и҆мѣ́лъ є҆сѝ хрⷭ҇та̀ бг҃а. на́ньже свою̀ наде́ждꙋ положи́лъ є҆сѝ, на́гъ ходѧ̀ въ пꙋсты́нѧхъ, стꙋ́день и҆ мра́зъ ꙗ҆́кѡ беспло́тенъ терпѧ̀. сегѡ̀ ра́ди то́й тѧ̀ свѣти́льника показа̀ бл҃же́нне, вели́кїи дарода́тель.</p>

<p><red>пѣ́снь, з҃. і҆рмо́съ. Г</red>лаго́лавыи на горѣ̀ с̾мѡѷсе́омъ, и҆ ѻ҆́бразъ дв҃ства ꙗ҆́вль в̾ кꙋпинѣ̀, бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ.</p>

<p><red>И҆́</red>же на горѣ̀ и҆лїю̀ препитѣ́выи пти́ щомъ, то́й ти а҆́гг҃лѡмъ пи́щꙋ посы ла́етъ, тѧ̀ велича́ѧ прпⷣбне, и҆́же тогѡ̀ воз̾вели́чившаго.</p>

<p><red>Ꙗ҆́</red>коже фи́никъ, при и҆схо́дищихъ про зѧ́бъ водны́хъ воз̾держа́нїѧ, пи́щꙋ и҆мѧ́ше фи́ники, пита́всѧ неснѣде́ нїемъ  болѣ́зней  твои́хъ.</p>

<p><red>сла́ва. В</red>идѣ́нїи раз̾ширѧ́ѧсѧ ѻ҆́ч҃е, болѣ́ зньми пита́шесѧ терпѣ́нїѧ. и҆ ны́нѣ вы́шнюю ᲂу҆лꙋчи́л̾ є҆сѝ тра́пезꙋ ѻ҆нꙋ́фрїе.</p>

<p><red>и҆ ны́нѣ, боⷢ҇. И҆́</red>же во́ чрево дв҃ыѧ всели́ выисѧ, и҆ сїѐ нб҃съ ши́рши показа́выи, бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ.</p>

<p><red>пѣ́снь, и҃. і҆рмо́съ. З</red>емлѧ̀ и҆ всѧ̀ ꙗ҆́же на не́й, мо́ре и҆ всѝ и҆сто́чницы, нб҃са̀ нб҃съ, свѣ́тъ, тма̀, мра́зъ и҆ зно́й, сн҃ове чл҃честїи, і҆єре́и бл҃гослови́те гдⷭ҇а, и҆ превозноси́те є҆гѡ̀ во́ вѣки.</p>

<p><red>З</red>е́млю до́льнꙋю преминꙋ́въ, нбⷭ҇нꙋю стѧ жа̀ жи́знь. и҆ со беспло́тными ли́ки с̾мѣси́сѧ носѧ̀ пло́ть, ѻ҆нꙋ́фрїе бл҃же́н не. и҆ зе́млю кро́ткихъ наслѣ́дова, ю҆́же тебѣ̀ пода́стъ хрⷭ҇то́съ во́ вѣки.</p>

<p><red>С</red>ле́зныѧ ка́пли, гаси́ло стѧжа́лъ є҆сѝ вои́стинꙋ, страстны́мъ раз̾горѣ́нїемъ. и҆ любо́вїю ѻ҆гнѧ̀ бжⷭ҇твенагѡ, росѣ̀ сово кꙋпи́сѧ без̾стра́стїѧ хрⷭ҇тꙋ̀ бг҃ꙋ на́шемꙋ. тѣ́мже тѧ̀ чте́мъ ѻ҆нꙋ́фрїе бг҃омꙋ́дре.</p>

<p><red>сла́ва. А҆́</red>гг҃льскомꙋ житїю̀ поревнова́ вша, непреста́нными мл҃твами, рꙋко́ю а҆́гг҃ла, свои́мъ та́йнамъ прича́стника ѻ҆́ч҃е, хрⷭ҇то́съ тѧ показа̀. и҆́же вели́кагѡ совѣ́та вои́стинꙋ а҆́гг҃лъ. є҆го́же превоз но́симъ  во́  вѣки.</p>

<p><red>и҆ ны́нѣ, боⷢ҇. З</red>емлѐ ст҃а́ѧ, и҆з̾неѧ́же хрⷭ҇то́съ прозѧбѐ кла́съ жи́зни, и҆ и҆ста́е вшее гла́домъ назда̀, чл҃ческое є҆стество̀ дре́внїѧ ѕло́бы, бг҃омт҃и всенепоро́чнаѧ. тѣ́мже  тѧ̀  пое́мъ  во́  вѣки.</p>

<p><red>пѣ́снь, ѳ҃. і҆рмо́съ. Ꙗ҆́</red>кѡ сотворѝ мнѣ̀ вели́чїе си́льныи, и҆ ст҃о и҆́мѧ є҆гѡ̀. и҆ млⷭ҇ть є҆гѡ̀ в̾ ро́дъ и҆ ро́дъ на боѧ́щихсѧ є҆гѡ̀.</p>

<p><red>В</red>зира́нїи непреста́нными, и҆́же къ бг҃ꙋ ѻ҆́ч҃е бг҃омꙋ́дре, ѡ҆божа́емь прича́стїемъ є҆гѡ̀, бы́лъ є҆сѝ бг҃ъ. и҆ со а҆́гг҃лы слꙋжа̀, сегѡ̀  сла́виши  прⷭ҇нѡ.</p>

<p><red>О</red>у҆мертви́въ пло́ть, побѣди́лъ є҆сѝ вра га̀. преста́висѧ къ невече́рнѣй зарѝ. нбⷭ҇ныхъ бл҃гъ, ты̀ наслѣ́дникъ бы́въ, ѻ҆́ч҃е  ѻ҆нꙋ́фрїе.</p>

<p><red>сла́ва. И҆́</red>же любо́вїю творѧ́щихъ ст҃ы́и тво́й пра́здникъ, ѿ всѧ́кагѡ треволне́ нїѧ страсте́й, мольба́ми сѝ и҆збавлѧ́й при́снѡ. ꙗ҆́кѡ дерзнове́нїе ѡ҆брѣ́тъ, ᲂу҆ сп҃са ѻ҆нꙋ́фрїе.</p>

<p><red>и҆ ны́нѣ, боⷢ҇. Н</red>аде́ждꙋ тѧ̀ и҆ стѣ́нꙋ стѧ жа́вше пречи́стаѧ, ᲂу҆пова́емъ ᲂу҆лꙋчи́ти бл҃ги́хъ моли́твами тѝ чи́стаѧ, и҆́хъ же ѡ҆бѣща̀ хрⷭ҇то́съ, воплоти́выисѧ и҆з̾ тебѐ на́съ  ра́ди.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ прпⷣбнагѡ ѻ҆ц҃а на́шегѡ ѻ҆нꙋ́фрїѧ вели́кагѡ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>