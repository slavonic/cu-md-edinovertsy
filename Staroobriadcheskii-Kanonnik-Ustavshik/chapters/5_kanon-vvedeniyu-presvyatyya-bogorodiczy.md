Т=ропа́рь , введе́нїю бцⷣы . гла́съ , д҃ .=

~Дне́сь бл҃говоле́нїѧ бж҃їѧ проѡ҆браже́нїе , и҆ чл҃ча спасе́нїѧ проповѣ́данїе , в̾ цр҃кви бж҃їи ꙗ҆́снѡ дв҃аѧ ꙗ҆влѧ́етсѧ , и҆ хрⷭ҇та̀ всѣ́мъ бл҃говѣствꙋ́етъ . то́й и҆ мы̀ велегла́снѡ возопїе́мъ , ра́дꙋйсѧ смотре́ нїѧ зижди́телева и҆сполне́нїе =[два́жды]. сла́ва , и҆ ны́нѣ , то́йже .=

К=ано́нъ , введе́нїю прⷭ҇ты́ѧ бцⷣы . гла́с̾ , д҃ . пѣ́снь , а҃ . і҆рмо́съ . Ѿ=ве́рзꙋ ᲂу҆ста̀ моѧ̀ , и҆ напо́лнѧтсѧ дх҃а , и҆ сло́во ѿры́гнꙋ цр҃и цѣ мт҃ри , и҆ ꙗ҆влю́сѧ свѣ́тлѡ торжест вꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Премꙋ́дрости пречⷭ҇таѧ , тѧ̀ сокро́вище вѣ́дꙋщи , и҆ бл҃года́ть точа́щꙋ стрꙋю̀ при́ сно текꙋ́щꙋю , разꙋ́мныѧ прошꙋ́ти ка́п ли . ѡ҆дождѝ влⷣчце воспѣва́ти тѧ прⷭ҇но .

~Превы́шши пречⷭ҇таѧ нб҃съ бы́вши , цр҃ковь и҆ пола́та , в̾ хра́мъ бж҃їи возло жи́сѧ . томꙋ̀ ᲂу҆гото́ватисѧ в̾ стра́нное жили́ще прише́ствїѧ є҆гѡ̀ .

=сла́ва . С=вѣ́тъ восїѧ́вши бцⷣа бл҃года́ти , всѧ̀ просвѣща́ющїи . совокꙋпѝ пресвѣ́т лое є҆ѧ̀ ᲂу҆краси́ти торжество̀ пѣ́сньми , к̾ не́й стеце́мсѧ .

=и҆ нн҃ѣ . Д=ве́рь сла́внаѧ , по́мыслы непро ходи́ма , две́ри ѿве́рзши хра́ма бж҃їѧ , ны́нѣ повелѣва́етъ на́мъ вше́дшимъ , бжⷭ҇твеныхъ є҆ѧ̀ чюде́съ наслади́тисѧ .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ к̾ тебѣ̀ при бѣга́емъ , ꙗ҆́кѡ к̾ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Т=воѧ̀ пѣвцы̀ бцⷣе , жи вы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ в̾ бжⷭ҇твеннѣй ти сла́вѣ , вѣнце́мъ сла́вы сподо́би .

~Невѣстокраси́тель дне́сь ꙗ҆ви́сѧ , кра́сныи дв҃ыѧ хра́мъ и҆ черто́гъ , прїе́млетъ ѡ҆дш҃евле́ныи черто́гъ бж҃їи , чⷭ҇тꙋю , и҆ не поро́чнꙋю , и҆ свѣтлѣ́йшꙋю всеѧ̀ тва́ри .

~Дв҃дъ пред̾начина́етъ ликова́нїе , и҆гра́етъ и҆ ликоствꙋ́етъ с̾ на́ми , и҆ цр҃цꙋ зове́тъ тѧ ᲂу҆кра́шенꙋ пречⷭ҇таѧ . пред̾стоѧ́щꙋ че́стнѡ въ цр҃кви цр҃ѧ и҆ бг҃а .

=сла́ва . И҆=з̾ неѧ́ же престꙋпле́нїе произы́ де дре́вле ро́дꙋ чл҃ческомꙋ , и҆з̾тоѧ̀ и҆спра вле́нїе и҆ нетлѣ́нїе грѧде́тъ . бцⷣа дне́сь приводи́ма в̾ до́мъ бж҃їи .

=и҆ ны́нѣ . И҆=гра́ютъ а҆́гг҃льскаѧ во́инства , и҆ всѣ́хъ чл҃къ мно́жество . и҆ пред̾ лице́мъ пречⷭ҇таѧ пред̾текꙋ́тъ ти дне́сь , свѣщѝ носѧ́ще зовꙋ́тъ вели́чествїѧ твоѧ̀ в̾ домꙋ̀ бж҃їи .

=сѣда́ленъ . гла́съ , д҃ . Н=епоро́чнаѧ а҆́гница и҆ нескве́рныи черто́гъ , в̾ до́мъ бж҃їи бцⷣа марїа́мъ с̾ весе́лїемъ вво́дитсѧ пресла́ внѡ . ю҆́же а҆́гг҃ли бж҃їи дароносѧ́ще вѣ́рнѡ , и҆ всѝ вѣ́рнїи ᲂу҆бл҃жа́ютъ прⷭ҇нѡ . и҆ бл҃года́рствено пою́тъ є҆́й непреста́нно велегла́сно , на́шѧ сла́ва и҆ спасе́нїе ты̀ є҆сѝ пренепоро́чнаѧ .

=пѣ́снь , д҃ . і҆рмо́съ . Н=еи҆зслѣ́дномꙋ бж҃їю совѣ́тꙋ , є҆́же ѿ дв҃ы воплоще́нїе тебѐ вы́шнѧгѡ , проро́къ а҆вва́кꙋмъ дивѧ́сѧ вопїѧ́ше , сла́ва си́лѣ твое́й гдⷭ҇и .

~Две́рь непроходи́мꙋю бж҃їи до́мъ прїе́м лѧ дне́сь , ᲂу҆ста́ви всѐ слꙋже́нїе зако́н ное . ꙗ҆́кѡ вои́стинꙋ ꙗ҆ви́сѧ зовы́и сꙋ́ щымъ и҆́же на землѝ и҆́стина .

~Гора̀ ѡ҆сѣнѧ́емаѧ , ю҆́же прови́дѣвъ дре́ вле а҆вва́кꙋмъ , проповѣ́да внꙋ́трь вмѣ сти́вшꙋсѧ въ незаходи́мыхъ хра́ма , до бродѣ́тели процвѣ́тши , и҆ покрыва́етъ концы̀ .

=сла́ва . В=и́дѣвши пресла́внаѧ всѧ̀ землѧ̀ стра́нныѧ же и҆ ди́вныѧ ве́щи , ка́кѡ дв҃аѧ ѿ а҆́гг҃ла пи́щꙋ прїе́млющи , и҆ ѻ҆́бразы смотре́нїѧ прїе́млетъ .

=и҆ ны́нѣ . Ц=р҃ковь и҆ пола́та и҆ нб҃о ѡ҆дш҃е вле́ное ꙗ҆́вльшисѧ бг҃оневѣ́стнаѧ цр҃е́ва , въ цр҃ковь зако́ннꙋю приводи́ма дне́сь , томꙋ̀ соблюда́ема пречⷭ҇таѧ .

=пѣ́снь , є҃ . і҆рмо́съ . О=у҆диви́шасѧ всѧ́че скаѧ , ѡ҆ бжⷭ҇твеннѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ родила̀ є҆сѝ без̾лѣ́тнагѡ сн҃а , всѣ́мъ воспѣва́ющымъ тѧ̀ мі́ръ подава́юща .

~Ѡ҆сщ҃е́нїе сла́вное , и҆ сщ҃е́нное приноше́ нїе дне́сь пречⷭ҇таѧ дв҃о возложи́сѧ въ цр҃ковь бж҃їю , всѣ́хъ цр҃е́ви и҆ бг҃ꙋ на́шемꙋ . є҆ди́номꙋ в̾ жили́ще соблю да́ема , ꙗ҆́коже вѣ́сть са́мъ .

~Добро́тꙋ пречⷭ҇таѧ дш҃и твоеѧ̀ зрѧ̀ нѣ́ когда , вѣ́рою заха́рїѧ возопѝ , ты̀ є҆сѝ и҆збавле́нїе . ты̀ є҆сѝ всѣ́хъ ра́дость . ты̀ є҆сѝ воз̾дви́женїе на́ше . є҆ю́же невмѣ сти́мыи вмѣща́емь ꙗ҆влѧ́етсѧ .

=сла́ва . ѽ= вы́ше ᲂу҆ма̀ чюде́съ твои́хъ пре чⷭ҇таѧ , стра́нное твоѐ ржⷭ҇тво̀ сꙋ́ще . стра́ ненъ ѻ҆́бразъ и҆́же возвраще́нїѧ твоего̀ . стра́нна и҆ пресла́вна твоѧ̀ бг҃оневѣ́сто всѧ̀ , и҆ человѣ́кѡмъ несказа́нна .

=и҆ ны́нѣ . С=вѣ́щникъ многосвѣ́тлыи сꙋ́щи бг҃оневѣ́стнаѧ , дне́сь восїѧ́вши в̾ домꙋ̀ гдⷭ҇ни . и҆ ѡ҆зарѧ́еши на́съ чⷭ҇тны́ми дарова́нїи чⷭ҇таѧ , тебѐ ѡ҆дари́вшаго бцⷣе препѣ́таѧ .

=пѣ́снь , ѕ҃ . і҆рмо́съ . Б=жⷭ҇твеное сѐ и҆ все чⷭ҇тно́е соверша́юще пра́зднество , бг҃омꙋ́ дрїи бж҃їѧ мт҃ре , прїиди́те рꙋка́ми во спле́щемъ , ѿ неѧ̀ ро́ждьшагосѧ вѣ́рою сла́вѧще .

~Всѧ́ческаѧ носѧ́и глаго́ломъ , моли́твы пра́ведных̾ ᲂу҆слы́ша . тѣ́мже непло́днѣй разрѣшѝ болѣ́знь ꙗ҆́кѡ бл҃гоꙋтро́бенъ , ра́дости вино́внꙋю си́мъ да́рꙋетъ .

~Сказа́ти хотѧ̀ гдⷭ҇ь ꙗ҆зы́комъ є҆гѡ̀ спа се́нїе , неи҆скꙋсобра́чнꙋю ны́нѣ ѿ чело вѣ́къ взѧ́тъ , примире́нїѧ зна́менїѧ и҆ ѡ҆бновле́нїѧ .

=сла́ва . Ꙗ҆́=кѡ до́мъ сꙋ́щи бл҃года́ти , в̾ не́мъ же сокро́вища лежа́тъ неи҆зрече́н нагѡ бж҃їѧ смотре́нїѧ , пречⷭ҇таѧ въ цр҃кви причасти́сѧ , нетлѣ́нныѧ пи́щи .

=и҆ нн҃ѣ . О=у҆вѧзе́нїе тѧ црⷭ҇кое , прїе́мши цр҃кви бг҃оневѣ́стнаѧ . и҆ просвѣща́шесѧ , и҆ постꙋпа́ше бо́льшими , пред̾рече́нныхъ зрѧ̀ на тебѣ̀ сбытїѐ .

=конда́къ . гла́съ , д҃ . П=речи́стаѧ цр҃кви сп҃сова , многочестны́и черто́гъ дв҃ца , сщ҃е́нное сокро́вище сла́вы бж҃їѧ , дне́сь вво́дитсѧ в̾ до́мъ гдⷭ҇нь , бл҃года́ть совво дѧ́щи дх҃омъ бжⷭ҇твенымъ . ю҆́же пою́тъ а҆́гг҃ли бж҃їи , та̀ є҆́сть сѣ́нь нбⷭ҇наѧ .

=и҆́кос̾ . Н=еи҆зрече́нныхъ бж҃їихъ , и҆ бжⷭ҇тве ныхъ та́инъ , зрѧ̀ въ дв҃ѣй бл҃года́ть ꙗ҆влѧ́емꙋю , и҆сполнѧ́емꙋ ꙗ҆́вственѡ , ра́дꙋюсѧ . и҆ ѻ҆́бразъ разꙋмѣ́ти недоꙋмѣ́ юсѧ , стра́нныи и҆ неи҆зрече́нныи , ка́кѡ и҆збра́ннаѧ чи́стаѧ , є҆ди́на ꙗ҆ви́сѧ па́че всеѧ̀ тва́ри ви́димыѧ и҆ разꙋмѣва́емыѧ . тѣ́мже восхвали́ти хощꙋ̀ сїю̀ , ᲂу҆дивлѧ́ юсѧ ѕѣлѡ̀ , ᲂу҆мо́мъ же и҆ сло́вомъ . ѡ҆ба́че дерза́ю и҆ проповѣ́даю и҆ велича́ю , та̀ є҆́сть сѣ́нь нбⷭ҇наѧ .

=пѣ́снь , з҃ . і҆рмо́съ . Н=епослꙋжи́ша тва́ри бг҃омꙋ́дрїи па́че зижди́телѧ , но ѻ҆́гнен ное преще́нїе , мꙋ́жески попра́вше ра́до вахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

~Сѐ дне́сь восїѧ̀ конце́мъ весна̀ ра́достнаѧ , просвѣща́ѧ на́шѧ дш҃ѧ и҆ помышле́нїѧ , и҆ ᲂу҆́мъ бл҃года́тїю , торже ство̀ бцⷣы дне́сь та́йнѡ спра́здновати .

~Да́ры да но́сѧтъ дне́сь всѧ́ческаѧ цр҃це и҆ мт҃ри бж҃їи , нб҃о и҆ землѧ̀ , и҆ а҆́гг҃льстїи чи́нове , и҆ землены́хъ мно́жество . и҆ да вопїю́тъ въ цр҃кви , пред̾грѧде́тъ ра́дость и҆ и҆збавле́нїе .

=сла́ва . П=иса́нїе ми́мѡ течѐ , и҆ и҆счезѐ за ко́нъ ꙗ҆́коже сѣ́нь , и҆ бл҃года́тныѧ зарѝ восїѧ́ша , в̾ цр҃ковь бж҃їю вше́дши тебѐ дв҃о мт҃и чⷭ҇таѧ , в̾ не́й бл҃гослове́наѧ .

=и҆ ны́нѣ . П=овинꙋ́сѧ ржⷭ҇твꙋ̀ твоемꙋ̀ пре чⷭ҇таѧ , ꙗ҆́кѡ творцꙋ̀ и҆ бг҃ꙋ , нб҃о и҆ землѧ̀ и҆ преиспо́днѧѧ . и҆ всѧ́къ ꙗ҆зы́къ земле ны́хъ и҆сповѣ́даетъ , ꙗ҆́кѡ гдⷭ҇ь ꙗ҆ви́сѧ сп҃съ дш҃а́мъ на́шимъ .

=пѣ́снь , и҃ . і҆рмо́съ . С=лы́ши ѻ҆трокови́це дв҃це чⷭ҇таѧ , да рече́тъ ᲂу҆́бѡ гаврїи́лъ , совѣ́тъ вы́шнѧгѡ дре́вле и҆́стинныи . бꙋ́ди на прїѧ́тїе гото́ва бг҃ꙋ , тобо́ю бо невмѣсти́мыи с̾ чл҃ки поживе́тъ . тѣ́мъ и҆ ра́дꙋѧсѧ вопїю̀ , да бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

~Пречⷭ҇тꙋю цр҃ковь в̾ до́мъ бж҃їи , приводѧ́ щи а҆́нна дре́вле , и҆ вопїю́щи с̾вѣ́рою речѐ ко сщ҃е́нникꙋ . ча́до ѿ́ бг҃а да́ное мнѣ̀ , прїе́мъ нн҃ѣ введѝ в̾ цр҃квь зижди́телѧ своегѡ̀ , и҆ ра́дꙋѧсѧ по́й є҆мꙋ̀ , бл҃гослови́ те всѧ̀ дѣ́ла гдⷭ҇нѧ гдⷭ҇а и҆ превозноси́те є҆гѡ̀ во́ вѣки . ~Речѐ ви́дѣвъ ко а҆́ннѣ дре́вле дх҃омъ заха́рїѧ , животꙋ̀ мт҃рь вво́диши и҆́стиннꙋю , ю҆́же свѣ́тло пррⷪ҇цы бж҃їи бцⷣꙋ проповѣ́даша , и҆ ка́кѡ цр҃квь вмѣсти́тъ ю҆̀ ; тѣ́мже чюде́снѡ вопїю̀ , бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

~Раба̀ бж҃їѧ бы́хъ а҆́зъ , ѿвѣща̀ а҆́нна є҆мꙋ̀ , призыва́ющи сегѡ̀ вѣ́рою и҆ моли́ твою , прїѧ́ти моеѧ̀ болѣ́зни пло́дъ . по прїѧ́тїю же рожде́ннꙋю привестѝ да́вше мꙋ ю҆̀ . сегѡ̀ ра́ди зовꙋ̀ є҆мꙋ̀ , бл҃госло ви́те всѧ̀ дѣ́ла гдⷭ҇нѧ гдⷭ҇а , и҆ превозно си́те є҆гѡ̀ во́ вѣки . ~Зако́нно вои́стинꙋ дѣ́ло є҆́сть , сщ҃е́нникъ речѐ є҆́й . стра́ннꙋ же всѧ́ческꙋю ве́щь разꙋмѣ́ю , зрѧ̀ при води́мꙋю в̾ до́мъ бж҃їи , пресла́вно прево сходѧ́щꙋ ст҃а́ѧ бл҃года́тїю . тѣ́мже и҆ ра́дꙋѧсѧ вопїю̀ , блгⷭ҇ви́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

=сла́ва . В=озмога́ю речѐ а҆́нна є҆мꙋ̀ , внꙋ ша́ющи ꙗ҆́же гл҃еши . разꙋмѣ́хъ бо сїѧ̀ дх҃омъ бж҃їимъ , и҆ ꙗ҆́снѡ ꙗ҆́же ѡ҆ дв҃ѣ проповѣ́да . прїе́мли ᲂу҆́бѡ пречⷭ҇тꙋю въ цр҃ковь созда́телѧ своегѡ̀ . и҆ ра́дꙋѧсѧ зовѝ є҆мꙋ̀ , бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

=и҆ ны́нѣ . С=вѣтоно́сна на́мъ вже́гшисѧ свѣща̀ , возопѝ сщ҃е́нникъ , ра́дость вели́кꙋ свѣтѧ́щи во́ храмѣ . дш҃и пррⷪ҇че скїѧ сра́дꙋйтесѧ мнѣ̀ , ꙗ҆́кѡ пресла́внаѧ зрѧ́ще соверша́ема в̾ домꙋ̀ бж҃їи . и҆ во зопі́йте прⷭ҇нѡ , блгⷭ҇ви́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . Ꙗ҆́=кѡ ѡ҆ дш҃е́внѣмъ бж҃їи кїѡ́тѣ , да неко́снетсѧ ника́коже рꙋка̀ невѣ́рныхъ . ᲂу҆ста́ же вѣ́рныхъ бцⷣѣ немо́лчнѡ , гла́съ а҆́гг҃лѡвъ воспѣва́ютъ , ра́достїю вопїю́ще , ра́дꙋйсѧ ѡ҆бра́дован наѧ гдⷭ҇ь с̾ тобо́ю .

~Ꙗ҆́кѡ пресвѣ́тлꙋю бцⷣе чи́стаѧ , дш҃и чистоты̀ и҆мꙋ́щи добро́тꙋ , бл҃года́тїю бж҃їею и҆сполнѧ́ема с̾ нб҃сѐ , свѣ́томъ при сносꙋ́щнымъ просвѣща́еши всегда̀ , с̾ ве се́лїемъ вопїю́щихъ . вои́стинꙋ вы́шши всѣ́хъ є҆сѝ дв҃о чⷭ҇таѧ . ~Прелѣта́етъ бцⷣе чⷭ҇таѧ , чю́до твоѐ си́лою слове́съ . тѣ́ло бо в̾ тебѐ разꙋмѣ́ю па́че сло́ва , тече́нїѧ грѣхо́внагѡ непрїѧ́тнѡ . тѣ́мже бл҃го да́рственѡ вопїю́ ти , вои́стинꙋ бо́льши всѣ́хъ є҆сѝ дв҃о чи́стаѧ .

~Пресла́внѡ проѡбразова́ше чⷭ҇таѧ зако́ на тѧ̀ сѣ́нь , и҆ бжⷭ҇твенаѧ рꙋ́чка , ди́в ныи ковче́гъ , и҆ катапета́зма и҆ же́злъ . цр҃ковь неразрꙋши́мꙋ , и҆ две́рь бж҃їю , тѣ́мже наꙋча́ютъ тебѣ̀ зва́ти , вои́сти нꙋ вы́шши всѣ́хъ є҆сѝ дв҃о чⷭ҇таѧ . ~Поѧ̀ тебѣ̀ провозглаша́ше дв҃дъ , дще́рь тѧ гл҃ѧ цр҃е́вꙋ . красото́ю добродѣ́телей , ѡ҆деснꙋ́ю пред̾стоѧ́щꙋ ви́дѣвъ тѧ̀ бг҃а преиспещре́нꙋ . тѣ́мже проро́чествꙋѧ вопїѧ́ше , вои́стинꙋ бо́льши всѣ́хъ є҆сѝ дв҃о чи́стаѧ .

=сла́ва . Б=г҃опрїѧ́тнꙋ пред̾зрѧ̀ соло́мѡнъ , проповѣ́да тѧ̀ ѻ҆́дръ цр҃е́въ . живы́и и҆сто́чникъ запечатлѣ́нъ бцⷣе . и҆з̾ него́ же немꙋ́тнаѧ на́мъ произы́де вода̀ , вѣ́рою вопїю́щымъ . вои́стинꙋ вы́шши є҆сѝ всѣ́хъ дв҃о чи́стаѧ .

=и҆ ны́нѣ . П=одае́ши дарова́ней твои́хъ , тишинꙋ̀ бцⷣе дш҃а́мъ на́шимъ , точа́щи живо́тъ тебѐ чтꙋ́щымъ по́ долгꙋ . ты̀ застꙋпа́еши , и҆ спаса́еши , и҆ покрыва́е ши , и҆ соблюда́еши вопи́ти ти , ра́дꙋйсѧ спасе́нїю вина̀ ро́дꙋ на́шемꙋ .

=задосто́йник̾ : В=елича́й дш҃е моѧ̀ , приве де́ннꙋю в̾ цр҃квь гдⷭ҇ню , и҆ бл҃гослове́ннꙋю рꙋка́ма і҆єре́овыма . ~А҆́гг҃ли введе́нїе пре чⷭ҇тыѧ , зрѧ́ще ᲂу҆диви́шасѧ , ка́кѡ дв҃аѧ вхо́дитъ , во ст҃а́ѧ ст҃ы́хъ .

~Ꙗ҆́кѡ ѡ҆ дш҃е́внѣмъ бж҃їи кїѡ́тѣ , да неко́снетсѧ ника́коже рꙋка̀ невѣ́рныхъ . ᲂу҆ста́ же вѣ́рных̾ бцⷣѣ немо́лчно , гла́съ а҆́гг҃лѡвъ воспѣва́ютъ , ра́достїю вопїю́ ще , ра́дꙋйсѧ ѡ҆бра́дованнаѧ гдⷭ҇ь съ тобо́ю =[покло́н̾ до землѝ].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́го и҆ сла́внаго є҆ѧ̀ введе́нїѧ , и҆ всѣ́хъ ра́ди ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

