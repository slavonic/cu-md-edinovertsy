<document xmlns="http://www.ponomar.net/culiturgical">
<p>Т<red>ропа́рь, мч҃нкꙋ ᲂу҆а́рꙋ. гла́съ, д҃.</red></p>

<p><red>М</red>ч҃нкъ тво́й гдⷭ҇и ᲂу҆а́ръ, во страда́нїи свое́мъ вѣне́цъ прїѧ́тъ нетлѣ́нныи ѿ тебѐ бг҃а на́шегѡ. и҆мѣ́ѧ бо крѣ́пость твою̀ непобѣди́мꙋю, мꙋча́щихъ ᲂу҆праз днѝ, и҆ сокрꙋшѝ бѣсо́мъ немощна́ѧ шата́нїѧ. тогѡ̀ мл҃твами хрⷭ҇тѐ бж҃е спасѝ  дш҃ѧ  на́шѧ.</p>

<p><red>и҆́н̾, тропа́рь. В</red>о́инствомъ ст҃ы́хъ стрⷭ҇то те́рпецъ стра́ждꙋщихъ зако́ннѣ, зрѧ̀ ѻ҆́нѣхъ, показа́лъ є҆сѝ мꙋ́жески крѣ́по сть свою̀. и҆ ᲂу҆стреми́всѧ на́ страсть во́лею, и҆ ᲂу҆́мрети вожделѣ̀ за хрⷭ҇та̀. и҆́же прїѧ́лъ є҆сѝ по́честь побѣ́ды твоегѡ̀ страда́нїѧ ᲂу҆а́ре, молѝ спасти́сѧ дш҃а́мъ на́шимъ.</p>

<p><red>сла́ва, и҆ ны́нѣ, боⷢ҇. И҆́</red>же ѿ́ вѣка ᲂу҆тае́н ное, и҆ а҆́гг҃лѡмъ несвѣ́домое та́инство, тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ. и҆ крⷭ҇тъ во́лею на́съ ра́ди воспрїе́мъ, и҆́мъ же воскр҃сѝ первозда́ннаго, и҆ спасѐ ѿ сме́рти  дш҃ѧ  на́шѧ.</p>

<p>К<red>ано́н̾. гла́съ, ѕ҃. пѣ́снь, а҃. і҆рмоⷭ҇. Ꙗ҆́</red>кѡ по́ сꙋхꙋ ходи́въ і҆и҃ль, по бе́зднѣ стопа́ ми, гони́телѧ фараѡ́на ви́дѧ пото плѧ́ема, бг҃ꙋ побѣ́днꙋю пѣ́снь пое́мъ вопїѧ́ше.</p>

<p><red>запѣ́в̾: С</red>т҃ы́и мч҃нче ᲂу҆а́ре, молѝ бг҃а ѡ҆ на́съ <red>[покло́н̾].</red></p>

<p><red>Ꙗ҆</red>ви́сѧ на высотѣ̀ хрⷭ҇то́вы цр҃кви ст҃е, ꙗ҆́кѡ сл҃нце свѣ́тлое. ѡ҆блиста́нїемъ про свѣща́ѧ свои́хъ боре́нїи бл҃же́нне зем на́ѧ  и҆сполне́нїѧ.</p>

<p><red>Б</red>жⷭ҇твеныѧ любвѐ всебл҃же́нне ѡ҆бъѧ́тъ сла́дкимъ раче́нїемъ, ѿве́ржесѧ себѐ, ко всѧ́кой мꙋ́цѣ плотьско́й ᲂу҆стреми́сѧ, крѣ́пкѡ  подвиза́всѧ.</p>

<p><red>сла́ва. С</red>мы́сленѡ бжⷭ҇твеныхъ подви́ж никъ ю҆́зами свѧза́въ себѐ стрⷭ҇тоте́рпче. и҆ ле́стныѧ разорѝ ю҆́зы, крѣ́пкимъ тер пѣ́нїемъ  мно́гихъ  мꙋ́къ.</p>

<p><red>и҆ ны́нѣ, боⷢ҇. П</red>ресꙋ́щественое сло́во, въ твое́мъ чре́вѣ па́че сло́ва всели́сѧ, и҆ ро́ ждьсѧ бг҃олѣ́пнѡ, мꙋ́ченическїѧ ли́ки чи́стаѧ прїѧ́лъ є҆́сть. с̾ни́ми же пѣсно сло́вимъ  тѧ̀.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и мч҃нче ᲂу҆а́ре, ꙗ҆́кѡ всѝ по́ бз҃ѣ къ тебѣ̀ прибѣга́емъ, ты́ бо мо́лиши ѡ҆ на́съ  хрⷭ҇та̀  бг҃а  на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. Н</red>ѣ́сть ст҃а ꙗ҆́коже ты̀, гдⷭ҇и бж҃е мо́й, вознесы́и ро́гъ вѣ́рныхъ си бл҃же, и҆ ᲂу҆тве́рждь и҆́хъ на ка́мени и҆сповѣ́данїѧ  тѝ.</p>

<p><red>В</red>ни́де ра́зꙋмомъ крѣ́пкимъ в̾ мꙋ́жест веныѧ по́двиги, ᲂу҆тве́рждьсѧ наде́ждею бꙋ́дꙋщихъ бл҃гъ, и҆ мꙋ́ченикъ хрⷭ҇то́вѣхъ премꙋ́дрыми  бл҃же́нне  поꙋче́нїи.</p>

<p><red>В</red>о́иньство ст҃ы́хъ стрⷭ҇тоте́рпецъ, стра́ж дꙋщихъ зако́ннѣ зрѧ̀, ѻ҆́нѣхъ, пока за́лъ є҆сѝ мꙋ́жескꙋю крѣ́пость, примѣ ша́ѧсѧ многоѡ҆бра́знымъ ᲂу҆а́ре мꙋ́кам̾.</p>

<p><red>сла́ва. В</red>ъ полцѣ̀ сщ҃е́ннѣмъ ᲂу҆а́ре ꙗ҆́кѡ до́блїи во́инъ ѡ҆брѣ́тесѧ. и҆ с̾сѣ́къ мно́жество мꙋ́жествомъ меча̀ мꙋ́дре ра́тныхъ,  побѣ́дами  прославлѧ́емь.</p>

<p><red>и҆ ны́нѣ, боⷢ҇. Д</red>в҃о мт҃и бж҃їѧ, моегѡ̀ ᲂу҆ны́нїѧ глꙋбо́кꙋю тмꙋ̀, и҆ ѻ҆́блаки страсте́й, просвѣще́нїемъ є҆́же в̾ тебѣ̀ бл҃года́ти  молю́сѧ  ѿженѝ.</p>

<p><red>сѣда́ленъ. гла́съ, а҃. С</red>тра́сти честны́хъ ви́дѣвъ мч҃нкъ, и҆ тѣ́хъ лобза́въ ᲂу҆́зы, на высотꙋ̀ востечѐ свидѣ́тельства пре чю́дне. на́ древѣ бо повѣ́шенъ, ра́ны претерпѣ́лъ є҆сѝ, до́ндеже в̾ рꙋ́цѣ гдⷭ҇ни дх҃ъ  пре́далъ  є҆сѝ.</p>

<p><red>сла́ва, и҆ нн҃ѣ, боⷢ҇. Н</red>аде́жда хрⷭ҇тїѧ́нѡмъ прⷭ҇та́ѧ дв҃о, є҆го́же родила̀ є҆сѝ бг҃а па́че ᲂу҆ма̀ и҆ сло́ва, непреста́ннѡ молѝ с̾вы́ш ними си́лами, да́ти ѡ҆ставле́нїе грѣхо́в̾ на́мъ всѣ́мъ, и҆ и҆справле́нїе житїѧ̀, вѣ́рою и҆ любо́вїю при́снѡ тѧ̀ прослав лѧ́ющымъ.</p>

<p><red>пѣ́снь, д҃. і҆рмо́съ. Х</red>рⷭ҇то́съ мнѣ̀ си́ла бг҃ъ и҆ гдⷭ҇ь, чⷭ҇тна́ѧ цр҃кви бг҃олѣ́пнѡ зове́тъ вопїю́щи, ѿ со́вѣсти чи́сты ѡ҆́ гдⷭ҇ѣ пра́зднꙋющи.</p>

<p><red>С</red>т҃ы́ми тѝ ꙗ҆́звами ᲂу҆добрѧ́емь, прекра́ сенъ ꙗ҆ви́сѧ. и҆ бг҃ови ᲂу҆а́ре возлю́бленъ вѣнча́вшемꙋ тво́й ве́рхъ, достосла́вне. <red>Н</red>а крⷭ҇тѣ̀ сла́вне растѧза́емь, и҆ на землѝ простира́емь, лю́тыѧ болѣ́зни претерпѣ́лъ є҆сѝ. тѣ́мъ неболѣ́зненыи живо́тъ  наслѣ́дова  веселѧ́сѧ.</p>

<p><red>З</red>ако́ннѡ ви́дѧще бжⷭ҇твенїи мч҃нцы стра́ждꙋща тѧ̀ бл҃же́нне, терпѣ́нїѧ сло весы̀ ᲂу҆крѣплѧ́хꙋ. с̾ни́ми же стра́сти до́лгїѧ  соверши́въ,  ᲂу҆бл҃жи́лсѧ  є҆сѝ.</p>

<p><red>сла́ва. Х</red>вала́ми вѣнча́ем̾ бж҃їѧ мч҃нки, и҆́хъ же вѣнча̀ бл҃года́ть бжⷭ҇твенаѧ, бжⷭ҇твеными ᲂу҆вѧзе́нїи. низ̾ло́жшихъ вра́жїѧ  высо́каѧ  мꙋдрова́нїѧ.</p>

<p><red>и҆ ны́нѣ, боⷢ҇. Ѿ</red> ти́ны страсте́й влⷣчце воз̾ведѝ, и҆ ѿ стрⷭ҇тны́хъ помышле́нїи, чю́жа творѧ́щихъ мѧ̀ бг҃а є҆ди́ногѡ чи́стагѡ.  да  вѣ́рою  ᲂу҆бл҃жа́ю  тѧ̀.</p>

<p><red>пѣ́снь, є҃. і҆рмо́съ. Б</red>ж҃їимъ свѣ́томъ тѝ бл҃же, ᲂу҆́тренюющихъ тѝ дш҃а́ любо́вїю просвѣтѝ молю́сѧ, тѧ̀ вѣ́дѣте сло́во бж҃їе, и҆́стиннаго бг҃а, ѿ́ мрака грѣхо́ внагѡ  и҆зима́юща.</p>

<p><red>О</red>у҆крѣплѧ́ешисѧ ма́нїемъ бжⷭ҇твенымъ, и҆ неѡ҆сла́бнаѧ строга́нїѧ терпи́ши до́блимъ смы́сломъ ᲂу҆а́ре, расторга́ѧ го́рдагѡ  срⷣце  ѕло́бы  содѣ́телѧ.</p>

<p><red>С</red>ла́вныи мч҃нкъ, ви́дѧ ѿпа́дающыѧ своѧ̀ пло́ти ра́довашесѧ. вѣ́чнꙋющее ᲂу҆ма̀ свѣ́тлости, и҆ бжⷭ҇твенаѧ возда́нїѧ пред̾прозира́ѧ.</p>

<p><red>сла́ва. П</red>ою́ тѧ гдⷭ҇и бж҃е и҆ славосло́влю и҆ поклонѧ́юсѧ. бл҃ги́хъ сподоблѧ́ѧ мѧ, ᲂу҆гото́ваныхъ тебѐ воз̾лю́бльшымъ, мч҃нкъ  в̾ страда́нїи  те́плѣ  взыва́ше.</p>

<p><red>и҆ ны́нѣ, боⷢ҇. Ꙗ҆́</red>вльшисѧ херꙋви́мъ и҆ серафи́мъ ꙗ҆́кѡ вои́стинꙋ ст҃ѣ́йши пре непоро́чнаѧ. всѣ́хъ вѣ́рнѡ тѧ̀ ны́нѣ ѡ҆сщ҃а́ющихъ ѡ҆ст҃ѝ, и҆ спасѝ хода́тай ствомъ  тѝ.</p>

<p><red>пѣ́снь, ѕ҃. і҆рмо́съ. Ж</red>ите́йскагѡ мо́рѧ воздвиза́ема зрѧ̀ напа́стей бꙋ́рею, в̾ ти́хо приста́нище прите́къ вопїю́ ти, воз̾ведѝ ѿ тлѝ живо́тъ мо́й много ми́лостиве.</p>

<p><red>Г</red>л҃ъ небре́глъ є҆сѝ без̾зако́ннагѡ врага̀. и҆ пла́мы претерпѣ́лъ є҆сѝ нестерпи́мых̾ болѣ́зней терпѣли́внѡ, многостра да́льне ᲂу҆а́ре, моле́бниче ѡ҆ хва́лѧщихъ тѧ̀.</p>

<p><red>Н</red>е преста́ше мꙋчи́тель безꙋ́мныи ра́на ми неми́лостивнѡ сдроблѧ́ѧ тѧ̀, до́ндеже в̾ рꙋ́цѣ бж҃їи ст҃ꙋ́ю тѝ дш҃ꙋ пре́ далъ є҆сѝ, добро́тами просвѣ́щьшꙋсѧ по́двигъ  твои́хъ.</p>

<p><red>сла́ва. В</red>оз̾дви́жесѧ подо́бѧсѧ на́ древѣ хрⷭ҇тꙋ̀, и҆ на то́мъ ви́сѧ твою̀ дш҃ꙋ пре́ далъ є҆сѝ бг҃ꙋ, тѧ̀ вѣнчава́ющꙋ стрⷭ҇то те́рпче,  зако́ннѡ  доблествова́вша.</p>

<p><red>и҆ ны́нѣ, боⷢ҇. Ѡ҆</red>кормѝ влⷣчце в̾ пꙋчи́нѣ лю́тыхъ ѡ҆бꙋрева́емꙋю всегда̀ ᲂу҆бо́гꙋю дш҃ꙋ мою̀, и҆ къ ти́хомꙋ приста́нищꙋ напра́ви, несꙋмѣ́нномъ ра́зꙋмомъ тѧ̀ ᲂу҆блажа́ющꙋ.</p>

<p><red>конда́къ. гла́съ, д҃. Х</red>рⷭ҇тꙋ̀ послѣ́дꙋѧ мч҃нче ᲂу҆а́ре тогѡ̀ и҆спи́въ ча́шꙋ, и҆ мꙋче́нїѧ вѣнце́м̾ ᲂу҆вѧзе́сѧ. и҆ со а҆́гг҃лы ликоствꙋ́ѧ, молѝ непреста́ннѡ за дш҃ѧ на́шѧ.</p>

<p><red>и҆́косъ. П</red>ѣ́нїе ми да́рꙋй бж҃е мо́й, во спѣва́ти и҆ глаго́лати, и҆ почита́ти по́д виги страстоте́рпца твоегѡ̀ и҆ мч҃нка, ꙗ҆́кѡ да бл҃госочета́ннѡ восхвалю̀ до́б лѧго во страда́нїи ᲂу҆а́ра, побѣди́телѧ в̾ страстѣ́хъ бы́вша всегда̀, вели́кагѡ во бл҃гоче́стїи, и҆ в̾ ли́цѣ мч҃нкъ восїѧ́в шаго. въ ни́х̾же пое́тъ непреста́ннѡ хрⷭ҇та̀, со мно́жествомъ а҆́гг҃льскимъ пре мꙋ́дрыи, прїе́млѧ свы́ше бжⷭ҇твеное ѡ҆сїѧ́нїе, и҆ молѧ̀ непреста́ннѡ ѡ҆ всѣ́хъ на́съ.</p>

<p><red>пѣ́снь, з҃. і҆рмо́съ. Х</red>ладода́тельнꙋ ᲂу҆́бѡ пе́щь сотворѝ а҆́гг҃лъ, прпⷣбнымъ дѣ́темъ, халдѣ́и же ѡ҆палѝ велѣ́нїемъ бж҃їимъ. мꙋчи́телѧ ᲂу҆вѣща̀ вопи́ти, бл҃гослове́нъ  бг҃ъ  ѻ҆ц҃ъ  на́шихъ.</p>

<p><red>П</red>росвѣщена́ тѧ по́двигъ приложе́нїем̾, предо́браѧ клеѡпа́тра ᲂу҆а́ре, скꙋ́тала є҆́сть ѡ҆брѣ́тши сла́вꙋ тобо́ю вѣ́ры досто́йнꙋ ꙗ҆́вѣ. ю҆́же показа̀ те́плѣ въ твоѐ  сконча́нїе.</p>

<p><red>И҆</red>злива́ющи на тѧ̀ сле́зы, и҆ мѵ́ромъ честны́мъ пома́зающи, сокрыва́етъ тѧ̀ под̾ земле́ю всечестна́ѧ жена̀, погре́б шаго пре́лесть лꙋка́вꙋю, и҆ гро́бными блиста́нїи  просвѣща́юща  на́съ.</p>

<p><red>сла́ва. Н</red>епрестаа́ше прпⷣбне ᲂу҆гожда́ющи тебѣ̀ хрⷭ҇то́вꙋ ᲂу҆го́дникꙋ приснопа́мѧт наѧ, до́ндеже ꙗ҆ви́сѧ хода́тай є҆́й мꙋ́дре црⷭ҇твꙋ нбⷭ҇номꙋ. є҆мꙋ́же сподо́бисѧ то бо́ю  съ  воз̾лю́бленымъ  свои́мъ.</p>

<p><red>и҆ ны́нѣ, боⷢ҇. С</red>окрꙋше́на мѧ без̾чи́сле ными согрѣше́нїи дв҃о, хода́тайствомъ тѝ ѡ҆бновѝ, ᲂу҆врачꙋ́ющи мѝ дш҃ꙋ, и҆ сло́во подаю́щи вопи́ти, бл҃гослове́на ꙗ҆́же  бг҃а  пло́тїю  поро́ждьши.</p>

<p><red>пѣ́снь, и҃. і҆рмо́съ. И҆</red>з̾ пла́мени ст҃ы́мъ ро́сꙋ и҆сточѝ, а҆ пра́веднагѡ же́ртвꙋ и҆ во́ды попалѝ, всѧ́ бо твори́ши хрⷭ҇тѐ, є҆ли́ко хо́щеши, тѣ́мъ тѧ превозно́ симъ  гдⷭ҇а  во́  вѣки.</p>

<p><red>М</red>т҃рьскихъ послꙋ́шавъ мч҃нче моле́бъ, нбⷭ҇номꙋ во́иньствꙋ свѣ́тлѡ во́инь ствꙋѧ. ѻ҆́трока честна́гѡ не ѿве́ржена показа́лъ бл҃госла́вна, неи҆зрече́ннымъ млрⷭ҇дїемъ.</p>

<p><red>Ѿ</red> є҆гѵ́пта тѧ̀ бога́тство, ꙗ҆́кѡ много цѣ́нное принесѐ мч҃нче, раз̾бога́тѧщи многоцѣ́нными дармѝ клеѡпа́тра цѣле́нїи всю̀ палести́нꙋ, любо́вїю тѧ̀ почита́ющꙋ.</p>

<p><red>сла́ва. В</red>еселѧ́сѧ по́двиги своѧ̀ совер ши́лъ є҆сѝ, во́ине до́блїи вседержи́телѧ, и҆ ꙗ҆́кѡ побѣди́тель ѿ негѡ̀ вѣнча́сѧ, ᲂу҆а́ре всеблаже́нне мч҃нкѡмъ вели́каѧ сла́во.</p>

<p><red>и҆ ны́нѣ, боⷢ҇. Г</red>рѣхѝ прилага́ю на согрѣ ше́нїѧ, и҆ бꙋ́дꙋщагѡ не бою́сѧ стра́ш нагѡ сꙋда̀, побѣдѝ чи́стаѧ дш҃и моеѧ̀ ѡ҆слѣпле́нїе, и҆ молбо́ю твое́ю воз̾вра ти́вши  мѧ  спасѝ.</p>

<p><red>пѣ́снь, ѳ҃. і҆рмо́съ. Б</red>г҃а чл҃кѡмъ неꙋдо́бь ви́дѣти, на́ньже несмѣ́ютъ чи́ни а҆́гг҃льстїи зрѣ́ти. тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно, є҆го́же велича́юще, съ нбⷭ҇ными вѡ́и тѧ̀ велича́емъ.</p>

<p><red>К</red>рѣ́пость низ̾ложи́лъ є҆сѝ ратобо́рца, в̾ бж҃їю ꙗ҆́вѣ си́лꙋ ѡ҆бо́лксѧ страда́лче до́блїи ᲂу҆а́ре. тѣ́мъ тѧ̀ хва́лимъ, и҆сцѣ ле́нїѧ нескꙋ́днѡ ѿ твои́хъ моще́й вѣ́рнѡ почерпа́юще.</p>

<p><red>Ꙗ҆́</red>кѡ свѣ́тъ ꙗ҆́кѡ ᲂу҆́тро, ꙗ҆́кѡ вели́кое сл҃нце в̾ землены́ѧ простре́сѧ па́мѧть твоѧ̀ концы̀. свѣтоно́сными просвѣща́ ющи сїѧ́ньми твои́хъ чⷭ҇тны́хъ по́двигъ всѣ́хъ прехва́лне. и҆ мра́къ серде́чныи ѿгонѧ́щи.</p>

<p><red>С</red>ъ тобо́ю сїѧ́юща ви́дѣвши сла́вою мно́гою своегѡ̀ сн҃а чадолюби́ваѧ, всѣ́х̾ бг҃а величаа́ше. тебе́же прилѣ́жнѡ мч҃нче сла́витъ вели́ка застꙋ́пника, ꙗ҆́вьственѡ  ѡ҆бога́тившисѧ.</p>

<p><red>сла́ва. З</red>емлѧ̀, на не́йже терпѣли́вое тѣ́ло твоѐ мꙋ́дре лежи́тъ, бжⷭ҇твенѣ ѡ҆ст҃и́сѧ. но да́ждь мл҃твами тѝ на́мъ разрѣше́нїе прегрѣше́нїи, житїю̀ и҆спра вле́нїе ᲂу҆а́ре, и҆ всѣ́мъ неᲂу҆добе́знымъ и҆збавле́нїе.</p>

<p><red>и҆ ны́нѣ, боⷢ҇. Ꙗ҆́</red>вльсѧ дв҃о и҆з̾ тебѐ гдⷭ҇ь свѣ́тлагѡ ѻ҆́блака, є҆гѵ́петскїѧ кꙋми́ры всѧ́ческой па́гꙋбѣ преда́стъ. мно́жес твомъ же стрⷭ҇тоте́рпецъ сегѡ̀ сподо́би, терпѣ́ти подо́бѧщихсѧ честна́ѧ є҆гѡ̀ страда́нїѧ.</p>

<p><red>ѿпꙋ́стъ:  Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ прпⷣбных̾</p>

<p>и҆ бг҃оно́сныхъ ѻ҆ц҃ъ на́шихъ, и҆</p>

<p>ст҃а́го мч҃нка ᲂу҆а́ра, и҆ всѣ́хъ</p>

<p>ст҃ы́хъ, поми́лꙋй и҆ спасѝ</p>

<p>на́съ, ꙗ҆́кѡ бл҃гъ и҆</p>

<p>чл҃колю́бецъ.</p>

</document>