<document xmlns="http://www.ponomar.net/culiturgical">
<p>Т<red>ропа́рь, григо́рїю бг҃осло́вꙋ. гла́съ, а҃.</red></p>

<p><red>П</red>а́стырьскїи со́пль бг҃осло́вїѧ твоегѡ̀, виті́йскїѧ побѣдѝ трꙋбы̀, ꙗ҆́кѡ глꙋби ны̀ дх҃а и҆зыска́вшꙋ, и҆ добро́ты вѣща́ нїѧ приложи́шатисѧ, но молѝ хрⷭ҇та̀ бг҃а ѻ҆́ч҃е григо́рїе, спасти́сѧ дш҃а́мъ на́шимъ <red>[два́жды].</red></p>

<p><red>сла́ва, и҆ ны́нѣ, боⷢ҇. Г</red>аврїи́лꙋ провѣща́в шꙋ ти дв҃о, є҆́же ра́дꙋисѧ. и҆ со́ гласомъ воплоща́шесѧ всѣ́хъ влⷣка, въ тебѣ̀ ст҃ѣ́мъ кїѡ́тѣ, ꙗ҆́коже речѐ пра́ведныи дв҃дъ. ꙗ҆ви́сѧ простра́ннѣйши небе́съ, поноси́вши зижди́телѧ своегѡ̀. сла́ва все́льшемꙋсѧ в̾ тѧ̀, сла́ва проше́дшемꙋ и҆з̾ тебѐ, сла́ва свободи́вшемꙋ на́съ ржⷭ҇тво́мъ  твои́мъ.</p>

<p>К<red>ано́нъ. гла́съ, а҃. пѣ́снь, а҃. і҆рмо́съ. Х</red>рⷭ҇то́съ ражда́етсѧ сла́вите. хрⷭ҇то́съ съ нб҃сѐ срѧ́щите, хрⷭ҇то́съ на землѝ воз̾но си́тесѧ. по́йте гдⷭ҇ви всѧ̀ землѧ̀, и҆ весе́ лїем̾ воспо́йте лю́дїе, ꙗ҆́кѡ просла́висѧ.</p>

<p><red>запѣ́в̾: С</red>т҃лю хрⷭ҇то́въ григо́рїе бг҃осло́ве, молѝ бг҃а ѡ҆ на́съ <red>[покло́н̾].</red></p>

<p><red>Б</red>г҃осло́ва втора́го, столпа̀ свѣ́та нбⷭ҇на гѡ, мꙋ́дрости бж҃їѧ трꙋбꙋ̀, прїиди́те сегѡ̀ словесе́мъ рачи́телїе, любо́вїю соше́ дшесѧ восхва́лимъ тогѡ̀, ꙗ҆́кѡ бж҃їѧ проповѣ́дника.</p>

<p><red>С</red>ло́во ѻ҆́ч҃ее без̾нача́льное, и҆́же всѣ́мъ бг҃ъ промы́сленик̾, промы́сленою си́лою, тѧ̀ бл҃же́нне цр҃кви ꙗ҆́коже мт҃ри, сло́ вомъ и҆ мꙋ́дростїю, ѡ҆бл҃года́тивши тво́й ᲂу҆́мъ, дарова́нїѧ подава́етъ.</p>

<p><red>сла́ва. О</red>у҆́мъ влⷣкꙋ творѧ̀ страсте́мъ, пло́ти ᲂу҆держа́лъ є҆сѝ, вмѣ́стенъ бы́въ бжⷭ҇твенымъ сїѧ́нїемъ. є҆ди́наго бг҃а въ трѝ лица̀, просвѣти́лъ є҆сѝ чти́ти, григо́рїе.</p>

<p><red>и҆ ны́нѣ, боⷢ҇. Б</red>ж҃їѧ мꙋ́дрость всенепо ро́чнаѧ, хра́мъ себѣ̀ созда̀, въ твою̀ ᲂу҆тро́бꙋ все́льсѧ, бг҃ора́дованнаѧ, и҆ па́че ᲂу҆ма̀ семꙋ̀ соєдини́вшисѧ по соста́вꙋ чи́стаѧ, ꙗ҆ви́сѧ ꙗ҆́кѡ чл҃къ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃лю хрⷭ҇то́въ григо́рїе бг҃осло́ве, ꙗ҆́кѡ всѝ по́ бз҃ѣ к̾тебѣ̀ прибѣга́ем̾, ты́ бо мо́ли ши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. П</red>ервовѣ́чномꙋ ѿ ѻ҆ц҃а рожде́нꙋ нетлѣ́ннѡ сн҃ꙋ, и҆ въ послѣ́д нѧѧ ѿ дв҃ы, воплоще́нꙋ без̾ сѣ́мене, хрⷭ҇тꙋ̀ бг҃ꙋ возопїе́мъ, воз̾дви́гнꙋвыи ро́гъ  на́шъ  ст҃ъ  є҆сѝ  гдⷭ҇и.</p>

<p><red>И҆</red>мѣ́ѧ и҆сто́чникъ премꙋ́дрости непре ста́ненъ, и҆сточа́ющъ твои́хъ премꙋ́д рыхъ ᲂу҆че́нїй, хрⷭ҇то́вꙋ цр҃квь пребл҃же́нне и҆спо́лнилъ є҆сѝ, над̾ всѣ́ми вопїю́щꙋ бг҃ови, ст҃ъ є҆сѝ гдⷭ҇и.</p>

<p><red>И҆́</red>же бл҃гоче́стїѧ велегла́сенъ проповѣ́д никъ, и҆ бл҃гонаро́читъ бг҃осло́вїѧ бг҃о сло́въ. сокро́вище видѣ́нїѧ незави́стнѡ пред̾лага́ѧ, и҆ подава́етъ бога́тнѡ на́мъ бога́тство не ѿє́млемо.</p>

<p><red>сла́ва. В</red>иті́йскаѧ ѻ҆гнедохнове́ннаѧ бг҃овѣща́ннаѧ цѣвни́ца бл҃года́ти, бг҃о сло́внымъ дохнове́нїемъ, и҆ вѣща́нїемъ бг҃оразꙋ́мнымъ, бг҃онаро́чит̾ возшꙋмѣ́ вши, трисоста́внагѡ сꙋщества̀ на́мъ, гла́съ возгласи́ла є҆́сть.</p>

<p><red>и҆ нн҃ѣ, боⷢ҇. Б</red>г҃ороди́тельнице цр҃це всеѧ̀ тва́ри, цр҃ѧ всѧ́ческихъ молѧ́щи не пре ста́й хрⷭ҇та̀, є҆го́же на́мъ родила̀ є҆сѝ, на спасе́нїе сꙋ́щымъ на землѝ, спастѝ пою́ щыѧ тѧ.</p>

<p><red>сѣда́ленъ. гла́съ, и҃. Ѿ</red>ве́рзъ ᲂу҆ста̀ сло́ вомъ бж҃їимъ, ѿры́гнꙋлъ є҆сѝ премꙋ́д рость, проповѣ́дниче свѣ́та, и҆ мꙋ́д рость бжⷭ҇твенꙋ, вселе́ннѣй всѣ́ѧлъ є҆сѝ. ѻ҆ц҃е́мъ вои́стинꙋ ᲂу҆тверди́лъ є҆сѝ ᲂу҆че́ нїѧ. ꙗ҆́коже па́велъ ꙗ҆ви́лсѧ є҆сѝ вѣ́рѣ побо́рникъ. тѣ́мже и҆ а҆́гг҃лѡмъ согража ни́нъ є҆сѝ, и҆ си́мъ собесѣ́дникъ ꙗ҆́вльсѧ бл҃же́нне, бг҃осло́ве григо́рїе, молѝ хрⷭ҇та̀ бг҃а, грѣхо́въ ѡ҆ставле́нїе дарова́ти, чтꙋ́ щымъ любо́вїю ст҃ꙋ́ю па́мѧть твою̀.</p>

<p><red>сла́ва, и҆ ны́нѣ, боⷢ҇. П</red>омышле́ньми по по́лзсѧ лꙋка́выми, во глꙋбинꙋ̀ в̾па до́хъ грѣхо́внꙋю. и҆ стонѧ̀ взыва́ю ти пречⷭ҇таѧ, на мнѣ̀ ᲂу҆дивѝ бога́тнꙋю млⷭ҇ть. и҆ твоегѡ̀ млрⷭ҇дїѧ неи҆змѣ́рнꙋю пꙋчи́нꙋ, и҆ щедро́тъ твои́хъ неи҆сче́тное бога́тство. и҆ да́ждь ми покаѧ́нїе, и҆ согрѣше́нїемъ проще́нїе. да с̾ любо́вїю взыва́ю ти, молѝ хрⷭ҇та̀ бг҃а, согрѣше́ нїемъ ѡ҆ставле́нїе дарова́ти ми. тѧ́ бо наде́ждꙋ и҆мѣ́ю ра́бъ тво́й.</p>

<p><red>пѣ́снь, д҃. і҆рмо́съ. Ж</red>е́ѕлъ и҆з̾ ко́рене і҆єссе́ѡва, и҆ цвѣ́тъ ѿ негѡ̀ хрⷭ҇тѐ ѿ дв҃ы прозѧ́блъ є҆сѝ, и҆з̾ горы̀ хва́льныѧ при сѣ́нныѧ ча́сты прїи́де вопло́щьсѧ, ѿ без̾мꙋ́жныѧ беспло́тныи бг҃ъ, сла́ва си́лѣ  твое́й  гдⷭ҇и.</p>

<p><red>Т</red>аи́нникъ трⷪ҇цѣ бы́въ, всю̀ просвѣти́лъ є҆сѝ вселе́ннꙋю ра́зꙋмомъ мꙋ́дре. ᲂу҆че́ нїемъ лꙋча̀ ѡ҆блиста́ѧ прпⷣбне, твои́мъ чⷭ҇тны́мъ ᲂу҆че́нїемъ. є҆мꙋ́же поꙋча́ющесѧ прⷭ҇нѡ, всѝ бл҃гоче́стно восхвалѧ́ем̾ тѧ.</p>

<p><red>О</red>у҆́тро бл҃гоче́стїѧ свѣ́тлѡ, зарѧ̀ три сл҃нчнаѧ ꙗ҆́вльсѧ восїѧ́лъ є҆сѝ. и҆ но́щь мра́чнꙋю ѕлочести́выхъ є҆ресе́й, заре́ю твои́хъ ᲂу҆че́нїи мꙋ́дрыхъ ѿгна́лъ є҆сѝ, и҆ дш҃ѧ ѻ҆́ч҃е вѣ́рныхъ ᲂу҆ѧсни́лъ є҆сѝ.</p>

<p><red>сла́ва. О</red>у҆ма̀ пребога́тагѡ и҆сто́чника, сло́ва и҆ дх҃а, ѿ прⷭ҇носꙋ́щнаго бг҃осло́вїѧ гро́мъ, пребл҃же́нне бг҃осло́вꙋѧ, бл҃гоче́ стнѡ наꙋчи́лъ є҆сѝ. сїѐ ѿ негѡ̀ наꙋ ча́емь, ꙗ҆́кѡ пред̾ ѡ҆чи́щь сво́й ᲂу҆́мъ, ѿ ве́щныхъ  ѻ҆́ч҃е  прїѧ́тїи.</p>

<p><red>и҆ ны́нѣ, боⷢ҇. Н</red>ра́вомъ па́дша а҆да́ма, воз̾ста́вила є҆сѝ пренепоро́чнаѧ, соста́в нꙋю ро́ждьши жи́знь, и҆з̾ ложе́снъ дв҃ческихъ ѡ҆сщ҃е́ныхъ дх҃омъ. и҆ к̾ без̾ стра́стїю бжⷭ҇твеномꙋ, и҆ нетлѣ́ннѣй пи́щи, сегѡ̀ возвела̀ є҆сѝ влⷣчце.</p>

<p><red>пѣ́снь, є҃. і҆рмо́съ. Б</red>г҃ъ сы́и ми́ра, ѻ҆ц҃ъ щедро́тамъ, вели́каго совѣ́та ти а҆́гг҃ла, ми́ръ подава́юща, посла́лъ є҆сѝ на́мъ. тѣ́мъ бг҃оразꙋ́мїѧ к̾ свѣ́тꙋ наставлѧ́е ми, ѿ́нощи ᲂу҆́тренююще, славосло́вимъ тѧ̀  чл҃колю́бче.</p>

<p><red>Г</red>л҃омъ вѣща́нїе бжⷭ҇твеное твои́мъ, и҆ ᲂу҆че́нїемъ бл҃года́ть бжⷭ҇твенаѧ, ꙗ҆́кѡ ско́раѧ мо́лнїѧ всю̀ ѡ҆б̾течѐ зе́млю,  трⷪ҇цѣ во є҆ди́нствѣ, и҆ є҆ди́ницѣ въ трⷪ҇цѣ, покланѧ́тисѧ бг҃осло́ве, бг҃осло́ вꙋѧ  и҆  наꙋча́ѧ  на́съ.</p>

<p><red>В</red>ожделѣ́лъ є҆сѝ премꙋ́дрость бж҃їю вои́с тинꙋ, и҆ слове́съ добро́тꙋ воз̾люби́лъ є҆сѝ, и҆ па́че всѣ́хъ поче́лъ є҆сѝ кра́сных̾, и҆́же на землѝ. тѣ́мже тѧ̀ вѣнце́мъ пребл҃же́нне дарова́ней, бг҃олѣ́пнѡ ᲂу҆красѝ,  и҆  бг҃осло́ва  содѣ́ла.</p>

<p><red>сла́ва. Р</red>азꙋ́мнѡ ты̀ сꙋ́щагѡ, ꙗ҆́коже дре́вле мѡѷсе́й, ви́дѣти бг҃оглаго́ливе вожделѣ́лъ є҆сѝ, и҆ сегѡ̀ за́днѧѧ ка́ме немъ покры́всѧ, ви́дѣти сподо́билсѧ є҆сѝ. и҆ пꙋчи́нѣ наꙋчи́лсѧ є҆сѝ бжⷭ҇твенѣй мꙋ́дрости, непости́жнѡ ꙗ҆влѧ́емыѧ.</p>

<p><red>и҆ ны́нѣ, боⷢ҇. И҆́</red>же дре́вле є҆́ввꙋ прамт҃рь твою̀ созда́выи, и҆з̾ тебѐ зи́ждетсѧ, тоѧ̀ ѡ҆сꙋжде́нїе и҆ преслꙋша́нїе, ꙗ҆́вѣ и҆сцѣлѧ́ѧ, и҆ разрѣша́ѧ, ꙗ҆́кѡ ще́дръ и҆ влⷣка всѣ́хъ, бг҃ороди́тельнице мт҃и дв҃о.</p>

<p><red>пѣ́снь, ѕ҃. і҆рмо́съ. О</red>у҆тро́ба і҆ѡ́нꙋ мла де́нца невредѝ, морскі́и ѕвѣ́рь, і҆а́кѡва прїѧ́тъ. въ дв҃цꙋ ᲂу҆́бѡ все́льсѧ сло́во, и҆ пло́ть прїи́мъ, про́йде сохранѝ неи҆стлѣ́ ннꙋ. и҆́же бо непострада̀ и҆стлѣ́нїѧ, ро́ж дьшꙋю  сохранѝ  неврежде́ннꙋ.</p>

<p><red>С</red>трꙋѧ́ми мꙋ́дрыхъ ᲂу҆че́нїи твои́хъ пре мꙋ́дре, а҆́рїевъ ᲂу҆́мъ мꙋ́тныи и҆з̾сꙋши́лъ є҆сѝ, въ тишинѣ̀ сохранѧ́ѧ ста́до своѐ затворено̀, ꙗ҆́коже слове́сныи ковче́гъ, в̾не́мже бл҃гоче́стїѧ сѣ́мена положи́лъ є҆сѝ,  добро́тою  слове́съ  твои́хъ.</p>

<p><red>Д</red>а честны́ѧ трⷪ҇цы сїѧ́нїемъ, ѡ҆богати́ ши ᲂу҆́мъ ѻ҆́ч҃е, ᲂу҆ѧсни́лъ є҆сѝ ꙗ҆́коже нескве́рно, и҆ но́во ѡ҆чище́но зерца́ло, воз̾держа́нїемъ и҆зрѧ́днымъ содѣ́лавъ. тѣ́мже и҆ бг҃ови́денъ ꙗ҆ви́лсѧ є҆сѝ, бжⷭ҇твеными  ꙗ҆вле́ньми.</p>

<p><red>сла́ва. Н</red>о́въ самꙋ́илъ бг҃ода́ненъ бы́лъ є҆сѝ, да́нъ бы́въ, и҆ пре́жде рожде́нїѧ пребл҃же́нне. цѣломꙋ́дрїемъ и҆ чистото́ю ᲂу҆кра́шенъ, и҆ сщ҃е́нїѧ прест҃о́ю ѻ҆де́ждею ѻ҆́ч҃е ᲂу҆добре́нъ, хода́тайствꙋѧ зижди́ телю,  и҆  созда́нїю.</p>

<p><red>и҆ ны́нѣ, боⷢ҇. С</red>ви́токъ чи́стъ, сло́во прїе́млѧ напи́сано, и҆́же пе́рвїе неѡ҆пи́ саннагѡ бжⷭ҇тво́мъ. позна́нъ бы́сть проро́ки пе́рвїе мт҃и дв҃о, мр҃і́е бг҃оневѣ́ сто, ты́ бо неѡ҆держи́маго, во ᲂу҆тро́бѣ свое́й несказа́ннѡ вмѣсти́ла є҆сѝ.</p>

<p><red>конда́къ. гла́съ, г҃. Б</red>г҃осло́внымъ ꙗ҆зы́ кѡмъ свои́мъ, плете́нїѧ виті́йскаѧ разори́лъ є҆сѝ сла́вне. правосла́вїѧ ри́зою с̾вы́ще и҆стка́ною, цр҃ковь ѡ҆дѣ́ѧлъ є҆сѝ. ю҆́же и҆ носѧ́щи, с̾ на́ми взыва́етъ твои́ми ча́ды, ра́дꙋисѧ ѻ҆́ч҃е бг҃осло́вїѧ ᲂу҆́ме соверше́ныи.</p>

<p><red>и҆́косъ. Ѿ</red> бг҃осло́вныѧ и҆ высо́кїѧ премꙋ́дрости твоеѧ̀, и҆спо́лни мо́й ᲂу҆́мъ ᲂу҆бо́гїи и҆ страстны́и, ꙗ҆́кѡ да воспою̀ твоѐ житїѐ ѻ҆́ч҃е. немогꙋ́ бо сло́во принестѝ тебѣ̀, а҆́ще не ты̀ пода́си ми крѣ́пость сло́ва, и҆ ра́зꙋмъ и҆ мꙋ́дрость. ꙗ҆́кѡ да ѿ твои́хъ твоѧ̀ принесꙋ̀ тебѣ̀, и҆ ѿ бога́тьства добродѣ́телей твои́хъ, ѿ тꙋ́дꙋ ѡ҆брѧ́щꙋ винꙋ̀, и҆ вѣнча́ю честнꙋ́ю и҆ ст҃ꙋ́ю ти главꙋ̀, съ вѣ́рными взыва́ѧ, ра́дꙋисѧ ѻ҆́ч҃е бг҃осло́вїѧ ᲂу҆́ме соверше́ныи.</p>

<p><red>пѣ́снь, з҃. і҆рмо́съ. Ѻ҆́</red>троцы во бл҃зѣ́й вѣ́рѣ воспита́ни, нечести́ва велѣ́нїѧ не бре́гше, ѻ҆́гненнагѡ преще́нїѧ не ᲂу҆боѧ́ шасѧ. но посредѝ пла́мене стоѧ́ще поѧ́ хꙋ, ѻ҆ц҃е́мъ бг҃ъ бл҃гослове́нъ є҆сѝ.</p>

<p><red>В</red>сѐ жела́нїе и҆ сла́дость ꙗ҆́вѣ сло́во  твоѐ, всѐ григо́рїе и҆спо́лнь весе́лїѧ и҆ свѣ́тлости, бл҃гоꙋха́нїѧ насыща́ѧ, вѣ́ рою пою́щыѧ, ѻ҆ц҃ъ на́шихъ бж҃е бл҃го слове́нъ  є҆сѝ.</p>

<p><red>О</red>у҆мо́мъ просвѣще́номъ, и҆сто́чника про свѣще́нїемъ дости́глъ є҆сѝ. и҆ ѿ нꙋ́дны ми мо́лнїѧми распала́емь, попали́л̾ є҆сѝ є҆вно́мїево ꙗ҆зыковре́дїе, трⷪ҇цѣ вопїѧ̀, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>сла́ва. Ѿ</red>ве́рзъ є҆сѝ хлѧ́би бе́зднѣ, мꙋ́д рыми ᲂу҆че́нїи твои́ми, ѡ҆твори́въ же и҆сто́чники мꙋ́дрости, и҆ и҆скорени́лъ є҆сѝ пре́лести нача́лники, ѡ҆блиста́емь є҆ди́нѣмъ свѣ́томъ трисл҃нчнымъ.</p>

<p><red>и҆ ны́нѣ, боⷢ҇. Ꙗ҆́</red>кѡ до́ждь на рꙋно̀ соше́дъ, въ твою̀ всели́сѧ ᲂу҆тро́бꙋ, ми́рнаѧ рѣка̀, и҆сто́чникъ бл҃гости, и҆́же ка́пли дожде́вныѧ и҆счита́ѧ, ѻ҆ц҃ъ на́шихъ бг҃ъ бл҃гослове́ныи.</p>

<p><red>пѣ́снь, и҃. і҆рмо́съ. Ч</red>ю́до преве́лїе, росода́ вицꙋ воѡ҆бразѝ пе́щь ѻ҆́бразомъ. ꙗ҆́же бо прїѧ́тъ не ѡ҆палѝ ю҆́ныхъ, та́коже и҆ ѻ҆́гнь бжⷭ҇твенныи дв҃ꙋ, ю҆́же про́йде чи́стꙋ. тѣ́мъ пою́ще возопїе́мъ, да бла гослови́тъ тва́рь всѧ́каѧ гдⷭ҇а, и҆ превоз но́ситъ  є҆гѡ̀  во́  вѣки.</p>

<p><red>Р</red>а́вна ѻ҆ц҃ꙋ сло́ва и҆ дх҃ꙋ бл҃гостїю и҆ црⷭ҇твомъ, бл҃гоче́стнѡ наꙋчи́лъ є҆сѝ, сꙋ́ществено и҆ є҆сте́ствено, то́же сказа́ѧ и҆ є҆дине́нїе. тѣ́мже вопїе́ши ра́дꙋѧсѧ, да бл҃гослови́тъ тва́рь всѧ̀ гдⷭ҇а, и҆ превозно́ситъ є҆гѡ̀ во́ вѣки.</p>

<p><red>С</red>ла́вѣ а҆́гг҃льстѣй сподо́бисѧ, ꙗ҆́коже бо а҆́гг҃лъ просїѧ́лъ є҆сѝ, красото́ю трⷪ҇ческою премꙋ́дре, ѡ҆чи́стивъ прилѣ́жнѡ, дш҃ꙋ же и҆ тѣ́ло и҆ мы́сль. є҆́й же ны́нѣ пое́ши веселѧ́сѧ, да блгⷭ҇ви́тъ тва́рь всѧ̀ гдⷭ҇а, и҆ превозно́ситъ є҆гѡ̀ во́ вѣки.</p>

<p><red>сла́ва. Т</red>аи́нникъ трисоста́внагѡ є҆динонача́лїѧ, и҆ бжⷭ҇тва̀ и҆́же въ трⷪ҇цѣ, добродѣ́телей ᲂу҆держа́нїемъ бы́лъ є҆сѝ. трⷪ҇ческїи бг҃осло́вецъ ꙗ҆ви́лсѧ є҆сѝ пребл҃же́нне, и҆ ны́нѣ воспѣва́еши ра́дꙋѧсѧ, да бл҃гослови́тъ тва́рь всѧ̀ гдⷭ҇а, и҆ превозно́ситъ є҆гѡ̀ во́ вѣки.</p>

<p><red>и҆ ны́нѣ, боⷢ҇. И҆́</red>же а҆рха́гг҃льскими пѣсно слове́сїи, сла́вимое бога́тно сло́во, на́съ ра́ди ѡ҆бнища̀, тѧ̀ мт҃рь добро́тꙋ і҆а́кѡ влю, бл҃гослове́наѧ и҆збра́въ. тѣ́мже во спѣва́юще пое́м̾, да бл҃гослови́тъ тва́рь всѧ̀ гдⷭ҇а, и҆ превозно́ситъ є҆гѡ̀ во́вѣки.</p>

<p><red>пѣ́снь, ѳ҃. і҆рмоⷭ҇. Ѻ҆́</red>бразъ чⷭ҇тагѡ ржⷭ҇тва̀ твоегѡ̀, распала́емꙋ кꙋпинꙋ̀, ꙗ҆вѝ не ѡ҆пали́мꙋ. и҆҆ нн҃ѣ на на́съ напа́стей сви рѣ́пѣющꙋю ᲂу҆гаси́ти мо́лимсѧ пе́щь, да тѧ̀ бцⷣе непреста́ннѡ велича́емъ.</p>

<p><red>Д</red>ае́тъ тебѣ̀ жи́знь нетлѣ́ннꙋю, нача́л наѧ трⷪ҇ца, ю҆́же бг҃осло́вилъ є҆сѝ, прїе́м ши є҆ѧ̀ ра́ди по́двиги твоѧ̀, и҆ ᲂу҆че́нїѧ и҆ боре́нїѧ. є҆́й же ны́нѣ ѻ҆́ч҃е пред̾стои́ши, ѡ҆́ мїрѣ мо́лишисѧ и҆зрѧ́днѡ.</p>

<p><red>З</red>аре́ю трисїѧ́нныѧ свѣ́тлости, и҆́же ѿ є҆ди́нагѡ и҆сходѧ́щи бжⷭ҇тва̀, просвѣ ща́емъ сщ҃еннотаи́нниче григо́рїе, пою́ щыѧ тѧ̀ вѣ́рою спаса́й, и҆ твои́хъ ᲂу҆че́ нїи бг҃осло́вїемъ просвѣтѝ.</p>

<p><red>сла́ва. Т</red>ече́нїе до́брое сконча́въ, по на ча́лнѣй трⷪ҇цѣ подвиза́ѧсѧ, и҆ ѡ҆боже́нїе ꙗ҆́кѡ бг҃осло́въ ᲂу҆лꙋчи́лъ є҆сѝ. и҆ бжⷭ҇тве нагѡ своегѡ̀ жела́нїѧ, и҆сполне́нїе прїѧ́лъ є҆сѝ досто́йнѡ, цр҃квамъ бл҃гоꙋк раше́нїе.</p>

<p><red>и҆ ны́нѣ, боⷢ҇. ѽ</red> стра́шномꙋ твоемꙋ̀ чюдесѝ, ты́ бо дв҃о бцⷣе, та́инство и҆́же пре́жде родо́въ, и҆ пре́жде вѣ́къ сокрове́ ное в̾ бз҃ѣ, и҆́же всѧ́ческаѧ ви́дѧщемъ, ро́ждьши бг҃а сло́ва, несказа́ннѡ ꙗ҆ви́ла є҆сѝ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ и҆́же во ст҃ы́хъ ѻ҆ц҃а на́шегѡ григо́рїѧ бг҃осло́ва, а҆рхїєпⷭ҇кпа константиногра́да, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ  и҆  чл҃колю́бецъ.</p>

</document>