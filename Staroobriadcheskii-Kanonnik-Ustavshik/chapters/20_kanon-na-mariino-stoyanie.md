В=ъ четверто́къ , є҃ , нлⷣи , поста̀ .= начина́емъ вели́кїи кано́нъ ᲂу҆миле́нїѧ . пое́мъ і҆рмо́съ вели́каго кано́на , є҆ди́нощи . на кі́иждо і҆рмо́съ , и҆ тропа́рь и҆ тро́иченъ , и҆ бг҃оро́ диченъ , сотворѧ́емъ , по г҃ , покло́ны .

=а҆ стихо́въ ,= сѯ҃ѕ . а҆ покло́нов̾ , з҃ , со́тъ , ч҃и . =творе́нїе , ки́ръ а҆ндре́ѧ кри́тскаго . гла́с̾ , ѕ҃ . пѣ́снь , а҃ . і҆рмо́съ . П=омо́щникъ и҆ покрови́ тель , бы́сть мнѣ̀ во спасе́нїе . се́й ми є҆́сть бг҃ъ , и҆ просла́влю и҆̀ , бг҃ъ ѻ҆ц҃а моегѡ̀ , и҆ вознесꙋ̀ и҆̀ , сла́вно бо просла́висѧ .

=запѣ́в̾ : С=ла́ва тебѣ̀ бж҃е на́ш̾ , сла́ва тебѣ̀ .

=Ѿ= кꙋ́дꙋ начнꙋ̀ пла́кати , страстна́го ми житїѧ̀ дѣ́лъ ; ко́е ли нача́ло положꙋ̀ хрⷭ҇тѐ ны́нѣшнѧгѡ рыда́нїѧ ; но ꙗ҆́кѡ млрⷭ҇дъ , да́ждь ми сле́зы ᲂу҆миле́нїѧ .

~Грѧдѝ ѻ҆каѧ́ннаѧ дш҃е , с̾ пло́тїю свое́ю , зижди́телю всѣ́хъ и҆сповѣ́ждьсѧ . и҆ ѡ҆ста́ нисѧ про́чее пре́жнѧгѡ без̾слове́сїѧ , и҆ при несѝ бг҃ꙋ в̾ покаѧ́нїи сле́зы .

~Первозда́ннагѡ а҆да́ма , престꙋпле́нїю поре внова́хъ , позна́хсѧ ѡ҆бнаже́нъ ѿ́ бг҃а , и҆ присносꙋ́щнагѡ црⷭ҇твїѧ и҆ пи́щи , грѣ́хъ ра́ди мои́хъ .

~Въ є҆́ввы мѣ́стѡ чю́вьственыѧ , мы́сленаѧ ми бы́сть є҆́вва , и҆́же в̾ пло́ти страстны́ѧ по́мыслы , показꙋ́ѧ сла́дкаѧ , и҆ в̾кꙋша́ю при́снѡ го́рькагѡ паде́нїѧ .

~Досто́йнѡ и҆з̾ є҆де́ма и҆з̾гна́нъ бы́сть а҆да́мъ , ꙗ҆́кѡ несохранѝ є҆ди́нꙋ за́повѣдь , твою̀ сп҃се . а҆́зъ же что̀ сотворю̀ , ѿмета́ѧ всегда̀ живо́тнаѧ твоѧ̀ словеса̀ .

~Ка́иново преше́дъ ᲂу҆бі́йство , и҆зволе́нїемъ бы́хъ ᲂу҆бі́ица . со́вѣстїю дш҃е́вною , ѡ҆жи ви́въ пло́ть , и҆ воєва́въ наню̀ лꙋка́вными дѣ́лы .

~А҆́велевѣ і҆с҃е неꙋподо́бихсѧ пра́вдѣ , да́ра тебѣ̀ прїѧ́тна непринесо́хъ когда̀ , ни дѣѧ́ нїѧ бжⷭ҇твена , ни же́ртвꙋ чи́стꙋ , ни жи тїѧ̀ непоро́чна .

~Ꙗ҆́кѡ ка́инъ и҆ мы̀ дш҃ѐ ѻ҆каѧ́ннаѧ , всѣ́хъ зижди́телю , дѣѧ́нїѧ скве́рнена и҆ же́ртвꙋ поро́чнꙋ , и҆ непотре́бно житїѐ , принесо́ хома в̾кꙋ́пѣ , тѣ́мже и҆ ѡ҆сꙋди́хомасѧ .

~Бре́нїе зижди́тель жи́во со́здавъ , вло жи́лъ ми є҆сѝ пло́ть и҆ ко́сти и҆ дыха́нїе и҆ жи́знь . но ѽ тво́рче мо́й . и҆ и҆зба́вителю мо́й и҆ сꙋдїѐ , ка́ющагосѧ прїими́ мѧ .

~Оу҆вы̀ мнѣ̀ ѻ҆каѧ́ннаѧ дꙋшѐ , что̀ ᲂу҆подо́ бисѧ пе́рвѣй є҆́ввѣ ; ви́дѣ бо ѕлѣ̀ , и҆ ᲂу҆ѧ́звисѧ го́рцѣ . и҆ прикоснꙋ́сѧ дре́вꙋ , и҆ вкꙋсѝ де́рзостнѣ без̾слове́сныѧ снѣ́ди .

~И҆сповѣ́даю ти сп҃се грѣхѝ , ꙗ҆́же содѣ́лахъ , дꙋшѝ и҆ тѣ́ла моегѡ̀ ꙗ҆́звы , ꙗ҆́же в̾нꙋ́трь ᲂу҆бі́йственнїи по́мыслы , разбо́йнически на мѧ̀ воз̾ложи́ша .

~А҆́ще и҆ согрѣши́хъ сп҃се , но вѣ́мъ ꙗ҆́кѡ чл҃колю́бецъ є҆сѝ . бїе́ши млⷭ҇тивнѣ , и҆ ми́лꙋ еши те́плѣ . слезѧ́ща зри́ши , и҆ проти́вꙋ тече́ши ꙗ҆́кѡ ѻ҆ц҃ъ призыва́ѧ блꙋ́днагѡ .

=Ѿ= ю҆́ности хрⷭ҇тѐ , за́повѣди твоѧ̀ престꙋ пи́хъ , всестра́стно небрегі́и , ᲂу҆ны́нїемъ преидо́хъ житїѐ моѐ . тѣ́мже зовꙋ̀ тебѣ̀ сп҃се , понѐ на коне́цъ спаси́ мѧ .

~Пове́ржена мѧ сп҃се пред̾ враты̀ твои́ми , понѐ на ста́рость не ѿри́ни менѐ во а҆́дъ тща̀ . но пре́жде конца̀ ꙗ҆́кѡ чл҃колю́бецъ , да́рꙋй ми грѣхопаде́нїи ѻ҆ставле́нїе .

~Бога́тьство моѐ сп҃се и҆знꙋри́хъ блꙋдо́мъ , пꙋ́стъ є҆́смь плодо́въ бл҃гочести́выхъ . а҆́лченъ же зовꙋ̀ , ѻ҆́ч҃е щедро́тъ , пред̾вари́в̾ ты́ мѧ ᲂу҆ще́дри .

~И҆́же в̾ разбо́йники в̾пады́и а҆́зъ є҆́смь помышле́ньми мои́ми , ве́сь ѿ ни́хъ ᲂу҆ѧзви́хсѧ ны́нѣ , и҆ и҆спо́лнихсѧ ра́нъ . но са́мъ ми пред̾ста́въ хрⷭ҇тѐ сп҃се и҆сцѣлѝ .

~Сщ҃е́нникъ мѧ пред̾ви́дѣвъ ми́мѡ и҆́де , и҆ леви́тъ ви́дѧ в̾ лю́тыхъ , на́га презрѣ̀ . но и҆́же ѿ мр҃і́и восїѧ́выи і҆с҃е , ты̀ пред̾ста́въ ᲂу҆ще́дри мѧ .

~А҆́гньче бж҃їи , в̾зе́млѧи грѣхѝ всѣ́хъ , воз мѝ бре́мѧ ѿ менѐ тѧ́жкое грѣхо́вное . и҆ ꙗ҆́кѡ млрⷭ҇дъ , да́ждь ми сле́зы ᲂу҆миле́нїѧ .

~Негнꙋша́йсѧ менѐ сп҃се , и҆ не ѿри́ни припа́ дающа ти . возмѝ бре́мѧ ѿ менѐ тѧ́жкое грѣхо́вное , и҆ ꙗ҆́кѡ млрⷭ҇дъ , да́ждь ми сле́ зы ᲂу҆миле́нїѧ .

~Тебѣ̀ припа́даю бж҃е , согрѣши́хъ ѡ҆чи́сти мѧ . возмѝ бре́мѧ ѿ менѐ тѧ́жкое грѣ хо́вное , и҆ ꙗ҆́кѡ млрⷭ҇дъ , да́ждь ми сле́зы ᲂу҆миле́нїѧ .

~Покаѧ́нїю вре́мѧ , прихождꙋ̀ к̾ тебѣ̀ содѣ́ телю мо́й , возмѝ бре́мѧ ѿ менѐ тѧ́жкое грѣхо́вное , и҆ ꙗ҆́кѡ бл҃гоꙋтро́бенъ , да́ждь сле́зы ᲂу҆миле́нїѧ .

~Во́льнаѧ сп҃се и҆ нево́льнаѧ согрѣше́нїѧ моѧ̀ , ꙗ҆вле́ннаѧ и҆ сокрове́ннаѧ , вѣ́домаѧ и҆ невѣ́домаѧ , всѧ̀ прости́въ ꙗ҆́кѡ бг҃ъ , ѡ҆чи́сти и҆ спаси́ мѧ .

~Грѧдѝ прїимѝ дꙋшѐ моѧ̀ са́мыи ча́съ и҆ де́нь , є҆гда̀ бг҃ъ ꙗ҆́вѣ прїи́детъ , и҆ рыда́й и҆ пла́чисѧ ѡ҆брѣсти́сѧ чиста̀ , в̾ ча́съ и҆спыта́ нїѧ .

~Оу҆жаса́етъ мѧ и҆ страши́тъ ѻ҆́гнь ѻ҆́нъ гее́нскїи , и҆ че́рвь го́рькїи , и҆ скре́жетъ зꙋ бо́мъ . но ѡ҆сла́би ми и҆ пощадѝ и҆ стоѧ́нїю мѧ хрⷭ҇тѐ и҆з̾бра́нныхъ твои́хъ причтѝ .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Ты́ ми да́ждь свѣтоза́рнꙋю бл҃года́ть , ѿ бжⷭ҇твенагѡ с̾вы́ше промышле́нїѧ , и҆з̾бѣ жа́ти страсте́й ѡ҆мраче́нїѧ , и҆ пѣ́ти ᲂу҆се́р днѡ твоегѡ̀ житїѧ̀ , кра́снаѧ ма́рїе повѣ́ данїѧ .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Прекло́ншисѧ хрⷭ҇то́вымъ бжⷭ҇твенымъ за ко́номъ , к̾ семꙋ̀ пристꙋпѝ , сладостра́стей нечи́стыхъ стремле́нїѧ ѡ҆ста́вивши , и҆ всѧ́ кꙋ добродѣ́тель ма́рїе и҆спра́вльши .

=сла́ва . П=ресꙋ́щнаѧ трⷪ҇це ꙗ҆́же во є҆ди́нствѣ поклонѧ́емаѧ , возмѝ бре́мѧ ѿ менѐ тѧ́жкое грѣхо́вное , и҆ ꙗ҆́кѡ млрⷭ҇дъ , да́ждь ми сле́зы ᲂу҆миле́нїѧ .

=и҆ ны́нѣ , боⷢ҇ . Б=цⷣе наде́жда и҆ пред̾ста́тель нице всѣ́мъ пою́щымъ тѧ , возмѝ бре́мѧ ѿ менѐ тѧ́жкое грѣхо́вное , и҆ ꙗ҆́кѡ влⷣчце чⷭ҇таѧ , ка́ющасѧ прїими́ мѧ .

=катава́сїѧ : П=омо́щникъ и҆ покрови́тель , бы́сть мнѣ̀ во спасе́нїе . се́й ми є҆́сть бг҃ъ , и҆ просла́влю и҆̀ , бг҃ъ ѻ҆ц҃а моегѡ̀ , и҆ вознесꙋ̀ и҆̀ , сла́вно бо просла́висѧ .

=пѣ́снь , в҃ . і҆рмо́съ . В=онмѝ нб҃о и҆҆ воз̾гл҃ю , и҆҆ воспою̀ хрⷭ҇та̀ , ѿ дв҃ы пло́тїю прише́дшагѡ .

~Вонмѝ нб҃о и҆҆ воз̾гл҃ю , землѐ внꙋша́й гла́ са ка́ющасѧ к̾ бг҃ꙋ и҆ воспѣва́юща є҆гѡ̀ .

~Вонми́ ми бж҃е ꙗ҆́кѡ ще́дръ млⷭ҇тивнымъ сѝ ѻ҆́комъ , и҆ прїимѝ моѐ те́плое и҆сповѣ́ данїе .

~Согрѣши́хъ па́че всѣ́хъ чл҃къ , є҆ди́нъ согрѣши́хъ к̾ тебѣ̀ . но ᲂу҆ще́дри ꙗ҆́кѡ бг҃ъ творе́нїе своѐ .

~Бꙋ́рѧ мѧ ѕлы́хъ ѡ҆б̾держи́тъ млрⷭ҇де гдⷭ҇и , но ꙗ҆́кѡ петрꙋ̀ и҆ мнѣ̀ рꙋ́кꙋ прострѝ .

~Сле́зы ꙗ҆́коже блꙋдни́ца ще́дре , и҆ а҆́зъ пред̾лага́ю , ѡ҆чи́сти мѧ сп҃се млрⷭ҇дїемъ сѝ .

~Ѡ҆скверни́хъ пло́ти моеѧ̀ ри́зꙋ , и҆ ѡ҆ка лѧ́хъ є҆́же по ѻ҆́бразꙋ сп҃се и҆ по подо́бїю .

~Ѡ҆мрачи́хъ дш҃е́внꙋю красотꙋ̀ страстны́ми сластьмѝ , и҆ ве́сь ᲂу҆́мъ ка́лъ сотвори́хъ .

~Раз̾дра́хъ ны́нѣ ѻ҆де́ждꙋ мою̀ пе́рвꙋю ю҆́же ми и҆стка̀ зижди́тель и҆спе́рва , и҆ ѿ тꙋ́дꙋ лежꙋ̀ на́гъ .

~Ѡ҆блеко́хсѧ в̾ раздра́ннꙋю ри́зꙋ ю҆́же и҆стка́ ми ѕмі́й совѣ́томъ , и҆ стыжꙋ́сѧ .

~Возрѣ́хъ на садо́внꙋю красотꙋ̀ , и҆ прель сти́хсѧ ᲂу҆мо́мъ . тѣ́мже лежꙋ̀ на́гъ , и҆ срамлѧ́юсѧ .

~Погꙋби́хъ первозда́ннꙋю добро́тꙋ , и҆ бл҃го лѣ́пїе моѐ , и҆ ны́нѣ лежꙋ̀ на́гъ и҆ срам лѧ́юсѧ .

~Кова́хꙋ на хребтѐ мое́мъ всѝ нача́льницы стра́стнїи , ѡ҆долѣ́юще мѧ без̾зако́нїемъ свои́мъ .

~Съшива́ше ко́жныѧ ри́зы грѣ́хъ , ѡ҆бна жи́въ мѧ пе́рвыѧ бг҃отка́нныѧ ѻ҆де́жды .

~Ѡ҆бложе́нъ є҆́смь ѡ҆дѣѧ́нїемъ стꙋда̀ , ꙗ҆́ко же ли́ствїе смоко́вное , во ѡ҆бличе́нїе мои́хъ самово́льныхъ страсте́й .

~Ѡ҆дѣ́ѧхсѧ въ сра́мнꙋю ри́зꙋ , и҆ ѡ҆крова вле́нꙋю стꙋ́днѡ , тече́нїемъ стра́стнагѡ и҆ любосла́стнагѡ живота̀ .

~Впадо́хъ в̾ страстнꙋ́ю па́гꙋбꙋ , и҆ в̾ веще́ст венꙋю тлю̀ , и҆ ѿ то́лѣ и҆ до ны́нѣ вра́гъ ми досажда́етъ .

~Любове́щно и҆ любостѧжа́емое житїѐ не воз̾держа́нїемъ сп҃се пред̾поче́тъ , ны́нѣ тѧ́жкимъ бре́менемъ ѡ҆бложе́нъ є҆́смь .

~Оу҆краси́хъ плотьска́гѡ ѻ҆́браза скве́рными по́мыслы , разли́чнымъ ѻ҆дѣѧ́нїемъ , и҆ ѡ҆сꙋжда́юсѧ .

~Внѣ́шнимъ прилѣ́жнѡ , бл҃гоꙋкраше́нїемъ є҆ди́немъ попеко́хсѧ , в̾нꙋ́тренюю презрѣ́въ бл҃гоѡ҆бра́знꙋю сѣ́нь .

~Во ѡ҆брази́въ моѐ страстно́е без̾ ѡ҆бра́зїе , любосла́стными стремле́ньми , погꙋби́хъ ᲂу҆́мнꙋю красотꙋ̀ .

~Погребо́хъ пе́рвагѡ ѻ҆́браза добро́тꙋ сп҃се страстьмѝ , ꙗ҆́коже и҆ногда̀ дра́хмꙋ , взы ска́въ ѡ҆брѧ́щи .

~Согрѣши́хъ ꙗ҆́коже блꙋдни́ца вопїю́ ти , є҆ди́нъ согрѣши́хъ тебѣ̀ , ꙗ҆́кѡ ми́рѡ прїи мѝ сп҃се и҆ моѧ̀ сле́зы .

~Поползо́хсѧ ꙗ҆́кѡ дв҃дъ блꙋ́днѡ , и҆ ѡ҆скве рни́хсѧ . но ѡ҆мы́й менѐ сп҃се слеза́ми .

~Ѡ҆чи́сти ꙗ҆́кѡ мыта́рь вопїю́ ти , сп҃се ѡ҆чи́сти мѧ . никто́же бо ѿ сꙋ́щихъ и҆з̾ а҆да́ма , ꙗ҆́кѡ а҆́зъ согрѣши́лъ є҆́сть к̾ тебѣ̀ .

~Ни сле́зъ ни покаѧ́нїѧ и҆́мамъ ни ᲂу҆ми ле́нїѧ . но са́мъ ми сп҃се сїѧ̀ , ꙗ҆́кѡ бг҃ъ да́рꙋй .

~Две́рь твою̀ незатвори́ми тогда̀ гдⷭ҇и гдⷭ҇и , но ѿве́рзи ми сїю̀ ка́ющꙋмисѧ .

~Чл҃колю́бче хотѧ́и всѣ́мъ спасти́сѧ , ты̀ воз̾зови́ мѧ и҆ прїимѝ ꙗ҆́кѡ бл҃гъ ка́ющꙋ мисѧ .

~Внꙋшѝ воздыха́нїе дꙋшѝ моеѧ̀ , и҆ ѻ҆́чїю мое́ю прїимѝ ка́пли сп҃се , и҆ спаси́ мѧ .

~Ви́дите ви́дите , ꙗ҆́кѡ а҆́зъ є҆́смь бг҃ъ . внꙋ ша́й дꙋшѐ моѧ̀ гдⷭ҇ꙋ вопїю́щꙋ , и҆ ѡ҆ста́нисѧ пре́жнѧгѡ грѣха̀ , и҆ ᲂу҆бо́йсѧ ꙗ҆́кѡ и҆стѧ за́телѧ , и҆ ꙗ҆́кѡ сꙋдїѝ и҆ бг҃а .

~Комꙋ̀ ᲂу҆подо́бисѧ многогрѣ́шнаѧ дꙋшѐ ; то́кмѡ пе́рвомꙋ ка́инꙋ , и҆ ламе́хꙋ ѻ҆́номꙋ . ка́менїемъ поби́вши тѣ́ло ѕлодѣ́йствы , и҆ ᲂу҆би́вши ᲂу҆́мъ скотски́ми стремле́ньми .

~Всѣ́хъ и҆́же пре́жде зако́на прете́кши ѽ дꙋшѐ . си́фꙋ не ᲂу҆подо́бисѧ , ни є҆но́сꙋ ѻ҆́номꙋ , ни є҆но́ха преставле́нїю , ни нѡ́ю . но ꙗ҆ви́ласѧ є҆сѝ ни́ща пра́ведных̾ жи́зни .

~Е҆ди́на раз̾верзла̀ є҆сѝ , хлѧ́би гнѣ́ва бг҃а твоегѡ̀ дш҃ѐ моѧ̀ , и҆ потопи́ла є҆сѝ пло́ть всю̀ ꙗ҆́коже зе́млю и҆ дѣѧ́нїе и҆ жи́знь , и҆ пребыла̀ є҆сѝ кромѣ̀ спасе́ннагѡ ковче́га .

~Мꙋ́жа ᲂу҆би́хъ речѐ въ ꙗ҆́звꙋ мнѣ̀ , и҆ ю҆́но шꙋ в̾ стрꙋ́пъ , ламе́хъ рыда́ѧ вопїѧ́ше . ты́ же нетрепе́щеши ѽ дꙋшѐ моѧ̀ , и҆ не бои́шисѧ , пло́ть и҆ ᲂу҆́мъ ѡ҆скверни́вши .

=ѽ= ка́кѡ поревнова́хъ ламе́хꙋ , пе́рвомꙋ ᲂу҆бі́йцѣ . дꙋ́шꙋ ꙗ҆́кѡ мꙋ́жа , ᲂу҆́мъ ꙗ҆́кѡ ю҆́ношꙋ , ꙗ҆́кѡ бра́та же ми тѣ́ло ᲂу҆би́въ , ꙗ҆́кѡ ка́инъ ᲂу҆бі́йца , без̾слове́сными стремле́ньми .

~Сто́лпъ ᲂу҆мꙋ́дрила є҆сѝ созда́ти ѽ дꙋшѐ , и҆ ᲂу҆тверже́нїе водрꙋзи́ти свои́ми похоть мѝ , а҆́ще небы̀ зижди́тель ᲂу҆держа́лъ совѣ́ ты твоѧ̀ , и҆ низ̾ве́рглъ на́ землю ᲂу҆хищ ре́нїѧ твоѧ̀ .

~Оу҆ѧ́звихсѧ ᲂу҆ра́нихсѧ , сѐ сꙋ́ть стрѣ́лы вра́ жїѧ , ꙗ҆́же ми ᲂу҆ѧзви́ша дꙋ́шꙋ и҆ тѣ́ло , сѐ ꙗ҆́звы и҆ стрꙋ́пи и҆ гное́нїѧ , и҆ ѡ҆мраче́нїѧ вопїю́тъ , и҆ ра́ны самово́льныхъ стрⷭ҇те́й .

~Ѡ҆дождѝ гдⷭ҇ь ѿ́ гдⷭ҇а ѻ҆́гнь и҆ногда̀ за без̾ зако́нїе гнѣ́вающее сожжѐ содо́млѧны . ты́ же ѻ҆́гнь гее́нскїи въжегла̀ є҆сѝ , в̾не́мъ же хо́щеши дꙋшѐ сожжена̀ бы́ти .

~Разꙋмѣ́йте и҆ ви́дите , ꙗ҆́кѡ а҆́зъ є҆́смь бг҃ъ , и҆стѧза́ѧи срⷣца̀ , и҆спыта́ѧи мы́сли , ѡ҆бли ча́ѧи дѣ́ла , и҆ попалѧ́ѧи грѣхѝ , и҆ сꙋдѧ́и си́рꙋ и҆ смире́нꙋ , и҆ ни́щꙋ .

=сла́ва . Б=ез̾нача́льнаѧ несозда́ннаѧ трⷪ҇це , и҆ нераз̾дѣ́льнаѧ є҆ди́нице , ка́ющасѧ прїими́ мѧ , согрѣша́юща спасѝ . твоѐ є҆́смь созда́ нїе , непре́зри , но пощадѝ и҆ и҆зба́ви ѻ҆́гненаго ѡ҆сꙋжде́нїѧ .

=и҆ ны́нѣ , боⷢ҇ . Ч=тⷭ҇аѧ влⷣчце бг҃ороди́тельни це , ᲂу҆пова́нїе к̾ тебѣ̀ прибѣга́ющымъ , и҆ приста́нище в̾ бꙋ́ри , млⷭ҇тивагѡ и҆ зижди́ телѧ сн҃а твоегѡ̀ ᲂу҆молѝ , поми́ловати и҆ менѐ , моли́твами твои́ми .

=катава́сїѧ : В=и́дите ви́дите , ꙗ҆́кѡ а҆́зъ є҆́смь бг҃ъ ва́шъ , ма́ннꙋ ѡ҆дожди́выи и҆҆ во́дꙋ и҆з̾ ка́мене и҆сточи́въ , дре́вле в̾ пꙋсты́ни лю́ демъ сѝ , десни́цею є҆ди́ною , и҆҆ крѣ́постїю мое́ю .

=пѣ́снь , г҃ . і҆рмо́съ . Н=а недви́жимомъ хрⷭ҇тѐ ка́мени , за́повѣдей ти , ᲂу҆твердѝ моѐ помышле́нїе .

~Ѻ҆́гнь ѿ́гдⷭ҇а дꙋшѐ нѣ́когда гдⷭ҇ь ѡ҆дож ди́въ , зе́млю содо́мскꙋю дре́вле попали́въ .

~На горѣ̀ спаса́йсѧ дш҃ѐ , ꙗ҆́коже ло́тъ ѻ҆́нъ , и҆ в̾ сиго́ръ ᲂу҆гонза́й .

~Бѣ́гай запале́нїѧ ѽ дꙋшѐ , бѣ́гай содо́м скагѡ горѣ́нїѧ . бѣ́гай погꙋбле́нїѧ бжⷭ҇тве нагѡ пла́мене .

~И҆сповѣ́даютисѧ сп҃се , согрѣши́хъ согрѣ ши́хъ тебѣ̀ , но ѡ҆сла́би ми ꙗ҆́кѡ млрⷭ҇дъ .

~Согрѣши́хъ є҆ди́нъ а҆́зъ , согрѣши́хъ па́че всѣ́хъ , хрⷭ҇тѐ сп҃се непре́зри менѐ .

~Ты̀ є҆сѝ па́стырь до́брыи , в̾зыщѝ менѐ а҆́гньца , и҆ заблꙋди́вшагѡ непре́зри менѐ .

~Ты̀ є҆сѝ сла́дкїи і҆с҃е . ты̀ є҆сѝ зижди́тель мо́й . ѡ҆ тебѣ̀ хрⷭ҇тѐ ѡ҆правда́юсѧ .

=трⷪ҇чен̾ : П=рⷭ҇та́ѧ трⷪ҇це бж҃е на́шъ , сла́ва тебѣ̀ .

=ѽ= трⷪ҇це є҆ди́нице бж҃е , спасѝ согрѣ́ш̾шихъ ти , и҆ ѿ тлѣ́нїѧ и҆зведѝ .

=боⷢ҇ .: П=рест҃а́ѧ гжⷭ҇е бцⷣе , спасѝ на́съ .

~Ра́дꙋисѧ бг҃опрїѧ́тнаѧ ᲂу҆тро́бо . ра́дꙋисѧ гдⷭ҇нь прⷭ҇то́ле . ра́дꙋисѧ мт҃и жи́зни на́шеѧ .

~И҆сто́чникъ живота̀ стѧжа́хъ , тебѐ сме́рти разрꙋши́телѧ . и҆ вопїю́ ти ѿ срⷣца моегѡ̀ пре́жде конца̀ , согрѣши́хъ ѡ҆чи́сти и҆ спаси́ мѧ .

~И҆́же при нѡ́и сп҃се нече́ствовавшихъ под ража́хъ . ѻ҆́нѣхъ наслѣ́довахъ ѡ҆сꙋжде́нїе в̾ пото́пѣ погрꙋже́нїѧ .

~Согрѣши́х̾ гдⷭ҇и согрѣши́х̾ ти ѡ҆чи́сти мѧ . нѣ́сть бо и҆́же кто̀ согрѣшѝ въ чл҃цѣхъ , є҆го́же не превзыдо́хъ согрѣше́ньми .

~Ха́ма ѻ҆́ного ѽ дꙋшѐ , ѻ҆ц҃ꙋ рꙋга́телѧ по дража́вши , сра́мъ непокры́ла є҆сѝ и҆́скре нѧгѡ , в̾спѧ́ть зрѧ̀ воз̾врати́вшисѧ .

~Бл҃гослове́нїе си́мово ненаслѣ́дова дꙋшѐ моѧ̀ страстна́ѧ ни простра́нно ᲂу҆держа́нїе ꙗ҆́кѡ і҆аѳе́тъ , тѣ́мъ непрїѧ́ла є҆сѝ на зем лѝ грѣхо́въ ѡ҆ставле́нїѧ .

=Ѿ= землѝ хара́ньскїѧ и҆зы́ди , ѿ грѣха̀ дꙋшѐ моѧ̀ . грѧдѝ в̾зе́млю точа́щꙋю прⷭ҇нѡ , живо́тное нетлѣ́нїе , ю҆́же а҆враа́мъ наслѣ́ дова .

~А҆враа́ма слы́шала є҆сѝ дꙋшѐ моѧ̀ дре́вле , ѡ҆ста́вивша зе́млю , ѻ҆те́чества и҆ бы́вша прише́льца , сегѡ̀ и҆зволе́нїю подража́й .

~Оу҆́дꙋба мамврі́йскаго , ᲂу҆чреди́въ патрїа́рх̾ а҆́гг҃лы , наслѣ́дова по ста́рости ѡ҆бѣто ва́нїѧ лови́твꙋ .

~И҆саа́ка ѻ҆каѧ́ннаѧ дꙋшѐ моѧ̀ разꙋмѣ́вши но́вꙋю же́ртвꙋ , та́йнѡ всесожже́нꙋю гдⷭ҇ви , подража́й є҆гѡ̀ прои҆зволе́нїю .

~И҆зма́йла слы́шала є҆сѝ , трезви́сѧ дꙋшѐ моѧ̀ . и҆з̾гна́на ꙗ҆́кѡ рабы́нино ѿрожде́нїе . блюдѝ , да не ка́кѡ подо́бнѡ что̀ постра́жеши , ласкосе́рдствꙋющи .

~Поми́лꙋй гдⷭ҇и поми́лꙋй мѧ вопїю̀ тебѣ̀ , є҆гда̀ прїи́деши со а҆́гг҃лы твои́ми , воз̾да́ти всѣ́мъ по достоѧ́нїю дѣѧ́нїѧ .

~А҆га́рѧныни дре́вле дꙋшѐ є҆гѵ́птѧныни ᲂу҆подо́биласѧ є҆сѝ , порабо́тившисѧ и҆зво ле́нїемъ , и҆ роди́вши но́вагѡ и҆зма́йла , презо́рьство .

~І҆а́кѡвлю лѣ́ствицꙋ разꙋмѣ́ла є҆сѝ дꙋшѐ , ꙗ҆вле́нꙋю ѿ землѝ до нб҃сѐ , почто̀ неи́ма ши восхо́да тве́рда и҆ бл҃гочести́ва .

~Сщ҃е́нникꙋ бж҃їю и҆ цр҃ю ᲂу҆є҆дине́нꙋ , хрⷭ҇то́вꙋ подо́бїю бы́вшꙋ , и҆́же въ ми́рѣ житїѐ ᲂу҆да́лившасѧ , томꙋ̀ ᲂу҆подо́бисѧ .

~Небꙋ́ди сто́лпъ сла́нъ дꙋшѐ , воз̾врати́в шисѧ в̾спѧ́ть . при́тча да ᲂу҆страши́тъ тѧ содо́мскаѧ . в̾ горѣ̀ в̾ сиго́рѣ спаса́йсѧ .

~Ꙗ҆́коже ло́тъ запале́нїѧ бѣ́гай дꙋшѐ моѧ̀ грѣха̀ . бѣ́гай содо́ма и҆ гомо́ра . бѣ́гай всѧ́ когѡ пла́мене , без̾слове́снагѡ хотѣ́нїѧ .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Содержи́мъ є҆́смь бꙋ́рею , и҆ треволне́нїемъ ма́ти согрѣше́нїи . но сама́ мѧ ны́нѣ спа сѝ , и҆ к̾ приста́нищꙋ бжⷭ҇твенаго покаѧ́нїѧ воз̾ведѝ .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Ра́бское моле́нїе ны́нѣ прпⷣбнаѧ прине́сши къ млⷭ҇тивнѣй бцⷣѣ гл҃ющи , ѿве́рзи ми бжⷭ҇твеныѧ вхо́ды .

=сла́ва . Т=рⷪ҇це проста̀ несозда́ннаѧ , без̾нача́ льное є҆стество̀ , є҆́же в̾ тре́хъ воспѣва́емо соста́вѣхъ , на́съ спасѝ , вѣ́рою покланѧ́ю щихсѧ держа́вѣ твое́й .

=и҆ ны́нѣ , боⷢ҇ . И҆́=же ѿ ѻ҆ц҃а без̾лѣ́тна сн҃а , в̾ лѣ́то бг҃ороди́тельнице , не и҆скꙋсомꙋ́жнѡ родила̀ є҆сѝ . стра́нно чю́до . пребы́вши дв҃ою доѧ́щи .

=катава́сїѧ : О=у҆твердѝ гдⷭ҇и на ка́мени за́по вѣдей ти , подви́гшеесѧ срⷣце моѐ , ꙗ҆́кѡ є҆ди́нъ ст҃ъ є҆сѝ и҆ пра́веденъ .

~Гдⷭ҇и поми́лꙋй , =гⷤ . сла́ва , и҆ ны́нѣ .=

=сѣда́ленъ : С=вѣти́ла бг҃озра́чнаѧ , сп҃сови а҆пⷭ҇ли , просвѣти́те на́съ и҆́же во тмѣ̀ жи тїѧ̀ , да ꙗ҆́кѡ во́дне , ны́нѣ бл҃гоѡ҆бра́знѡ хо́димъ , свѣ́томъ воз̾держа́нїѧ , нощны́ѧ стра́сти ᲂу҆бѣга́юще . и҆ свѣ́тлыѧ стра́сти хрⷭ҇то́вы ᲂу҆́зримъ ра́дꙋющесѧ .

=сла́ва . А҆=пⷭ҇льскаѧ двоенадесѧ́тице бг҃ои҆з̾ бра́ннаѧ , мольбы̀ ны́нѣ хрⷭ҇тꙋ̀ принеси́те , по́стное по́прище всѣ́мъ преитѝ , совер ша́ющымъ , во ᲂу҆миле́нїи моли́твы , тво рѧ́щымъ ᲂу҆се́рднѡ добродѣ́тели . ꙗ҆́кѡ да си́це пред̾вари́мъ ви́дѣти хрⷭ҇та̀ бг҃а сла́вное воскрⷭ҇нїе , сла́вꙋ и҆ хвалꙋ̀ приносѧ́ще .

=и҆ ны́нѣ , боⷢ҇ . Н=епостижи́магѡ бг҃а сн҃а и҆ сло́ва , несказа́ннѡ па́че ᲂу҆ма̀ и҆стебѐ ро́ж дьшагосѧ , молѝ бцⷣе со а҆пⷭ҇лы ми́ръ все ле́ннѣй чи́стъ пода́ти . и҆ согрѣше́нїемъ да́ти на́мъ пре́жде конца̀ проще́нїе . и҆ црⷭ҇твїѧ нбⷭ҇нагѡ кра́йнею бл҃гостїю , сподо́ бити рабы̀ своѧ̀ .

=пѣ́снь , д҃ . і҆рмо́съ . О=у҆слы́шавъ же проро́къ прихо́дъ тво́й гдⷭ҇и , и҆ ᲂу҆боѧ́хсѧ , ꙗ҆́кѡ хо́щеши ѿ дв҃ы роди́тисѧ , и҆ чл҃кѡмъ ꙗ҆ви́ тисѧ , и҆ гл҃аше , ᲂу҆слы́шахъ слꙋ́хъ тво́й и҆ ᲂу҆боѧ́хсѧ , сла́ва си́лѣ твое́й .

~Дѣ́ло рꙋ́къ свои́х̾ непре́зри , созда́нїе своѐ не ѡ҆ста́ви , пра́ведныи сꙋдїѐ . а҆́ще и҆ є҆ди́нъ согрѣши́хъ ꙗ҆́кѡ чл҃къ , па́че всѧ́когѡ чл҃ка чл҃колю́бче , но и҆́маши ꙗ҆́кѡ гдⷭ҇ь , всѣ́хъ вла́сть ѿпꙋща́ти грѣхѝ .

~Приближа́етсѧ дꙋшѐ коне́цъ , приближа́е тсѧ и҆ неради́ши , и҆ негото́вишисѧ , вре́мѧ сокраща́етсѧ воста́ни , бли́зъ при две́рехъ сꙋдїѧ̀ є҆́сть . ꙗ҆́ко сѣ́нь , ꙗ҆́ко цвѣ́тъ вре́мѧ житїѧ̀ тече́тъ , что̀ в̾сꙋ́е мѧте́мсѧ .

~Воз̾ни́кни ѽ дꙋшѐ моѧ̀ , дѣѧ́нїѧ твоѧ̀ ꙗ҆́же содѣ́ѧ помышлѧ́й , и҆ та̀ пред̾лице́мъ сѝ принесѝ , и҆ ка́пли и҆спꙋстѝ сле́зъ твои́хъ . рцы̀ со дерзнове́нїемъ хрⷭ҇тꙋ̀ , дѣѧ́ нїѧ и҆ помышле́нїѧ , и҆ ѡ҆правди́шисѧ .

~Не бы́сть в̾ житїѝ грѣха̀ , ни дѣѧ́нїе ни ѕло́ба ꙗ҆́же а҆́зъ сп҃се несогрѣши́хъ , ᲂу҆мо́м̾ и҆ сло́вомъ и҆ и҆зволе́нїемъ , и҆ пред̾ложе́ нїемъ и҆ нра́вомъ и҆ дѣѧ́нїемъ согрѣши́хъ ꙗ҆́кѡ и҆́нъ никто́же когда̀ .

=Ѿ= сю́дꙋ ѡ҆сꙋжде́нъ , ѿ сю́дꙋ и҆ препрѣ́хсѧ а҆́зъ ѻ҆каѧ́нныи , ѿ своеѧ̀ со́вѣсти . є҆ѧ́же ничто́же в̾ ми́рѣ нꙋ́жнѣйши . сꙋдїѐ и҆ и҆зба́вителю мо́й и҆ вѣ́дче пощадѝ и҆ и҆з ба́ви , и҆ спаси́ мѧ раба̀ твоегѡ̀ .

~Лѣ́ствица ю҆́же ви́дѣ дре́вле вели́кїи в̾ пат рїа́рсѣхъ , при́тча є҆́сть , ѽ дꙋшѐ моѧ̀ дѣ́ тельнагѡ восхожде́нїѧ , разꙋ́мномꙋ воз̾ ше́ствїю . а҆́ще хо́щеши ᲂу҆́бѡ , дѣѧ́нїемъ и҆ ра́зꙋмомъ и҆ видѣ́нїемъ живꙋ́щи ѡ҆бно ви́сѧ .

~Зно́й дневны́и претерпѣ̀ лише́нїѧ ра́ди патрїа́рхъ , и҆ мра́зъ нощны́и понесѐ , на всѧ́къ де́нь снабдѣ́нїѧ творѧ̀ , пасы́и и҆ трꙋжда́ѧсѧ и҆ рабо́таѧ , да двѣ̀ женѣ̀ сочта́етъ .

~Двѣ̀ женѣ̀ ᲂу҆́бѡ ми разꙋмѣ́й , дѣѧ́нїе и҆ ра́зꙋмъ в̾ видѣ́нїи . лі́ю ᲂу҆́бѡ дѣѧ́нїе , ꙗ҆́кѡ многоча́днꙋ . рахи́ль же ра́зꙋмъ , ꙗ҆́ко мно готрꙋ́днꙋ . и҆́бо кромѣ̀ трꙋдо́въ , ни дѣѧ́нїе ни видѣ́нїе дꙋшѐ и҆спра́витсѧ .

~Бдѝ ѽ дꙋшѐ моѧ̀ , мꙋ́жествꙋй ꙗ҆́коже дре́вле вели́кїи в̾патрїа́рсѣхъ , да стѧ́жеши дѣѧ́нїе с̾ ра́зꙋмомъ . да бꙋ́деши ᲂу҆́мъ зрѧ̀ бг҃а , и҆ дости́гнеши в̾ незаходѧ́щїи мра́къ в̾ возрѣ́нїи , и҆ бꙋ́деши вели́кїи кꙋпе́цъ .

~Два́надесѧте патрїа́рхъ вели́кїи в̾ патрїа́р сѣхъ роди́въ , та́йнѡ ᲂу҆твердѝ тебѣ̀ лѣ́ст вицꙋ , дѣ́йственагѡ дꙋшѐ моѧ̀ восхожде́ нїѧ . дѣ́ти ꙗ҆́кѡ ѡ҆снова́нїѧ , степе́ни ꙗ҆́кѡ восхожде́нїѧ , премꙋ́дренѡ положи́въ .

~И҆са́ва воз̾ненави́дѣннаго подража́ла є҆҆сѝ дꙋшѐ , ѿдала̀ є҆сѝ пе́рвыѧ добро́ты пе́рве нечество , и҆ ѻ҆́ч҃а бл҃гослове́нїѧ ѿпадѐ , и҆ два́щи поползе́сѧ ѻ҆каѧ́ннаѧ , дѣѧ́нїемъ и҆ ра́зꙋмомъ . тѣ́мже ны́нѣ пока́йсѧ .

~Е҆до́мъ и҆са́въ нарече́сѧ кра́йнѧгѡ ра́ди же нонеи́стовства насмѣше́нїе . не воз̾держа́ нїемъ бо прⷭ҇нѡ раз̾жиза́емь , и҆ сластьмѝ ѡ҆сквернѧ́ем̾ . є҆до́мъ нарече́сѧ , є҆́же гл҃етсѧ раз̾же́нїе дꙋшѝ любогрѣхо́вны .

~І҆́ѡва и҆́же на гно́ищи слы́шащи ѽ дꙋшѐ моѧ̀ ѡ҆правди́вшагосѧ , тогѡ̀ мꙋ́жествꙋ непоревнова́ла є҆сѝ . крѣ́пость нестѧжа́ла є҆сѝ , пред̾ложе́нїѧ во всѣ́хъ и҆́хже разꙋмѣ́ ла є҆сѝ и҆́хже вѣ́си и҆ и҆́хже и҆скꙋси́сѧ . но ꙗ҆ви́ласѧ є҆сѝ нетерпѣли́ва .

~И҆́же пе́рвѣе на престо́лѣ , на́гъ ны́нѣ на гно́ищи гно́енъ . и҆́же мно́гїи в̾ ча́дѣхъ и҆ сла́венъ , без̾ча́денъ и҆ без̾до́мокъ напра́ снѡ . пола́тꙋ бо гно́ище , и҆ би́серїе че́рьвїѧ вмѣнѧ́ше .

~Ца́рьскимъ са́номъ и҆ вѣнце́мъ , и҆ багрѧ ни́цею ѡ҆дѣ́ѧнъ , многоимѣ́ненъ чл҃къ и҆ пра́веденъ , бога́тствомъ и҆з̾ѡ҆билꙋ́ѧ и҆ ста́ды , внеза́пꙋ бога́тства ѡ҆бнища́въ , и҆ сла́вы ца́рьскїѧ лише́нъ бы́сть .

~А҆́ще пра́веденъ бѧ́ше и҆ непоро́ченъ па́че всѣ́хъ , и҆ неꙋбѣжѐ ловле́нїѧ льсти́вагѡ и҆ сѣ́ти , ты́ же грѣхолюби́ва сꙋ́щи ѡ҆каѧ́н наѧ дꙋшѐ , что̀ сотвори́ши , а҆́ще ти невѣ́ дома напа́сть на́йдетъ на и҆скꙋше́нїе .

~Тѣ́ло ѡ҆скверни́хъ , дꙋ́хъ ѡ҆калѧ́хъ , ве́сь гно́енъ є҆́смь . но ꙗ҆́кѡ вра́чь хрⷭ҇тѐ , ѻ҆боѧ̀ покаѧ́нїем̾ ми и҆сцѣлѝ , ѡ҆мы́й и҆ ѡ҆чи́сти , покажѝ па́че снѣ́га сп҃се мо́й чи́стѣйша .

~Тѣ́ло своѐ и҆ кро́вь , распина́емь ѡ҆ всѣ́хъ да́лъ є҆сѝ сло́ве . тѣ́ло ᲂу҆́бѡ , да мѧ̀ ѡ҆бно ви́ши . кро́вь же , да ѡ҆мы́еши мѧ . дх҃ъ же пре́далъ є҆сѝ , да мѧ̀ приведе́ши хрⷭ҇тѐ роди́ телю своемꙋ̀ .

~Содѣ́ла спасе́нїе посредѣ̀ землѝ ще́дре , да спасе́мсѧ . во́лею на́древѣ распѧ́тсѧ , є҆де́мъ затворе́ныи ѿве́рзесѧ . вы́шнѧѧ и҆ ни́жнѧѧ тва́рь , и҆ ꙗ҆зы́цы всѝ спа́сшесѧ , поклонѧ́ют̾тисѧ .

~Да бꙋ́детъ ми кꙋпѣ́ль , кро́вь ꙗ҆́же и҆з̾ ре́бръ твои́хъ в̾кꙋ́пѣ и҆ питїѐ , и҆сте́кшаѧ вода̀ ѡ҆ставле́нїѧ . да ѡ҆бою́дꙋ ѡ҆чи́щꙋсѧ помазꙋ́ѧсѧ . и҆ пїѧ̀ ꙗ҆́кѡ ма́сть питїѐ сло́ве , живото́чнаѧ твоѧ̀ чюдеса̀ .

~Ча́шꙋ цр҃кви стѧжа̀ , ре́бра твоѧ̀ живоно́ снаѧ , и҆з̾ ни́хже сꙋгꙋ́бѡ на́мъ и҆сточѝ , ка́пли ѡ҆ставле́нїѧ и҆ ра́зꙋма , во ѻ҆́бразъ дре́вле , но́вагѡ и҆ ве́тхагѡ завѣ́та сп҃се на́шъ .

~На́гъ є҆́смь черто́га , на́гъ є҆́смь бра́ка в̾кꙋ́пѣ и҆ ве́чери . свѣща̀ ᲂу҆гасѐ , ꙗ҆́кѡ без̾ ма́сла . черто́гъ затвори́сѧ , мнѣ̀ спѧ́щꙋ . ве́черѧ и҆з̾ꙗ҆де́на бы́сть , а҆́зъ же по́рꙋцѣ и҆ по́нозѣ свѧ́занъ , во́нъ и҆зри́нꙋхсѧ .

~Вре́мѧ живота̀ моегѡ̀ ма́ло , и҆ и҆спо́лнено болѣ́зней и҆ лꙋка́вьства , но в̾ покаѧ́нїе мѧ прїимѝ , и҆ в̾ ра́зꙋмъ призовѝ . да не бꙋ́дꙋ ѡ҆брѧ́ща и҆ снѣ́дь чюжде́мꙋ , са́мъ мѧ сп҃се ᲂу҆ще́дри .

~Высокоглаго́ливъ ᲂу҆мо́мъ є҆́смь , де́рзъ же и҆ срⷣцемъ , вотще́ же и҆ сꙋ́е , да не с̾ фари се́ѡмъ ѡ҆сꙋже́нъ бꙋ́дꙋ . па́че же мытаре́во смире́нїе пода́ждь ми є҆ди́не ще́дре , пра́ве дныи сꙋдїѐ , и҆ с̾си́мъ мѧ причтѝ .

~Согрѣши́х̾ похꙋ́ливъ сосꙋ́дъ пло́ти моеѧ̀ , вѣ́мъ ще́дре . но в̾ покаѧ́нїе мѧ прїимѝ , и҆ в̾ ра́зꙋм̾ призовѝ , да небꙋ́дꙋ стѧжа́нїе ни снѣ́дь чюжде́мꙋ . сп҃се са́мъ мѧ ᲂу҆ще́дри .

~Са́мое ка́пище бы́хъ страсте́мъ , дш҃ꙋ мою̀ вредѧ̀ ще́дре . но в̾ покаѧ́нїе мѧ прїимѝ , и҆ в̾ ра́зꙋмъ призовѝ , да не бꙋ́дꙋ ѡ҆брѧ́ща и҆ бра́шно чюжде́мꙋ , сп҃се са́мъ мѧ ᲂу҆ще́дри .

~Непослꙋ́шахъ гла́са твоегѡ̀ , преслꙋ́шахъ писа́нїе твоѐ законода́вче . но в̾ покаѧ́нїе мѧ прїимѝ , и҆ в̾ ра́зꙋмъ призовѝ , да не бꙋ́дꙋ ѡ҆брѧ́ща и҆ снѣ́дь чюжде́мꙋ . сп҃се са́мъ мѧ ᲂу҆ще́дри .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Беспло́тныхъ житїѐ въ тѣлесѝ проходѧ́ щи , бл҃года́ть прпⷣбнаѧ к̾ бг҃ꙋ ве́лїю прїѧ́ла є҆сѝ , вѣ́рнѡ чтꙋ́щихъ тѧ застꙋпа́еши . тѣ́мже мо́лимъ тѧ , ѿ всѧ́кихъ напа́стей на́съ твои́ми мл҃твами и҆зба́ви .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Въ вели́кихъ без̾мѣ́стныхъ глꙋбинꙋ̀ низ̾ ве́дшисѧ , не ѡ҆держи́ма бы́сть , но потечѐ по́мысломъ лꙋ́чьшимъ , къ соверше́ннѣй ꙗ҆́вѣ добродѣ́тели сла́внаѧ , а҆́гг҃лъ є҆сте ство̀ ма́рїе ᲂу҆диви́вши .

=сла́ва . Н=ераздѣ́льно сꙋщество́мъ , несли́т но ли́цы бг҃осло́влю тѧ , трⷪ҇ческое є҆ди́но бжⷭ҇тво̀ , ꙗ҆́кѡ є҆ди́но црⷭ҇твено и҆ сопрⷭ҇то́ль но . вопїю́ ти пѣ́снь вели́кꙋю , и҆́же въ вы́шнихъ трегꙋ́бо пѣсносло́вимꙋю .

=и҆ ны́нѣ , боⷢ҇ . И҆= ражда́еши и҆ дв҃ьствꙋеши , и҆ пребыва́еши ѡ҆бои́мъ є҆стество́мъ дв҃а . ро ди́выисѧ ѡ҆бновлѧ́етъ зако́ны є҆стества̀ . ᲂу҆тро́ба же ражда́етъ неражда́ющи . бг҃ъ и҆дѣ́же хо́щетъ , побѣжа́ютсѧ є҆стества̀ чи́нове , твори́тъ бо є҆ли́ка хо́щетъ .

=катава́сїѧ : О=у҆слы́шавъ же пррⷪ҇къ прихо́дъ тво́й гдⷭ҇и , и҆ ᲂу҆боѧ́хсѧ , ꙗ҆́кѡ хо́щеши ѿ дв҃ы роди́тисѧ , и҆ чл҃кѡмъ ꙗ҆ви́тисѧ , и҆ гл҃аше , ᲂу҆слы́шахъ слꙋ́х̾ тво́й и҆ ᲂу҆боѧ́хсѧ , сла́ва си́лѣ твое́й .

=пѣ́снь , є҃ . і҆рмо́съ . И҆=з̾ нощѝ ᲂу҆́треннююща чл҃колю́бче просвѣтѝ молю́сѧ , и҆ наста́ви мѧ на повелѣ́нїѧ твоѧ̀ , и҆ наꙋчи́ мѧ сп҃се , твори́ти во́лю твою̀ .

~Въ нощѝ житїѐ моѐ преи҆до́хъ прⷭ҇нѡ , тма́ бо бы́сть и҆ глꙋбока́ ми мгла̀ , но́щь грѣ ха̀ . но ꙗ҆́кѡ дне́ви сн҃а сп҃се покажи́ мѧ .

~Рꙋви́мꙋ подо́бѧсѧ ѻ҆каѧ́нныи а҆́зъ , со дѣ́ѧхъ без̾зако́ненъ и҆ законопрестꙋ́пенъ совѣ́тъ на́ бг҃а вы́шнѧгѡ , ѡ҆скверни́въ ло́же моѐ , ꙗ҆́коже ѻ҆́ч҃ее ѻ҆́нъ .

~И҆сповѣ́даюсѧ тебѣ̀ хрⷭ҇тѐ цр҃ю , согрѣши́хъ согрѣши́хъ , ꙗ҆́коже дре́вле і҆ѡ́сифа бра́тїѧ прода́вше , чи́стагѡ плода̀ и҆ цѣломꙋ́дре нагѡ .

=Ѿ= сро́дникъ пра́веднаѧ дш҃ѧ , свѧ́занъ прода́стъсѧ в̾ рабо́тꙋ сла́дкїи , во ѻ҆́бразъ гдⷭ҇нь . ты́ же сама̀ дꙋшѐ прода́сѧ , ѕлы́ми свои́ми .

~І҆ѡ́сифа пра́веднаго и҆ целомꙋ́дренаго ᲂу҆ма̀ , подража́й ѻ҆каѧ́ннаѧ и҆ непотре́бнаѧ дꙋшѐ . и҆ нелюбодѣ́йствꙋй в̾ без̾зако́нныхъ стремле́нїихъ , прⷭ҇нѡ без̾зако́ннꙋющи .

~А҆́ще и҆ в̾ро́въ в̾ве́рженъ бы́сть и҆ногда̀ і҆ѡ́сифъ , влⷣко гдⷭ҇и , но во ѻ҆́бразъ погребе́нїѧ и҆ воста́нїѧ твоегѡ̀ . а҆́зъ же что̀ тебѣ̀ когда̀ таково̀ принесꙋ̀ .

~Мѡѷсе́овъ слы́шала є҆сѝ дꙋшѐ ковче́гъ во да́ми и҆ волна́ми носи́мъ рѣчны́ми , ꙗ҆́кѡ в̾ черто́зѣ дре́вле , бѣжа́вша гоне́нїѧ го́рь ка , совѣ́та фараѡни́тскагѡ .

~А҆́ще ба́бы слы́шала є҆сѝ и҆ногда̀ ᲂу҆бива́ю щыѧ младе́нцы мꙋ́жескїи по́лъ дꙋшѐ , цѣломꙋ́дрїѧ дѣ́ло . ты́ же ꙗ҆́кѡ вели́кїи мѡѷсе́й , вне́мли премꙋ́дрость .

~Ꙗ҆́кѡ мѡѷсе́й вели́кїи є҆гѵ́птѧнина , ᲂу҆ма̀ ᲂу҆ѧзви́вши ѡ҆каѧ́ннаѧ , ᲂу҆би́ла є҆сѝ дꙋшѐ . и҆ ка́кѡ ѻ҆бита́еши , гл҃и , в̾ пꙋсты́ни без̾ стра́стїѧ покаѧ́нїемъ .

~Въ пꙋсты́ню всели́сѧ вели́кїи мѡѷсе́й , грѧдѝ ᲂу҆́бѡ поревнꙋ́й тогѡ̀ житїю̀ . да и҆ є҆́же в̾ кꙋпинѣ̀ бг҃оꙗ҆вле́нїѧ , ви́дѣти дꙋшѐ сподо́бишисѧ .

~Мѡѷсе́овъ же́злъ воѡ҆бража́й дꙋшѐ ᲂу҆да рѧ́ющь в̾ мо́ре , и҆ ѡ҆гꙋстѣва́ющь глꙋбинꙋ̀ , ѻ҆́бразомъ крⷭ҇та̀ бжⷭ҇твенагѡ , ꙗ҆́кѡ да воз мо́жеши и҆ ты̀ вели́каѧ сотвори́ти .

~А҆аро́нъ приноша́ше ѻ҆ве́нъ бг҃ꙋ непоро́ ченъ , неле́стенъ . но ѡ҆фні́й и҆ финее́съ ꙗ҆́коже ты̀ дꙋшѐ приноша́хꙋ чю́жде бг҃ꙋ , ѡ҆скверне́но житїѐ .

~Ꙗ҆́коже тѧ́жекъ нра́вомъ а҆н̾ні́й и҆ а҆м̾врі́й , фараѡ́нꙋ го́рькомꙋ бы́хъ влⷣко дш҃е́ю и҆ тѣ́ломъ и҆ погрꙋже́нъ ᲂу҆мо́мъ , но помози́ ми .

~Ка́ломъ смѣси́хсѧ ѻ҆каѧ́нныи ᲂу҆мо́мъ . ѡ҆мы́й мѧ влⷣко ба́нею мои́хъ сле́зъ молю́тѧ , пло́ти моеѧ̀ ѻ҆де́ждꙋ ᲂу҆бѣли́въ ꙗ҆́кѡ снѣ́гъ .

~А҆́ще и҆спыта́ю сѝ дѣ́ла хрⷭ҇тѐ , всѧ́кого чл҃ка преше́дша себѐ зрѧ̀ грѣхмѝ , ꙗ҆́кѡ в̾ ра́зꙋ мѣ ᲂу҆ма̀ согрѣши́хъ , а҆ не в̾ невѣ́денїи .

~Пощадѝ пощадѝ гдⷭ҇и созда́нїе своѐ , согрѣ ши́хъ ѡ҆сла́би ми . ꙗ҆́кѡ є҆стество́мъ чи́стъ са́мъ є҆сѝ є҆ди́нъ , и҆ и҆́нъ па́че тебѐ никто́ же є҆́сть , кромѣ̀ скве́рны .

~Менѐ ра́ди бг҃ъ сы́и , ᲂу҆подо́билсѧ є҆сѝ мнѣ̀ . показа́лъ є҆сѝ чюдеса̀ , и҆сцѣли́въ прокаже́ ныѧ , и҆ раз̾сла́бленагѡ стѧ́гнꙋвъ . крово точи́вѣй то́къ ᲂу҆ста́вилъ є҆сѝ сп҃се , при коснове́нїемъ ри́зы .

~Ни́зꙋ снича́щꙋю подража́ющи дꙋшѐ , при стꙋпѝ и҆ припадѝ пред̾нога́ма і҆с҃овыма , да тѧ̀ и҆спра́витъ , и҆ хо́диши пра́вѡ в̾ пꙋтѝ гдⷭ҇ни .

~А҆́ще и҆ кла́дѧзь є҆сѝ влⷣко глꙋбо́къ , и҆сто чи́ми во́ды и҆з̾ пречи́стыхъ си жи́лъ , да ꙗ҆́кѡ самарѧны́нѧ , не к̾ томꙋ̀ в̾жа́ждꙋсѧ , жи́зни бо стрꙋѝ и҆сточа́еши .

~Силѡа́мъ да бꙋ́дꙋтъ ми сле́зы влⷣко гдⷭ҇и , да ᲂу҆мы́ю си и҆ а҆́зъ зѣ́ницы се́рдца , и҆ ви́ждꙋ тѧ разꙋ́мнѡ свѣ́те превѣ́чныи .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~И҆зрѧ́дным̾ жела́нїем̾ пребога́таѧ , дре́вꙋ воз̾желѣ́вши поклони́тисѧ живо́тномꙋ , сподо́биласѧ є҆сѝ жела́нїю . сподо́би ᲂу҆́бѡ и҆ менѐ , ᲂу҆лꙋчи́ти вы́шнїѧ сла́вы .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Стрꙋѝ і҆ѡрда́нскїѧ преше́дши , ѡ҆брѣ́те поко́й , болѣ́зненыѧ пло́ти сласте́й и҆збѣ жа́вши . є҆ѧ́же и҆ на́съ и҆змѝ , твои́ми моли́твами прпⷣбнаѧ .

=сла́ва . Т=ѧ̀ трⷪ҇це сла́вим̾ є҆ди́наго бг҃а . ст҃ъ , ст҃ъ , ст҃ъ є҆сѝ ѻ҆́ч҃е и҆ сн҃е и҆ дꙋ́ше , про́сто сꙋщество̀ , є҆ди́нице прⷭ҇нѡ покланѧ́емаѧ .

=и҆ ны́нѣ , боⷢ҇ . И҆=з̾ тебѐ ѡ҆блече́сѧ в̾ моѐ сми ре́нїе , нетлѣ́ннаѧ без̾мꙋ́жнаѧ мт҃и дв҃о , бг҃ъ созда́выи вѣ́ки , и҆ соє҆ди́нивъ себѣ̀ чл҃ческое є҆стество̀ .

=катава́сїѧ : И҆=з̾ нощѝ ᲂу҆́треннююща чл҃ко лю́бче просвѣтѝ молю́сѧ , и҆ наста́ви мѧ на повелѣ́нїѧ твоѧ̀ , и҆ наꙋчи́ мѧ сп҃се , тво ри́ти во́лю твою̀ .

=пѣ́снь , ѕ҃ . і҆рмоⷭ҇ . В=озопи́хъ всѣ́мъ срⷣцемъ мои́мъ , к̾ ще́дромꙋ бг҃ꙋ , и҆ ᲂу҆слы́ша мѧ ѿ а҆́да преи҆спо́днѧгѡ , и҆ воз̾ведѐ ѿ тлѝ живо́тъ мо́й .

~Сле́зы сп҃се ѻ҆́чїю мое́ю , и҆ є҆́же и҆з̾ глꙋби ны̀ воз̾дыха́нїѧ , чи́стѣ приношꙋ̀ , вопїю́ щꙋ срⷣцꙋ , бж҃е согрѣши́хъ ти , ѡ҆чи́сти мѧ .

~Во́лны сп҃се согрѣше́нїи мои́хъ , ꙗ҆́кѡ въ чермнѣ́мъ мо́ри воз̾враща́ющесѧ , покры ва́ютъ мѧ внеза́пꙋ , ꙗ҆́коже є҆гѵ́птѧны и҆ногда̀ и҆ триста́ты .

~Ꙗ҆́кѡ ю҆́ница дш҃ѐ раз̾свирѣ́пѣвши , ᲂу҆подо́ биласѧ є҆сѝ є҆фре́мꙋ . ꙗ҆́кѡ се́рна ѿ тенета̀ , и҆зрѣши́сѧ ѿ житїѧ̀ , воз̾вы́сившисѧ дѣѧ́ нїемъ , и҆ ᲂу҆мо́мъ и҆ видѣ́нїемъ .

~Оу҆клони́ласѧ є҆сѝ ѽ дꙋшѐ ѿ́ гдⷭ҇а твоегѡ̀ , ꙗ҆́коже дафа́нъ и҆ а҆вирѡ́нъ . но пощадѝ зовы́и и҆з̾ а҆́да преи҆спо́днѧгѡ , да тебѐ про́ пасть земна́ѧ непокры́етъ .

~Рꙋка̀ на́съ мѡѷсе́ова да ᲂу҆вѣ́ритъ дꙋшѐ , ка́кѡ мо́жетъ бг҃ъ прокаже́ное житїѐ ᲂу҆бѣли́ти и҆ ѡ҆чи́стити . и҆ не ѿча́йсѧ сама̀ , а҆́ще и҆ прокаже́на є҆сѝ .

~Неразꙋ́мнѡ дꙋшѐ прои҆зволе́нїе стѧжа́ла є҆сѝ , ꙗ҆́коже дре́вле і҆и҃ль . бжⷭ҇твеныѧ бо ма́нны пред̾почла̀ є҆сѝ без̾слове́снѣ , любо сла́стное страсте́мъ ласкосе́рдьство .

~Свина́ѧ мѧса̀ и҆ котлы̀ , є҆гѵ́петское бра́ шно , па́че нбⷭ҇нагѡ прои҆зво́лила є҆сѝ дꙋшѐ моѧ̀ , ꙗ҆́коже дре́вле неразꙋ́мнїи лю́дїе в̾ пꙋсты́ни .

~Кладенцы̀ дꙋшѐ пред̾почла̀ є҆сѝ ханане́й скихъ мы́слей , па́че жи́лы ка́мене , и҆з̾ него́же премꙋ́дрости рѣка̀ , пролива́етъ то́ки бг҃осло́вїѧ .

~Ꙗ҆́кѡ ᲂу҆да́ри мѡѷсе́й ра́бъ тво́й жезло́мъ ка́мень , ѡ҆бра́знѡ животвори́ваѧ ре́бра твоѧ̀ проѡ҆бразова́ше . и҆з̾ ни́хже всѝ пи тїѐ жи́зни сп҃се почерпа́емъ .

~И҆спыта́й дꙋшѐ и҆ сматрѧ́й , ꙗ҆́коже і҆с҃ъ на́в винъ , ѡ҆бѣтова́нїѧ землѝ какова̀ є҆́сть , и҆ всели́сѧ в̾не́й бл҃гозако́нїемъ .

~Воста́ни и҆ побѣдѝ ꙗ҆́кѡ і҆с҃ъ а҆мали́ка , плотскі́ѧ стра́сти , и҆ гаваѡни́ты ле́стныѧ по́мыслы , прⷭ҇нѡ побѣжда́ющи .

~Преидѝ вре́менное текꙋ́щее є҆стество̀ , ꙗ҆́ко же дре́вле ковче́гъ . и҆ землѝ ѻ҆́ноѧ бꙋ́ди во ѡ҆держа́нїи ѻ҆бѣтова́нїѧ дꙋшѐ , бг҃ъ пове лѣва́етъ .

~Ꙗ҆́коже спа́слъ є҆сѝ петра̀ вопїю́ща , спаси́ мѧ пред̾вари́въ сп҃се ѿ ѕвѣре́й , и҆ и҆зба́ви просте́ръ свою̀ рꙋ́кꙋ , и҆ воз̾ведѝ и҆з̾ глꙋби ны̀ грѣхо́вныѧ .

~Приста́нище тѧ вѣ́мъ ᲂу҆ти́шнѡ , влⷣко хрⷭ҇тѐ . но ѿ незаходи́мыхъ глꙋби́нъ грѣха̀ ѿча́ѧнна мѧ пред̾вари́въ и҆зба́ви .

~А҆́зъ є҆́смь сп҃се , и҆́же погꙋби́лъ є҆́смь црⷭ҇кꙋю дра́хмꙋ . но вже́гъ свѣти́льникъ прⷣтчи твоегѡ̀ сло́ве , взыщѝ и҆ ѡ҆брѧ́щи сво́й ѻ҆́бразъ .

~Возмѝ своѐ да не ᲂу҆слы́ши гдⷭ҇и , ѿсыла́емь ѿтебѐ , ни є҆́же и҆дѝ во ѻ҆́гнь проклѧ́тыи , но бл҃га́гѡ гла́са пра́ведныхъ .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Да страсте́мъ пла́мень ᲂу҆гаси́ши , слеза́мъ и҆сточа́еши ка́пли прⷭ҇нѡ ма́рїе дш҃е́ю распа ла́ема . и҆́мже дарова́нїе пода́ждь и҆ мнѣ̀ твоемꙋ̀ рабꙋ̀ .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Без̾стра́стїе нбⷭ҇ное стѧжа̀ , кра́йнимъ и҆́же на землѝ житїе́мъ мт҃и . тѣ́мже тебѐ пою́щымъ , ѿ страстны́хъ и҆зба́витисѧ прило́гъ моли́сѧ .

=сла́ва . Т=рⷪ҇ца є҆́смь проста̀ и҆ нераздѣ́льна , раздѣ́льна ли́цы , и҆ є҆ди́ница є҆́смь є҆сте ство́мъ соє҆дине́на , ѻ҆ц҃ъ речѐ и҆ сн҃ъ , и҆ бжⷭ҇твеныи дх҃ъ .

=и҆ нн҃ѣ , боⷢ҇ . О=у҆тро́ба твоѧ̀ бг҃а на́мъ родѝ , воѡ҆браже́на по на́съ . є҆го́же ꙗ҆́кѡ зижди́ телѧ всѣ́хъ , молѝ бцⷣе , да моли́твами твои́ми ѡ҆правди́мсѧ .

=катава́сїѧ : В=озопи́хъ всѣ́мъ се́рдцемъ мои́мъ , к̾ ще́дромꙋ бг҃ꙋ , и҆ ᲂу҆слы́ша мѧ ѿ а҆́да преи҆спо́днѧгѡ , и҆ воз̾ведѐ ѿ тлѝ живо́тъ мо́й .

~Гдⷭ҇и поми́лꙋй , =гⷤ . сла́ва , и҆ ны́нѣ .=

=конда́къ . Д=ꙋшѐ моѧ̀ дꙋшѐ моѧ̀ , воста́ни что̀ спи́ши , коне́цъ приближа́етсѧ , и҆ хо́щеши мо́лвити ; воспрѧнѝ ᲂу҆́бѡ , да пощади́тъ тѧ хрⷭ҇то́съ бг҃ъ , и҆́же вездѣ̀ сы́и , и҆ всѧ̀ и҆сполнѧ́ѧи .

=и҆́коⷭ҇ . Х=рⷭ҇то́во врачев̾ство̀ ви́дѧще ѿве́рсто , и҆ ѿ сегѡ̀ а҆да́мꙋ и҆сточа́ющꙋ здра́вїе . пострада̀ и҆ ᲂу҆ѧзви́сѧ дїѧ́волъ , и҆ ꙗ҆́кѡ бѣды̀ прїе́млѧ рыда́ше . и҆ свои́мъ дрꙋго́мъ возопѝ , что̀ сотворю̀ сн҃ꙋ мр҃і́инꙋ , ᲂу҆би ва́етъ мѧ виѳлеє́млѧнинъ , и҆́же вездѣ̀ сы́и , и҆ всѧ̀ и҆сполнѧ́ѧи .

=та́же , бл҃же́нны . гла́съ , ѕ҃ . и҆= си́хъ пое́мъ с̾ покло́ны стихо́въ , ѕ҃і . =Во црⷭ҇твїи сѝ є҆гда̀ прїи́деши , помѧнѝ на́съ гдⷭ҇и . Р=азбо́йника ра́еви хрⷭ҇тѐ жи́телѧ показа́лъ є҆сѝ , на крⷭ҇тѐ тебѣ̀ возопи́вша , помѧни́ мѧ сп҃се . тогѡ̀ покаѧ́нїю сподо́би и҆ менѐ недосто́йнагѡ .

=бл҃же́ни ни́щїи дх҃омъ , ꙗ҆́кѡ тѣ́хъ є҆́сть црⷭ҇тво нбⷭ҇ное . М=ано́ѧ слы́шала є҆сѝ дре́вле дꙋшѐ моѧ̀ , бг҃ꙋ в̾ ꙗ҆вле́нїи бы́вша . и҆ и҆́же и҆з̾ непло́дове , тогда̀ прїе́мша пло́дъ ѡ҆бѣ това́нїѧ , тогѡ̀ бл҃гоче́стїю поревнꙋ́й .

=бл҃же́ни пла́чꙋщїи , ꙗ҆́кѡ ті́и ᲂу҆тѣ́шатсѧ . С=ам̾ѱо́новѣ поревнова́вши лѣ́ности , гла вꙋ̀ ѡ҆стри́глъ є҆сѝ дѣ́лъ свои́хъ дꙋшѐ , преда́вши и҆ноплеме́нникѡмъ , цѣломꙋ́дре нꙋю жи́знь и҆ бл҃же́ннꙋю .

=бл҃же́ни кро́тцыи , ꙗ҆́кѡ ті́и наслѣ́дѧтъ зе́млю . И҆́=же дре́вле че́люстїю ѻ҆́слею побѣ ди́въ и҆ноплеме́нники , ны́нѣ плѣне́нїе страстно́мꙋ ласкосе́рдьствꙋ ѡ҆брѣ́тесѧ . но и҆збѣ́гни дꙋшѐ моѧ̀ , такова́гѡ подо́бїѧ и҆ сла́бости .

=бл҃же́ни а҆́лчꙋщїи и҆ жа́ждꙋщїи пра́вды , ꙗ҆́кѡ ті́и насы́тѧтсѧ . В=ара́къ , и҆ є҆в̾фа́й воево́ды и҆ сꙋдїѝ і҆и҃левы пред̾почте́ни бы́ ша , с̾тѣ́ми и҆ дево́ра мꙋжеꙋ́мнаѧ . тѣ́хъ доблестьмѝ дш҃ѐ , в̾мꙋжи́вшисѧ ᲂу҆крепи́сѧ .

=бл҃же́ни млⷭ҇тивїи , ꙗ҆́кѡ ті́и поми́ловани бꙋ́дꙋтъ .=

аи́ль хра́брꙋю разꙋмѣ́ла є҆сѝ дш҃ѐ моѧ̀ . сиса́ра дре́вле пробо́дшꙋю , и҆ спасе́нїе содѣ́лавшꙋ дре́вомъ ѻ҆́стрымъ слы́шавши . и҆́мже тебѣ̀ крⷭ҇тъ воѡ҆бразꙋ́етсѧ .

=бл҃же́ни чи́стїи срⷣцемъ , ꙗ҆́кѡ ті́и бг҃а ᲂу҆́зрѧтъ . П=ожрѝ дꙋшѐ же́ртвꙋ хвалы̀ . дѣѧ́нїе ꙗ҆́кѡ дще́рь принесѝ , ѿ є҆в̾фа́евы чистѣ́йшꙋ . и҆ заколѝ ꙗ҆́кѡ же́ртвꙋ , стрⷭ҇ти плотьскі́ѧ , гдⷭ҇ви своемꙋ̀ .

=бл҃же́ни миротво́рцы , ꙗ҆́ко ті́и сн҃ове бж҃їи нарекꙋ́тсѧ . Г=едео́ново рꙋно̀ помышлѧ́й дꙋшѐ моѧ̀ , с̾ нб҃сѐ ро́сꙋ под̾и҆мѝ . преклони́ сѧ и҆ пі́й ꙗ҆́коже пе́съ во́дꙋ , и҆́же ѿ зако́на текꙋ́щꙋю , и҆з̾гнете́нїемъ пи́сменнымъ .

=бл҃же́ни и҆з̾гна́ни пра́вды ра́ди , ꙗ҆́кѡ тѣ́хъ є҆́сть црⷭ҇тво нбⷭ҇ное . И҆=лі́и сщ҃е́нника ѡ҆сꙋж де́нїе , дш҃ѐ моѧ̀ воспрїѧ́ла є҆сѝ . лише́нїемъ ᲂу҆ма̀ прїѡбрѣ́тши стра́сти в̾ себѣ̀ , ꙗ҆́кѡ ѻ҆́нъ ча́да , дѣ́лати без̾зако́нїе .

=бл҃же́ни є҆стѐ є҆гда̀ поно́сѧтъ ва́мъ и҆ и҆з женꙋ́тъ вы̀ , и҆ рекꙋ́тъ всѧ́къ ѕѡ́лъ гл҃ъ , навы̀ лжꙋ́ще менѐ ра́ди . В=сꙋдїѧ́х̾ лев̾ви́тъ ѡ҆б̾лѣни́всѧ , свою̀ женꙋ̀ дванадесѧ́тимъ колѣ́номъ раздѣлѝ , да скве́рнꙋ ѡ҆бличи́т̾ , ꙗ҆́же ѿ венїѧми́на без̾зако́ннꙋю .

=ра́дꙋйтесѧ и҆ весели́тесѧ , ꙗ҆́кѡ мзда̀ ва́ша мно́га на́ нб҃сѣхъ . Ц=ѣломꙋ́дренаѧ а҆́нна молѧ́щисѧ , ᲂу҆стнѣ̀ то́кмѡ движа́ше на мл҃твꙋ , гла́съ же є҆ѧ̀ неслы́шашесѧ . ѡ҆ба́че а҆́ще и҆ непло́дна сꙋ́щи , сн҃а ражда́етъ мл҃твы досто́йна .

=помѧнѝ на́съ гдⷭ҇и , є҆гда̀ прїи́деши во црⷭ҇твїи сѝ . В=ъ сꙋдїѧ́хъ сꙋжда́ше а҆́ннино порожде́нїе , вели́кїи самꙋ́илъ , є҆го́же воспита̀ а҆рмафе́мъ , въ домꙋ̀ гдⷭ҇ни . томꙋ̀ ᲂу҆подо́бисѧ дш҃ѐ моѧ̀ , сꙋдѝ пре́жде и҆нѣ́хъ дѣ́ла своѧ̀ .

=помѧнѝ на́съ влⷣко , є҆гда̀ прїи́деши во црⷭ҇твїи сѝ . Д=в҃дъ на црⷭ҇тво и҆́з̾бранъ , црⷭ҇кимъ пома́засѧ ро́гомъ , бжⷭ҇твенагѡ ми́ра . ты̀ ᲂу҆́бѡ дꙋшѐ моѧ̀ , а҆́ще хо́щеши вы́шнѧгѡ црⷭ҇твїѧ , ми́ромъ пома́жисѧ слеза́ми .

=помѧнѝ на́съ ст҃ы́и , є҆гда̀ прїи́деши во црⷭ҇твїи сѝ . П=оми́лꙋй созда́нїе своѐ млⷭ҇тиве , ᲂу҆ще́дри рꙋ́кꙋ твое́ю творе́нїе , и҆ пощадѝ всѣ́хъ согрѣши́вшихъ . и҆ менѐ па́че всѣ́хъ , твои́хъ ѿпа́дша повелѣ́нїи .

=сла́ва . Б=ез̾нача́льномꙋ и҆ нерожде́номꙋ ѻ҆ц҃ꙋ покланѧ́юсѧ , сла́влю же и҆ сн҃а рож де́ннагѡ ѿ негѡ̀ . пою́ же и҆ спросїѧ́ннагѡ ѿ ѻ҆ц҃а , и҆ сн҃омъ ꙗ҆вле́ннагѡ д́х҃а ст҃а́гѡ .

=и҆ ны́нѣ . И҆́=же па́че є҆стества̀ ржⷭ҇твꙋ̀ и҆з̾ тебѐ сн҃а твоегѡ̀ поклонѧ́емсѧ . и҆ по є҆сте ствꙋ̀ сла́вѧще бы́вша тогѡ̀ младе́нца не во двою̀ лицꙋ̀ раздѣлѧ́юще є҆гѡ̀ бцⷣе , но во є҆ди́номъ лицѣ̀ , сꙋгꙋ́бама же и҆сповѣ́дꙋем̾ є҆стество́ма .

=пѣ́снь , з҃ . і҆рмо́съ . С=огрѣши́хомъ и҆ без̾за ко́нновахомъ , и҆ не ѡ҆правди́хомсѧ пред̾ тобо́ю , ни соблюдо́хомъ ни сотвори́хомъ , ꙗ҆́коже заповѣ́да на́мъ , но непреда́ждь на́съ до конца̀ , ѻ҆те́ческїи бж҃е .

~Согрѣши́хъ прегрѣши́хъ и҆ ѿверго́хъ за́повѣди твоѧ̀ , ꙗ҆́кѡ в̾ без̾зако́нїихъ произведо́хсѧ , и҆ приложи́хъ ꙗ҆́звамъ стрꙋ́ пы . но са́мъ мѧ поми́лꙋй , ꙗ҆́коже пое́тъ дв҃дъ по млⷭ҇ти твое́й .

~Сокрове́ннаѧ срⷣца моегѡ̀ , и҆сповѣ́дахъ тебѣ̀ сꙋдїѐ мо́й . ви́ждь смире́нїе моѐ , ви́ждь и҆ ско́рбь мою̀ , вонмѝ сꙋдꙋ̀ моемꙋ̀ ны́нѣ , и҆ са́мъ мѧ поми́лꙋй , ѻ҆те́ческїи бж҃е .

~Саꙋ́лъ и҆ногда̀ , ꙗ҆́коже погꙋбѝ ѻ҆ц҃а своего̀ дꙋшѐ ѻ҆слѧ́та , не нача́емо црⷭ҇тво ѡ҆брѣ́те , къ просла́вленїю . но блюдѝ да не погрѣ ши́ши сама̀ , ско́тьскїѧ по́хоти твоѧ̀ пред̾ почита́ющи , па́че црⷭ҇твїѧ хрⷭ҇то́ва .

~Дв҃дъ и҆ногда̀ бг҃оѻ҆ц҃ъ , а҆́ще и҆ согрѣшѝ сꙋгꙋ́бо дꙋшѐ моѧ̀ , стрѣло́ю ᲂу҆́бѡ ᲂу҆стрѣ ле́нъ любодѣѧ́нїѧ , копїе́мъ же плѣне́нъ бы́сть ᲂу҆бі́йства томле́нїемъ . но сама̀ ты̀ тѧж̾ча́йшими дѣ́лы недꙋ́гꙋеши , самохо́т ными стремле́ньми .

~Совокꙋпѝ ᲂу҆́бѡ дв҃дъ и҆ногда̀ къ без̾зако́ нїю без̾зако́нїе . ᲂу҆бі́йствомъ бо любодѣ́й ство смѣси́въ , покаѧ́нїе сꙋгꙋ́бо показа́въ а҆́бїе . но ты̀ лꙋка́внѣйша содѣ́лала є҆сѝ дꙋшѐ , не пока́ѧвшисѧ бг҃ꙋ .

~Дв҃дъ и҆ногда̀ воѡ҆бразѝ , списа́въ ꙗ҆́кѡ во ѻ҆́бразѣ пѣ́нїе . и҆́мже дѣѧ́нїе ѡ҆блича́етъ є҆́же содѣ́ла , зовы́и поми́лꙋй мѧ . тебѣ́ бо є҆ди́номꙋ согрѣши́хъ всѣ́хъ бг҃ꙋ , са́мъ ѡ҆чи́сти мѧ .

~Ковче́гъ ꙗ҆́коже ноша́шесѧ на колесни́цѣ , и҆ преврати́вшꙋсѧ ю҆нцꙋ̀ , ѻ҆за́нъ ѻ҆́нъ то́чїю коснꙋ́сѧ , и҆ бж҃їимъ и҆скꙋси́сѧ гнѣ́вомъ . но тогѡ̀ дерзнове́нїѧ дꙋшѐ ᲂу҆бѣжа́вши , по чита́й бжⷭ҇твенаѧ че́стнѣ .

~Слы́шала є҆сѝ а҆весоло́ма ка́кѡ на є҆сте ство̀ воста̀ . ᲂу҆вѣ́дѣла є҆сѝ скве́рнаѧ є҆гѡ̀ дѣѧ́нїѧ , и҆́миже ѡ҆сквернѝ ло́же дв҃да ѻ҆ц҃а своегѡ̀ . но ты̀ ᲂу҆подо́биласѧ є҆сѝ тогѡ̀ страстны́мъ и҆ през̾ є҆сте́ственымъ стре мле́нїемъ .

~Покори́ла є҆сѝ нерабо́тныи са́нъ тѣ́лꙋ твоемꙋ̀ . и҆но́го бо а҆хитофе́ла ѡ҆брѣ́тши врага̀ дш҃ѐ , послꙋ́шала є҆сѝ тогѡ̀ совѣ́ты . но сїѧ̀ разсы́па са́мъ хрⷭ҇то́съ , да ты̀ всѧ́ко спасе́шисѧ .

~Солѡ́монъ чю́дныи и҆́же и҆ бл҃года́ти и҆ пре мꙋ́дрости и҆спо́лненъ , се́й лꙋка́вое пре́д̾ бг҃омъ и҆ногда̀ сотвори́въ , ѿстꙋпѝ ѿ не гѡ̀ . є҆мꙋ́же и҆ ты̀ проклѧты́мъ твои́мъ житїе́мъ , дꙋшѐ ᲂу҆подо́биласѧ є҆сѝ .

~Сладостра́стїемъ свои́мъ влеко́мъ , ѡ҆скве рнѧ́шесѧ ᲂу҆вы̀ мнѣ̀ . и҆́же рачи́тель премꙋ́ дрости , рачи́тель блꙋдни́цамъ бы́сть , и҆ стра́ненъ ѿ́бг҃а . є҆мꙋ́же и҆ ты̀ ᲂу҆подо́бисѧ во ᲂу҆мѐ ѽ дш҃ѐ , сладострⷭ҇тьми скве́рнами .

~Ровоа́ма подража́ла є҆сѝ , не послꙋ́шавши совѣ́та ѻ҆́ч҃а , в̾кꙋ́пѣ же и҆ ѕла́гѡ раба̀ і҆єровоа́ма дре́внѧгѡ ѿстꙋ́пника дꙋшѐ . но бѣ́гай подо́бїѧ и҆́хъ . и҆ зовѝ к̾ бг҃ꙋ , согрѣ ши́хъ спаси́ мѧ .

~Манасі́ева собрала̀ є҆сѝ согрѣше́нїѧ и҆з̾во ле́нїемъ , поста́вивши ꙗ҆́кѡ ме́рзости стра́ сти , и҆ ᲂу҆мно́живши дш҃ѐ негодова́нїе . но тогѡ̀ ты̀ покаѧ́нїю ревнꙋ́ющи , те́плѣ стѧжѝ ᲂу҆миле́нїе .

~А҆ха́ва подража́ла є҆сѝ скве́рнами дꙋшѐ моѧ̀ , ᲂу҆вы̀ мнѣ̀ , бы́сть плотьски́мъ скве́р намъ пребыва́лище , и҆ сосꙋ́дъ скве́рненъ страсте́мъ . но и҆з̾ глꙋбины̀ своеѧ̀ воз̾до хнѝ . и҆ гл҃и бг҃ꙋ грѣхѝ твоѧ̀ .

~Затвори́сѧ тебѣ̀ нб҃о дꙋшѐ , и҆ гла́дъ бж҃їи пости́же тѧ , ꙗ҆́коже и҆лїю̀ ѳезви́тѧнина . и҆ ꙗ҆́кѡ а҆ха́въ невѣ́ровала є҆сѝ словесе́мъ и҆ногда̀ . но сарефтѧны́нѣ ᲂу҆подо́бисѧ , и҆ препита́й проро́чꙋ дш҃ꙋ .

~Припа́даю ти и҆ приношꙋ́ ти , ꙗ҆́коже сле́ зы гл҃ы моѧ̀ . согрѣши́хъ , ꙗ҆́ко же согрѣ шѝ блꙋдни́ца . без̾зако́нновахъ , ꙗ҆́кѡ и҆́нъ никто́же на землѝ . но ᲂу҆ще́дри влⷣко тва́рь свою̀ , и҆ призови́ мѧ .

~Погребо́хъ ѻ҆́бразъ тво́й , и҆ престꙋпи́хъ за́повѣдь твою̀ . всѧ̀ помрачи́сѧ добро́та , и҆ стрⷭ҇тьмѝ ᲂу҆гасѐ сп҃се свѣща̀ . но ᲂу҆ще́дривъ ѿпꙋсти́ ми , ꙗ҆́коже пое́тъ дв҃дъ ра́дованїе .

~Ѻ҆брати́сѧ пока́йсѧ , ѿкры́й дѣѧ́нїе , гл҃и бг҃ꙋ всѧ̀ вѣ́дꙋщемꙋ , ты̀ вѣ́си моѧ̀ сокро ве́ннаѧ , є҆ди́не сп҃се . но са́мъ мѧ поми́ лꙋй , ꙗ҆́коже пое́тъ дв҃дъ по млⷭ҇ти твое́й .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Возопи́вши к̾ пречⷭ҇тѣй бг҃омт҃ри , пе́рвѣе ѿринове́нїѧ , разрѣши́вши страсте́й нꙋ́ж нѡ ѡ҆скорблѧ́ющихъ , и҆ посрами́ла є҆сѝ врага̀ запе́ншагѡ тѧ . но да́ждь ны́нѣ по́мощь ѿ печа́ли , и҆ мнѣ̀ рабꙋ̀ твоемꙋ̀ .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Е҆го́же воз̾люби́ла є҆сѝ , є҆го́же воз̾желѣ́ла є҆сѝ , є҆го́же ра́ди прпⷣбнаѧ и҆знꙋри́ла є҆сѝ тѣ́ло , молѝ хрⷭ҇та̀ ѡ҆ рабѣ́хъ , ꙗ҆́кѡ да млⷭ҇тивъ бꙋ́детъ , и҆ всѧ́кѡ на́мъ ми́рнѡ ᲂу҆строе́нїе пода́стъ боѧ́щымсѧ є҆гѡ̀ .

=сла́ва . Т=рⷪ҇це проста̀ и҆ нераздѣ́льнаѧ , пре сꙋ́щнаѧ є҆ди́нице ст҃а́ѧ , свѣ́тове и҆ свѣ́тъ , и҆ ст҃а́ѧ трѝ , и҆ є҆ди́но ст҃о пое́тсѧ бг҃ъ трⷪ҇ца . но воспо́й и҆ похвалѝ живо́тъ и҆ животы̀ дꙋшѐ всѣ́хъ бг҃а .

=и҆ ны́нѣ , боⷢ҇ . П=ое́мъ тѧ бл҃гослови́мъ тѧ поклонѧ́емътисѧ бцⷣе , ꙗ҆́кѡ ѿ неразлꙋчи́ мыѧ трⷪ҇цы породила̀ є҆сѝ є҆ди́ногѡ хрⷭ҇та̀ бг҃а . и҆ ты̀ ѿверзла̀ є҆сѝ на́мъ сꙋ́щымъ на землѝ нбⷭ҇наѧ .

=катава́сїѧ : С=огрѣши́хомъ и҆ без̾зако́нно вахомъ , и҆ не ѡ҆правди́хомсѧ пред̾ тобо́ю , ни соблюдо́хомъ ни сотвори́хомъ , ꙗ҆́коже заповѣ́да на́мъ , но непреда́ждь на́съ до конца̀ , ѻ҆те́ческїи бж҃е .

=пѣ́снь , и҃ . і҆рмо́съ . Е҆=го́же вѡ́и нбⷭ҇нїи сла́ вѧтъ , и҆ трепе́щꙋтъ херꙋви́ми и҆ серафи́ ми , всѧ́кѡ дыха́нїе и҆ тва́рь , по́йте бл҃го слови́те , и҆ превозноси́те є҆гѡ̀ во́ вѣки .

~Согрѣши́вши сп҃се поми́лꙋй , воз̾дви́гни ми ᲂу҆́мъ к̾ покаѧ́нїю . прїимѝ ка́ющасѧ , ᲂу҆ще́дри вопїю́ща . согрѣши́хъ ти спаси́ мѧ , без̾зако́нновахъ , поми́лꙋй мѧ .

~На колесни́цѣ носи́мь и҆лїѧ̀ , колесни́цею добродѣ́тельми воз̾ше́дъ , ꙗ҆́кѡ на́ нб҃о но си́мь бѧ́ше превы́ше , и҆ногда̀ ѿ земны́хъ . сегѡ̀ ѽ дꙋшѐ моѧ̀ восхо́дъ помышлѧ́й .

~Е҆лисе́й и҆ногда̀ прїѧ́тъ ми́лоть и҆лїинꙋ̀ , прїѧ́тъ сꙋгꙋ́бꙋ бл҃года́ть ѿ́ гдⷭ҇а . ты́ же ѽ дꙋшѐ моѧ̀ непричасти́ласѧ є҆сѝ тогѡ̀ бла года́ти , невоз̾держа́нїемъ .

~Сꙋман̾тѧны́ни и҆ногда̀ , пра́веднаго ᲂу҆чре дѝ ѽ дꙋшѐ нра́вомъ бл҃ги́мъ . ты́ же не в̾ведѐ в̾ до́мъ , нѝ стра́нна ни пꙋ́тника . тѣ́мже и҆з̾ черто́га и҆зве́ржена бꙋ́деши внѣ̀ рыда́ющи .

~І҆ѡрда́нова стрꙋѧ̀ пе́рвѣе , ми́лотїю и҆лїи но́ю ста̀ сю́дꙋ и҆ сю́дꙋ . ты́же ѽ дꙋшѐ моѧ̀ тоѧ̀ непричасти́сѧ бл҃года́ти , невоз̾держа́ нїемъ .

~Гїєзі́евꙋ ᲂу҆подо́биласѧ є҆сѝ ѻ҆каѧ́ннаѧ нра́вꙋ скве́рномꙋ всегда̀ дꙋшѐ . є҆го́же среб ролю́бїе ѿложѝ понѐ на ста́рость . бѣ́гай гее́ны ѻ҆гнѧ̀ , ѿстꙋпи́вши ѿ ѕлы́х̾ твои́х̾ .

~Ты̀ і҆ѡѕі́и дꙋшѐ поревнова́вши , сегѡ̀ про каже́нїе в̾ себѣ̀ и҆мѣ̀ сꙋгꙋ́бо . неподо́бнаѧ бо мы́слиши , и҆ без̾зако́ннаѧ дѣ́еши . ѡ҆ста́ви ꙗ҆́же и҆́маши , и҆ притецы̀ к̾ покаѧ́нїю .

~Ниневи́тѧны дꙋшѐ слы́шала є҆сѝ , ка́ющи хсѧ къ бг҃ꙋ вре́тищемъ и҆ по́пеломъ . си́хъ не поревнова́ла є҆сѝ , но ꙗ҆ви́ласѧ є҆сѝ льсти́вѣйши всѣ́хъ и҆́же пре́жде зако́на , и҆ по зако́нѣ согрѣши́вшихъ .

~И҆́же в̾ ро́вѣ скве́рны слы́шала є҆сѝ і҆єремі́ю дꙋшѐ , гра́да сїѡ́нова , рыда́ньми вопїю́ща , и҆ сле́зы просѧ́ща , ᲂу҆подо́бисѧ сегѡ̀ плаче́ вномꙋ житїю̀ , и҆ спасе́шисѧ .

~І҆ѡ́на в̾ фарси́съ побѣжѐ , проразꙋмѣ́въ ѡ҆браще́нїе ниневи́тѧнѡмъ , разꙋмѣ́въ бо ꙗ҆́кѡ проро́къ бж҃їе бл҃гоꙋтро́бїе . тѣ́мже ревнова́ше проро́чества несолга́ти .

~Данїи́ла в̾ ро́вѣ слы́шала є҆сѝ , ка́кѡ загра дѝ ѽ дꙋшѐ ᲂу҆ста̀ ѕвѣре́мъ . ᲂу҆вѣ́дела є҆сѝ ка́кѡ дѣ́ти и҆́же со а҆за́рїею ᲂу҆гаси́ша вѣ́ рою пла́мень горѧ́щыѧ пе́щи .

~Ве́тхагѡ завѣ́та , всѧ̀ приведо́хъ ти дꙋшѐ к̾ подо́бїю , подража́й пра́ведныхъ бг҃олюби́ выхъ дѣѧ́нїемъ , и҆з̾бѣ́гни же па́ки лꙋка́ выхъ грѣ́хъ .

~Правосꙋ́де сп҃се поми́лꙋй , и҆ и҆зба́ви мѧ ѻ҆гнѧ̀ и҆ преще́нїѧ , є҆́же хощꙋ̀ на сꙋдѣ̀ пра́ веднѡ претерпѣ́ти . ѡ҆сла́би ми пре́жде конца̀ , добродѣ́телїю и҆ покаѧ́нїемъ .

~Ꙗ҆́кѡ разбо́йникъ вопїю́ ти помѧни́ мѧ . ꙗ҆́коже пе́тръ пла́чꙋ го́рцѣ , ѡ҆сла́би ми сп҃се . зовꙋ̀ ꙗ҆́кѡ мыта́рь , слезю̀ ꙗ҆́кѡ блꙋдни́ца , прїимѝ моѐ рыда́нїе , ꙗ҆́коже и҆ногда̀ ханааны́ни .

~Гное́нїѧ сп҃се и҆сцѣлѝ , ѻ҆каѧ́нныѧ ми дꙋшѝ є҆ди́не врачꙋ̀ , пла́стырьми приложѝ , и҆ ма́сло и҆ вино̀ дѣ́ла покаѧ́нїѧ , ᲂу҆миле́ нїѧ и҆ сле́зы .

~Ханане́и и҆ а҆́зъ подо́бѧсѧ , поми́лꙋй мѧ вопїю̀ , сн҃е дв҃довъ , прикаса́юсѧ воскри́лїю ри́зъ твои́хъ , ꙗ҆́коже кровоточи́ваѧ . пла́ чꙋ ꙗ҆́коже ма́рѳа и҆ ма́рїѧ над̾ ла́заремъ .

~Сле́знꙋю сп҃се стклѧ́ницꙋ , ꙗ҆́коже мѵ́рѡ и҆злива́ю на главꙋ̀ твою̀ . зовꙋ́ ти ꙗ҆́кѡ блꙋдни́ца , млⷭ҇тивнѡ просѧ́щи , мольбꙋ̀ приношꙋ̀ , и҆ ѡ҆ставле́нїе прошꙋ̀ прїѧ́ти .

~А҆́ще и҆ никто́же и҆́нъ , ꙗ҆́коже а҆́зъ согрѣ ши́хъ . но ѡ҆ба́че прїимѝ и҆ менѐ , млрⷭ҇де сп҃се со́ страхомъ ка́ющасѧ , и҆ любо́вїю зовꙋ́ща , согрѣши́хъ тебѣ̀ є҆ди́номꙋ , поми́лꙋй мѧ млⷭ҇тиве .

~Пощадѝ сп҃се своѐ созда́нїе , и҆ взыщѝ ꙗ҆́кѡ па́стырь поги́бшее . пред̾варѝ заблꙋди́в шагѡ , восхи́ти ѿ́волка . сотвори́ мѧ ѻ҆вча̀ во ѡ҆би́тели твои́хъ ѻ҆ве́цъ .

~Е҆гда̀ сꙋдїѐ сѧ́деши ꙗ҆́кѡ млрⷭ҇дъ , и҆ пока́ жеши стра́шнꙋю сла́вꙋ свою̀ сп҃се . ѽ кі́и стра́х̾ тогда̀ ; пе́щи горѧ́щи , и҆ всѣ́мъ боѧ́ щымсѧ , непостоѧ́ннагѡ сꙋди́ща твоегѡ̀ .

~Всѧ́ко дыха́нїе , є҆гда̀ призове́ши , раз̾сꙋ ди́ти хрⷭ҇тѐ в̾кꙋ́пѣ , ве́лїи стра́хъ тогда̀ , ве́лїѧ нꙋ́жа . всѣ́мъ ᲂу҆жаса́ющымсѧ , не постоѧ́ннагѡ сꙋди́ща твоегѡ̀ .

~Всѣ́хъ сꙋдїѐ бж҃е мо́й и҆ гдⷭ҇и , да ᲂу҆слы́шꙋ тво́й гла́съ тогда̀ бл҃гоꙋти́шенъ . и҆ ви́жꙋ тво́й свѣ́тъ вели́кїи , ᲂу҆́зрю ѻ҆би́тели твоѧ̀ и҆ сла́вꙋ твою̀ , ра́дꙋѧсѧ во́ вѣки .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~И҆́же свѣ́та незаходи́магѡ ма́ти тѧ про свѣти́вши , ѿ ѡ҆мраче́нїѧ страсте́й разрѣ шѝ . тѣ́мже в̾ше́дши в̾дх҃о́внꙋю бл҃года́ть , просвѣтѝ ма́рїе , и҆́же тебѐ восхвалѧ́ющих̾ .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Чю́до но́во ви́дѣвъ в̾ тебѣ̀ мт҃и , бжⷭ҇тве ныи вои́стинꙋ зоси́ма ᲂу҆жаса́шесѧ . а҆́гг҃ла бо зрѧ́ше в̾ пло́ти , и҆ ᲂу҆́жасомъ ве́сь и҆сполнѧ́шесѧ , хрⷭ҇та̀ воспѣва́ѧ во́ вѣки .

=сла́ва . Б=ез̾нача́льне ѻ҆́ч҃е , и҆ сн҃е собез̾нача́ льне , и҆́же ѿ ѻ҆ц҃а роди́выисѧ , и҆ ᲂу҆тѣ́ши телю бл҃гі́и д́ш҃е пра́выи , и҆́же ѿ ѻ҆ц҃а и҆сходѧ́и , трⷪ҇це ст҃а́ѧ во є҆ди́нице поми́лꙋй мѧ .

=и҆ ны́нѣ , боⷢ҇ . Ꙗ҆́=кѡ ѿ ѡ҆броще́нїѧ червле ни́це пречⷭ҇таѧ , ᲂу҆́мнаѧ багрѧни́це є҆м̾ма нꙋ́илева , внꙋ́трь во́чревѣ ти пло́ть и҆стка́ сѧ . тѣ́мже тѧ вои́стинꙋ бцⷣꙋ почита́емъ .

=катава́сїѧ : Х=ва́лимъ бл҃гослови́мъ кла́нѧе мсѧ гдⷭ҇ви , пое́мъ и҆ превозно́симъ є҆гѡ̀ во́ вѣки . ~Е҆го́же вѡ́и нбⷭ҇нїи сла́вѧтъ , и҆ тре пе́щꙋтъ херꙋви́ми и҆ серафи́ми , всѧ́кѡ дыха́нїе и҆ тва́рь , по́йте бл҃гослови́те , и҆ превозноси́те є҆гѡ̀ во́ вѣки =[покло́н̾ до землѝ].=

=пѣ́снь , ѳ҃ . і҆рмо́съ . Б=ез̾сѣ́меннѡ зача́тїе , и҆ ржⷭ҇тво̀ несказа́нно , и҆ мт҃ре без̾мꙋ́жныѧ без̾тлѝ прижи́тїе . бж҃їе бо ржⷭ҇тво̀ ѡ҆бнов лѧ́етъ є҆стество̀ . тѣ́мже тѧ̀ всѝ ро́ди бг҃о невѣ́стнꙋю мт҃рь правосла́внѡ велича́емъ .

~Оу҆́мъ ѡ҆стрꙋпи́сѧ , тѣ́ло ѡ҆болѣ́знисѧ . не дꙋ́гꙋетъ дꙋ́хъ , сло́во и҆знемо́же . житїѐ ᲂу҆мертви́сѧ , коне́цъ при две́рехъ . тѣ́мже моѧ̀ ѡ҆каѧ́ннаѧ дꙋшѐ , что̀ сотвори́ши , є҆гда̀ прїи́детъ сꙋдїѧ̀ и҆спыта́ти твоѧ̀ .

~Мѡѷсе́ово принесо́хъ ти дꙋшѐ , мирско́е бытїѐ , и҆ ѿ тогѡ̀ всѐ завѣ́тное писа́нїе , повѣ́дꙋющее тебѣ̀ , пра́ведныхъ . и҆ непра́ве дныхъ . и҆́хже вторы́м̾ ѽ дш҃ѐ ᲂу҆подо́била сѧ є҆сѝ , а҆ не пе́рвымъ к̾ бг҃ꙋ согрѣши́вши .

~Зако́нъ и҆знемо́же , пра́зднꙋетъ є҆ѵⷢ҇а́лїе , писа́нїе же всѧ́кѡ ѿ тебѐ небреже́нѡ бы́сть . проро́цы и҆знемого́ша , и҆ всѐ пра́ве дное сло́во . стрꙋ́пи твоѝ дꙋшѐ ᲂу҆мно́жи шасѧ , не сꙋ́щꙋ врачꙋ̀ и҆сцѣлѧ́ющемꙋ тѧ .

~Но́ваго приведо́хъ ти писа́нїѧ при́тчи , воз̾водѧ́ща тѧ ко ᲂу҆миле́нїю . пра́ведным̾ ᲂу҆́бо поревнꙋ́й , грѣ́шныхъ же ѿвраща́йсѧ . и҆ ᲂу҆молѝ хрⷭ҇та̀ , мл҃твами же и҆ посто́мъ и҆ чистото́ю и҆ говѣ́нїемъ .

~Хрⷭ҇то́съ въчл҃чивсѧ призва̀ къ покаѧ́нїю разбо́йники и҆ блꙋдни́цы . дꙋшѐ пока́йсѧ , две́рь ѿве́рзесѧ ᲂу҆́же црⷭ҇твїѧ , и҆ пред̾восхи ща́ютъ є҆̀ , фарисе́и и҆ мытарѝ , и҆ блꙋд ни́цы покаѧ́нїемъ .

~Хрⷭ҇то́съ въчл҃чивсѧ , пло́тїю прїѡ҆бщи́вми сѧ , и҆ всѧ̀ є҆ли́ка сꙋ́ть є҆стествꙋ̀ , хотѣ́ нїемъ и҆спо́лни кромѣ̀ грѣха̀ . подо́бїе те бѣ̀ ѽ дꙋшѐ и҆ ѻ҆́бразъ , пред̾показꙋ́ѧ свое гѡ̀ вели́чества .

~Хрⷭ҇то́съ волхвы̀ спасѐ , па́стыри призва̀ , младе́нецъ мно́жество показа̀ мч҃нки . ста́рцы просла́ви , и҆ ста́рыѧ вдови́цы . и҆́хъ же непоревнова́ла є҆сѝ дꙋшѐ , ни дѣѧ́нїем̾ ни житїю̀ . но го́ре тебѣ̀ , є҆гда̀ хо́щеши сꙋди́тисѧ .

~Пости́всѧ гдⷭ҇ь дні́й четы́редесѧте в̾ пꙋсты́ ни , послѣдѝ в̾залка̀ , показꙋ́ѧ чл҃чество . дꙋшѐ не ᲂу҆ныва́й , а҆́ще ти приложи́тсѧ вра́гъ , моли́твами же и҆ посто́мъ ѿ́ногꙋ да ѿрази́тсѧ .

~Хрⷭ҇то́съ и҆скꙋша́емъ быва́ше , дїѧ́волъ и҆скꙋ ша́ше є҆гѡ̀ , показꙋ́ѧ ка́менїе да хлѣ́бы бꙋ́дꙋтъ . на́горꙋ возведѐ , ви́дѣти црⷭ҇твїѧ ми́рꙋ в̾ часѣ̀ вре́меннѣ . ᲂу҆бо́йсѧ ѽ дꙋшѐ ловле́нїѧ . трезви́сѧ моли́сѧ на всѧ́къ ча́съ къ бг҃ꙋ .

~Го́рлица пꙋстынелю́бнаѧ , гла́съ вопїю́ща гѡ воз̾гласѝ . хрⷭ҇то́въ свѣти́льникъ , про повѣ́дꙋѧ покаѧ́нїе . и҆́родъ без̾зако́нно вавъ , со и҆родїѧ́дою . блюдѝ дꙋшѐ моѧ̀ , да не ᲂу҆грѧ́знеши без̾зако́нными сѣ́тьми . но ѡ҆блобыза́й покаѧ́нїе .

~Въ пꙋсты́ню всели́всѧ бл҃года́ти прⷣтча , и҆юде́ѧ всѧ̀ и҆ самарі́ѧ слы́шаще теча́хꙋ , и҆ и҆сповѣ́дахꙋ согрѣше́нїѧ своѧ̀ , креща́юще сѧ дꙋшѐ моѧ̀ . и҆́мъ же ты̀ непоревнова́ла є҆сѝ никогда́же .

~Бра́къ ᲂу҆́бѡ че́стенъ и҆ ло́же нескве́рно , ѡ҆боѧ̀ хрⷭ҇то́съ пре́жде бл҃гословѝ , пло́тїю ꙗ҆ды́и в̾ше́дъ на́ бракъ , во́дꙋ в̾ вино̀ сотво рѧ́ѧ , и҆ показꙋ́ѧ пе́рвое чю́до , да ты̀ и҆з мѣни́шисѧ ѽ дꙋшѐ моѧ̀ .

~Раз̾сла́бленагѡ стѧ́гнꙋ хрⷭ҇то́съ , ѻ҆́дръ взе́ мша . и҆ ю҆́ношꙋ ме́ртва воз̾дви́же , вдови́ ча сы́на . и҆ со́тнича ѻ҆́трока , и҆ самарѧ ны́ни ꙗ҆ви́сѧ . и҆́же в̾ дꙋ́сѣ слꙋ́жбꙋ , тебѣ̀ дꙋшѐ пред̾живописа́лъ є҆́сть .

~Кровоточи́вꙋю и҆сцѣлѝ , прикоснове́нїемъ кра́ѧ ри́зы гдⷭ҇ь . прокаже́нныѧ ѡ҆чи́сти . слѣпы́ѧ и҆ хромы́ѧ , просвѣти́въ и҆спра́ви . глꙋхі́ѧ же и҆ немы́ѧ , и҆ нича́щыѧ ни́зꙋ и҆сцѣлѝ сло́вомъ , да ты̀ спасе́шисѧ ѻ҆каѧ́ ннаѧ дꙋшѐ .

~Недꙋ́ги и҆сцѣлѧ́ѧ , ни́щымъ бл҃говѣствова́ ше хрⷭ҇то́съ , сло́вомъ вре́дныхъ ᲂу҆врачева̀ . с̾мытарѝ ꙗ҆дѧ́ше , со грѣ́шники бесѣ́дова ше . и҆ а҆и́ровы дще́ре , пред̾ ᲂу҆ме́ршꙋю д́ш҃ꙋ воз̾вратѝ , прикоснове́нїемъ рꙋкѝ .

~Мыта́рь спаса́шесѧ , и҆ блꙋдни́ца цѣломꙋ́ дрꙋѧше , и҆ фарисе́й хвалѧ́сѧ ѡ҆сꙋжда́шесѧ . ѻ҆́въ бо ᲂу҆́бѡ ѡ҆чи́сти мѧ , ѻ҆́ва же поми́ лꙋй мѧ . се́й же велича́шесѧ вопїѧ̀ , бж҃е бл҃годарю́ тѧ , и҆ про́чїѧ безꙋ́мныѧ гл҃ы .

~Закхе́й мыта́рь бѣ̀ , но ѻ҆ба́че спасе́сѧ , и҆ фарисе́й сі́мѡнъ соблажнѧ́шесѧ . и҆ блꙋд ни́ца прїима́ше ѡ҆ставле́нїю разрѣше́нїе , ѿ и҆мꙋ́щаго вла́сть , ѡ҆ставлѧ́ти грѣхѝ , ꙗ҆́же дꙋшѐ потщи́сѧ прїѧ́ти .

~Блꙋдни́цѣ ѽ страстна́ѧ дꙋшѐ моѧ̀ непо ревнова́ла є҆сѝ . ꙗ҆́же прїи́мши ми́ра стклѧ́ ницꙋ , со слеза́ми пома́за но́зѣ сп҃совѣ , ѡ҆те́рши власы̀ , дре́внихъ согрѣше́нїи рꙋко писа́нїе раздира́ющагѡ є҆́й .

~Гра́ды , и҆́мже дадѐ хрⷭ҇то́съ є҆ѵⷢ҇а́лїе , дꙋшѐ моѧ̀ ᲂу҆вѣ́дѣла є҆сѝ , ка́кѡ про́клѧты бы́ ша ; ᲂу҆бо́йсѧ при́тчи , да небꙋ́деши ꙗ҆́коже ѻ҆нѝ , и҆́хже содо́млѧнѡмъ влⷣка ᲂу҆подо́би , и҆ да́же до а҆́да ѡ҆сꙋди́лъ є҆́сть .

~Да него́рши ѽ дꙋшѐ моѧ̀ ꙗ҆ви́шисѧ ѿчаѧ́нїемъ , ханааны́нинꙋ вѣ́рꙋ слы́ша вши , є҆ѧ́же ра́ди дщѝ сло́вомъ бж҃їимъ и҆сцѣлѣ̀ . сн҃е дв҃довъ , спасѝ и҆ менѐ , возо пі́й и҆з̾ глꙋбины̀ срⷣца , ꙗ҆́коже ѻ҆на̀ и҆ногда̀ .

~Оу҆млрⷭ҇дисѧ спаси́ мѧ , сн҃е дв҃довъ поми́ лꙋй , и҆́же бѣснꙋ́ющихсѧ сло́вомъ и҆сцѣли́ выи . гла́съ же млⷭ҇тивенъ , ꙗ҆́коже разбо́й никꙋ и҆ мнѣ̀ и҆зорцы̀ , а҆ми́нь гл҃ю тебѣ̀ , со мно́ю бꙋ́деши в̾ раѝ , є҆гда̀ прїидꙋ̀ в̾ сла́вѣ мое́й .

~Разбо́йникъ хꙋ́лѧше тѧ̀ , разбо́йникъ бг҃осло́вѧше тѧ̀ . ѻ҆́ба бо на крⷭ҇тѣ̀ с̾ тобо́ю ви́сѧста . но ѽ многомлⷭ҇тиве , с̾ вѣ́рнымъ тѝ разбо́йникомъ позна́вшим̾ тѧ̀ бг҃а , и҆ мнѐ ѿве́рзи две́рь , нбⷭ҇наго црⷭ҇твїѧ твоего̀ .

~Тва́рь сотерза́шесѧ распина́ема тѧ̀ зрѧ́ щи . го́ры и҆ ка́менїе , стра́хомъ распада́ хꙋсѧ . и҆ землѧ̀ трѧса́шесѧ , и҆ а҆́дъ ѡ҆бнажа́ шесѧ . и҆ поме́рче свѣ́тъ во́дне , зрѧ́ тѧ і҆с҃е , пригвожде́на пло́тїю .

~Досто́йны покаѧ́нїѧ плоды̀ , не и҆стѧжѝ ѿменѐ . и҆́бо крѣ́пость моѧ̀ во мнѣ̀ ѡ҆скꙋ дѣ̀ . срⷣце ми да́рꙋй при́снѡ сокрꙋше́но , ни щетꙋ́ же дх҃о́внꙋю . да сїѧ́ти принесꙋ̀ ꙗ҆́кѡ же́ртвꙋ прїѧ́тнꙋ є҆ди́не сп҃се .

~Сꙋдїѐ мо́й , и҆ вѣ́детелю мо́й , хотѧ́и па́ки прїитѝ со а҆́гг҃лы , сꙋди́ти ми́рꙋ всемꙋ̀ . млⷭ҇тивнымъ сѝ ѻ҆́комъ , тогда̀ ви́дѣв̾ мѧ̀ пощадѝ , и҆ ᲂу҆ще́дри сп҃се , и҆́же па́че всѧ́ка гѡ є҆стества̀ чл҃ческа согрѣши́вша .

=а҆ндре́ю : С=т҃лю хрⷭ҇то́въ а҆ндре́е , молѝ бг҃а ѡ҆ на́съ .

~А҆ндре́е честны́и , и҆ ѻ҆́ч҃е пребл҃же́нныи , па́стырю кри́тскїи , непреста́й молѧ́сѧ ѡ҆ пою́щихъ тѧ . да и҆зба́вимсѧ всѝ гнѣ́ва и҆ ско́рби и҆ тлѝ , и҆ прегрѣше́нїи и҆ бѣ́дъ , и҆́же вѣ́рою почита́ющїи твою̀ па́мѧть =[двⷤа].=

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Оу҆диви́ла є҆сѝ всѣ́хъ стра́ннымъ житїе́мъ свои́мъ , а҆́гг҃лѡмъ чи́ны , и҆ чл҃кѡмъ собо́ ры , невеще́ствено пожи́вши , и҆ є҆стество̀ преше́дши . и҆́мже ꙗ҆́ко невеще́ственама но га́ма в̾ше́дши ма́рїе і҆ѡрда́нъ прешла̀ є҆сѝ .

=ма́рїи : П=рпⷣбнаѧ мт҃и ма́рїѧ , молѝ бг҃а ѡ҆ на́съ .

~Оу҆молѝ зижди́телѧ ѡ҆ восхвалѧ́ющихъ тѧ , прпⷣбнаѧ мт҃и , и҆зба́витисѧ ѡ҆ѕло бле́нїи и҆ скорбе́й , ѡ҆́крестъ воста́ющихъ . да и҆зба́вимсѧ ѿ напа́стей , и҆ возвели́чимъ непреста́ннѡ , просла́вльшагѡ тѧ гдⷭ҇а .

=сла́ва . Т=рⷪ҇це є҆диносꙋ́щнаѧ є҆ди́нице трисо ста́внаѧ , тѧ̀ воспѣва́емъ , ѻ҆ц҃а сла́вѧще , сн҃а велича́юще , и҆ дꙋ́хꙋ поклонѧ́ющесѧ , є҆ди́номꙋ є҆стествꙋ̀ , вои́стинꙋ бг҃ꙋ . жи́знь же и҆ живꙋ́щее црⷭ҇тво без̾коне́чное .

=и҆ ны́нѣ , боⷢ҇ . Б=г҃а є҆ди́на родила̀ є҆сѝ , и҆ є҆ди́на дв҃ою пребы́вши . ѽ стра́нномꙋ ржⷭ҇твꙋ̀ , ѽ стра́нномꙋ зача́тїю . зача́тїе без̾сѣ́менно и҆ ржⷭ҇тво̀ вы́ше є҆стества̀ . но ѽ бг҃оневѣ́сто чⷭ҇таѧ , соблюдѝ ста́до сн҃а твоегѡ̀ , є҆́же стѧжа̀ .

=катава́сїѧ : Б=ез̾сѣ́менно зача́тїе , и҆ ржⷭ҇тво̀ несказа́нно , и҆ мт҃ре без̾мꙋ́жныѧ без̾ тлѝ прижи́тїе . бж҃їе бо ржⷭ҇тво̀ ѡ҆бновлѧ́етъ є҆стество̀ . тѣ́мже тѧ̀ всѝ ро́ди бг҃оневѣ́ стнꙋю мт҃рь правосла́внѡ велича́емъ .

~Досто́йнѡ є҆́сть ... =[покло́н̾ до землѝ].=

~Сла́ва ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ =[покло́н̾].=

=И҆= ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾].=

~Гдⷭ҇и поми́лꙋй =[вⷤ]=, гдⷭ҇и бл҃гословѝ =[покло́н̾].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбныѧ мт҃ре на́шеѧ ма́рїи є҆гѵ́птѧныни , и҆ и҆́же во ст҃ы́хъ ѻ҆ц҃а на́шего а҆ндре́ѧ а҆рхїєпкⷭ҇па кри́ тскагѡ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

