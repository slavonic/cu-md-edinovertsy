Т=ропа́рь , васи́лїю вели́комꙋ . гла́съ , а҃ .=

~Во всю̀ зе́млю и҆зы́де вѣща́нїе твоѐ , ꙗ҆́кѡ прїе́мши сло́во твоѐ , и҆́мже бг҃олѣ́ пнѡ наꙋчи́лъ є҆сѝ , и҆ є҆стество̀ сꙋ́щихъ ᲂу҆ѧсни́лъ є҆сѝ , чл҃ческїѧ ѻ҆бы́чаи ᲂу҆кра си́лъ є҆сѝ , црⷭ҇кое сщ҃е́нїе , ѻ҆́ч҃е прпⷣбне васи́лїе , молѝ хрⷭ҇та̀ бг҃а спасти́сѧ дш҃а́мъ на́шимъ =[два́жды].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , в҃ . пѣ́снь , а҃ . і҆рмо́съ . Г=рѧди́те лю́дїє , пое́мъ пѣ́снь хрⷭ҇тꙋ̀ бг҃ꙋ , раз̾дѣ́льшемꙋ мо́ре , и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ , ꙗ҆́кѡ просла́висѧ .

=запѣ́в̾ : С=т҃лю хрⷭ҇то́въ васи́лїе , молѝ бг҃а ѡ҆ на́съ =[покло́н̾].=

~Твоемꙋ̀ гла́сꙋ подоба́ше прїитѝ васи́лїе , нача́ти хотѧ́щымъ хвалы̀ твоѧ̀ . но ѻ҆́ч҃е мольбꙋ̀ прїе́мъ , ѻ҆бы́чай подава́й незави́стнѡ на́мъ .

~Добродѣ́телей ты̀ жесто́кїи ше́ствовалъ є҆сѝ пꙋ́ть , въ гла́дкїи дости́глъ є҆сѝ , и҆ несопроти́вныи нбⷭ҇ныи восхо́дъ , и҆ всѣ́мъ ꙗ҆ви́сѧ ѻ҆́бразъ васи́лїе .

~Страстно́е взыгра́нїе томѧ́щее пло́ть , любомꙋ́дрїѧ жела́нїемъ наказа́лъ є҆сѝ . тѣ́мже въ нетлѣ́нныхъ водворѧ́ѧсѧ црⷭ҇твїихъ , ѻ҆́ч҃е васи́лїе .

~Дш҃е́вныѧ стра́сти , бл҃гопотре́бнѡ васи́ лїе , вкꙋ́пѣ же и҆ тѣле́сныѧ , дх҃о́внымъ посѣ́клъ є҆сѝ мече́мъ , себѐ влⷣцѣ же́ртвꙋ прине́слъ є҆сѝ .

=сла́ва . Т=ы̀ бы́въ неи҆зрече́ннымъ таи́н никъ васи́лїе , хрⷭ҇то́вꙋ црⷭ҇твїю наꙋчи́лъ є҆сѝ сщ҃е́нне ѻ҆́ч҃е , ꙗ҆́вѣ трⷪ҇ческїи свѣ́тъ ѡ҆блиста́лъ є҆сѝ на́мъ .

=и҆ ны́нѣ , боⷢ҇ . К=то̀ и҆зрещѝ твоѐ досто́й нѡ возмо́жетъ , є҆́же па́че сло́ва зача́ тїе ; бг҃а бо родила̀ є҆сѝ пло́тїю пречⷭ҇таѧ , на́мъ ꙗ҆́вльшасѧ сп҃са и҆ гдⷭ҇а .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃лю хрⷭ҇то́въ васи́лїе , ꙗ҆́кѡ всѝ по́ бз҃ѣ к̾тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆твердѝ на́съ собо́ю гдⷭ҇и , дре́вомъ ᲂу҆мерщве́и прегрѣше́нїѧ . и҆ стра́хъ тво́й всадѝ в̾ срⷣца̀ на́шѧ , ꙗ҆́кѡ чл҃колю́бецъ .

~Спритечѐ и҆спросїѧ̀ , па́мѧть твоѧ̀ ѻ҆́ч҃е хрⷭ҇то́вꙋ ржⷭ҇твꙋ̀ . є҆го́же несказа́нное та́и нство , свои́ми ᲂу҆че́ньми ꙗ҆́вѣ сотвори́л̾ є҆сѝ .

~Стра́хом̾ гдⷭ҇нимъ ᲂу҆твержа́емь , нача́ло бо мꙋ́дрости се́й є҆́сть , любо́вїю лꙋ́чшею впери́сѧ к̾ премꙋ́дрости , ѽ васи́лїе .

~Наказа́нїѧ бы́въ всѧ́кагѡ и҆спо́лнь , не то́кмѡ до́льнѧгѡ и҆ попира́емагѡ , мно́гѡ же па́че лꙋ́чшагѡ , ꙗ҆ви́лсѧ є҆сѝ свѣ́тъ ми́рови , васи́лїе .

=сла́ва . В=аси́лїе премꙋ́дре , вше́лъ є҆сѝ дѣѧ́нїемъ . и҆ дѣѧ́нїе вше́ствїе видѣ́нїѧ бжⷭ҇твенѣйша показа̀ , и҆ сꙋ́щихъ ра́зꙋ мꙋ наꙋчи́лъ є҆сѝ ꙗ҆́вѣ .

=и҆ ны́нѣ , боⷢ҇ . Б=ез̾ сѣ́мене во́ чревѣ бг҃а зачала̀ є҆сѝ , и҆ ражда́еши несказа́ннѡ воплоща́ема , на́ньже зрѣ́ти несмѣ́ютъ чⷭ҇таѧ нбⷭ҇ныѧ си́лы прⷭ҇нѡ дв҃о .

=сѣда́ленъ . гла́съ , и҃ . П=ремꙋ́дрости сло́ва навы́къ , и҆ писа́нїе зако́на ѿло́жь , всѣ́мъ проповѣ́далъ є҆сѝ бл҃года́ти сло́ во , и҆ дш҃а́мъ скрижа́ли ᲂу҆гла́дилъ є҆сѝ словесы̀ твои́ми , въ ни́хже начерта́лъ є҆сѝ бжⷭ҇твенаѧ ᲂу҆че́нїѧ . тѣ́мже и҆ мра́къ проше́дъ ѻ҆́блакомъ покро́ва тѣлесѐ , просїѧ́лъ є҆сѝ дх҃омъ , ст҃лю васи́лїе . молѝ хрⷭ҇та̀ бг҃а , грѣхо́въ ѡ҆ставле́нїе пода́ти , чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ нн҃ѣ , боⷢ҇ . Ꙗ҆́=ко всенепоро́чнаѧ невѣ́сто творцꙋ̀ , ꙗ҆́ко неи҆скꙋсомꙋ́жнаѧ мт҃и и҆зба́вителѧ , ꙗ҆́кѡ прїѧ́телище сꙋ́щи ᲂу҆тѣ́шителѧ препѣ́таѧ , без̾зако́ нїю мѧ сꙋ́ща скве́рно жили́ще , и҆ бѣсо́мъ и҆гра́лище въ ра́зꙋмѣ бы́вша . потщи́сѧ и҆ си́хъ ѕлодѣ́йствїѧ мѧ и҆зба́вити , свѣ́тло жили́ще добродѣ́ тельми содѣ́лавши . свѣтопрїе́мнице нетлѣ́ннаѧ , разженѝ ѻ҆́блакъ страсте́й , и҆ вы́шнѧгѡ наслѣ́дїѧ сподо́би , и҆ свѣ́ тꙋ невече́рнемꙋ моли́твами сѝ .

=пѣ́снь , д҃ . і҆рмо́съ . О=у҆слы́шахъ гдⷭ҇и , слꙋ́хъ твоегѡ̀ смотре́нїѧ , и҆ просла́вихъ тѧ є҆ди́не чл҃колю́бче .

~Оу҆краша́етсѧ ꙗ҆́коже ржⷭ҇тво́мъ , хрⷭ҇то́ва невѣ́ста цр҃кви , та́кѡ и҆ па́мѧтїю твое́ю пребл҃же́нне .

~Непоко́ренъ ꙗ҆ви́лсѧ є҆сѝ , бг҃ови спосо́б ствꙋѧ васи́лїе , и҆́же всѣ́мъ тогѡ̀ пове лѣ́нїемъ покарѧ́ѧсѧ .

~Цр҃кви подаде́сѧ ѿ́бг҃а , ѡ҆гражде́нїе , и҆ стѣна̀ тверда̀ , васи́лїе всебл҃же́нне .

=сла́ва . С=опротивобо́жнымъ , сѣ́чиво ты̀ и҆ сѣка́тель , и҆ ѻ҆́гнь поѧда́ѧи пре́лесть , ꙗ҆ви́сѧ ѻ҆́ч҃е васи́лїе .

=и҆ ны́нѣ , боⷢ҇ . М=о́лимъ тѧ чи́стаѧ , ꙗ҆́же бг҃а без̾ сѣ́мене заче́ншꙋю , прⷭ҇нѡ моли́ ти за рабы̀ своѧ̀ .

=пѣ́снь , є҃ . і҆рмо́съ . С=вѣ́та пода́телю , и҆ вѣко́мъ тво́рче гдⷭ҇и , во́ свѣтѣ твои́хъ повелѣ́нїи наста́ви на́съ , ра́звѣ бо тебѐ и҆но́гѡ бг҃а незна́емъ .

~Во́дитъ вои́стинꙋ сꙋгꙋ́бъ цр҃кви пра́зд никъ дне́сь , ѡ҆брѣ́занїѧ , ꙗ҆́кѡ младе́н цꙋ влⷣцѣ ꙗ҆́вльшꙋсѧ на землѝ , и҆ па́ мѧть раба̀ мꙋ́дра и҆ требл҃же́нна .

~Неподви́жимыи свѣ́тъ почи́въ натебѣ̀ прпⷣбне , пресвѣ́тлꙋ свѣщꙋ̀ ми́рови тѧ показа̀ хрⷭ҇то́съ . тѣ́мже па́мѧть твою̀ пое́мъ васи́лїе .

~И҆́же всѐ те́мнѡ напи́санное въ сѷна́и бытїѐ мѡѷсе́ѡмъ , ты̀ сказа́ѧ ѿ бжⷭ҇тве ныхъ сокро́вищъ , начерта́лъ є҆сѝ всѣ́м̾ , пребл҃же́нне васи́лїе .

=сла́ва . Н=и законополо́жникъ мѡѷсе́й , ни пе́рвѣе зако́на і҆ѡ́сифъ бы́сть , и҆́же по тебѣ̀ пи́щи пшеницомѣ́ритель , бжⷭ҇твеныѧ бо пло́ти , са́мъ раздроби́ тель ꙗ҆ви́сѧ васи́лїе .

=и҆ нн҃ѣ , боⷢ҇ . Т=ебѣ̀ ро́ждьшей хрⷭ҇та̀ , и҆́же всемꙋ̀ содѣ́телѧ зове́м̾ , ра́дꙋисѧ чⷭ҇таѧ , ра́дꙋисѧ ꙗ҆́же свѣ́тъ восїѧ́вшаѧ на́мъ , ра́дꙋисѧ вмѣ́щшаѧ бг҃а невмѣсти́маго .

=пѣ́снь , ѕ҃ . і҆рмо́с̾ . Б=е́здна грѣхо́въ ѡ҆бы́ де мѧ послѣ́днѧѧ , но ꙗ҆́коже проро́ка і҆ѡ́нꙋ , гдⷭ҇и гдⷭ҇и воз̾ведѝ ѿ тлѝ живо́тъ мо́й .

~Напита́лъ є҆сѝ дш҃и та́ющыѧ гла́домъ ни́щихъ незави́стнѡ , и҆ а҆́лчꙋщихъ сердца̀ , всѧ́когѡ насы́тилъ є҆сѝ васи́лїе бжⷭ҇твенагѡ весе́лїѧ .

~Напита́лъ є҆сѝ бога́тнѡ а҆́лчꙋщыѧ , пи́щею нбⷭ҇ною . хлѣ́бъ бо а҆́гг҃льскїи є҆́сть сло́во твоѐ васи́лїе , и҆́мже и҆зрѧ́денъ пшеницода́вецъ бы́лъ є҆сѝ .

~Со́бралъ є҆сѝ пче́льныи , васи́лїе любобо лѣ́зненѡ , добродѣ́тели всѧ́къ цвѣ́тъ , и҆ хꙋдо́гъ бы́въ , в̾ ни́хже ᲂу҆блажа́ешисѧ .

=сла́ва . П=отща́лсѧ є҆сѝ ми́ра ѿлꙋчи́тисѧ , и҆ съ бг҃омъ пожи́ти , тѣ́мже нестоѧ́те льныхъ и҆ тлѣ́нныхъ , пребл҃же́нне васи́ лїе ѡ҆ста́вль , пребыва́ющаѧ , ꙗ҆́кѡ мꙋ́д рѣ стѧжа́лъ є҆сѝ .

=и҆ ны́нѣ , боⷢ҇ . С=пасѝ ѿ бѣ́дъ ста́до твоѐ бцⷣе , ꙗ҆́кѡ всѝ съ бг҃омъ къ тебѣ̀ прибѣ га́емъ , ꙗ҆́кѡ къ нерꙋши́мѣй стѣнѣ̀ и҆ предста́тельницѣ .

=конда́къ . гла́съ , д҃ . Ꙗ҆=ви́сѧ сто́лпъ непо дви́жимыи цр҃кви , подаѧ̀ всѣ́мъ некра́ домое бога́тство земны́мъ , запечат лѣ́ѧ твои́ми ᲂу҆че́ньми , небоѧвле́нне васи́лїе прпⷣбне .

=и҆́косъ . Ц=ѣломꙋ́дрїѧ ча́ша , ᲂу҆ста̀ премꙋ́ дрости , и҆ степе́нь ᲂу҆че́нїемъ , васи́лїй вели́кїи , всѣ́мъ ѡ҆блиста́етъ мы́сленѡ . прїиди́те ᲂу҆́бѡ и҆ ста́немъ в̾ домꙋ̀ бж҃їи , те́плѣ взира́юще , чюдесмѝ сегѡ̀ красѧ́ щесѧ , ꙗ҆́коже лꙋче́ю ѡ҆блиста́вшесѧ жи тїѧ̀ , чи́стымъ дх҃омъ прохла́ждьшесѧ , подо́бѧщесѧ тогѡ̀ вѣ́рѣ , и҆ теплотѣ̀ и҆ смире́нїю , и҆́мже до́мъ ꙗ҆ви́сѧ є҆стества̀ бж҃їѧ . к̾ немꙋ́ же вопїю́ще пое́мъ , небо ѧвле́нне васи́лїе прпⷣбне .

=пѣ́снь , з҃ . і҆рмо́съ . Т=ѣ́лꙋ злато́мꙋ премꙋ́дрыѧ дѣ́ти непослꙋжи́ша , и҆ въ пла́мень са́ми поидо́ша , и҆ бо́ги и҆́хъ ѡ҆брꙋга́ша . средѝ пла́мене возопи́ша , и҆ ѡ҆бросѝ и҆́хъ а҆́гг҃лъ , ᲂу҆слы́шасѧ ᲂу҆́же ᲂу҆́стъ ва́шихъ моли́тва .

~Ѻ҆́бразъ ѻ҆ч҃ь сн҃ъ , и҆ сн҃ꙋ дх҃ъ є҆́сть , ты́ же дх҃ꙋ , ѽ васи́лїе нескве́рнено зерца́ ло , до́мъ же все́й трⷪ҇цѣ , бл҃же́нна па́ мѧть твоѧ̀ , и҆ сла́вѧщїи є҆ѧ̀ возпросла влѧ́ютсѧ .

~Оу҆глꙋби́въ ᲂу҆́мъ , в̾ глꙋбины̀ бж҃їѧ непо сти́жимыѧ , и҆ собра́въ многоцѣ́нныи ти би́серъ ра́зꙋма , напо́лнилъ є҆сѝ ми́р̾ премꙋ́дрости , и҆ зва́ти наꙋчи́лъ є҆сѝ , бл҃гослове́нъ бг҃ъ ѻ҆ц҃ъ на́шихъ .

=ѽ= є҆ди́но дохнове́нїе ᲂу҆ма̀ сщ҃е́нныхъ сꙋпрꙋ́гъ . и҆́же ꙗ҆́кѡ є҆ди́на дш҃ѧ во двою̀ тѣлесѝ нераздѣ́льнѡ , в̾ григо́рїи васи́ лїй , жела́нїемъ бжⷭ҇твенымъ совокꙋ́пле ни , въ васи́лїи же григо́рїй , ны́нѣ мо ли́те хрⷭ҇та̀ ѡ҆ ста́дѣ ва́шемъ .

~Ѻ҆ц҃ъ си́рымъ , и҆ вдови́цамъ защи́т никъ , и҆ бога́тство ни́щымъ , болѧ́ щымъ ᲂу҆тѣше́нїе , и҆ сꙋ́щымъ в̾ бога́ть ствѣ ѡ҆кормле́нїе , ста́рости же́злъ ꙗ҆ви́сѧ , и҆ наказа́нїе ю҆́ности , и҆ и҆́нокꙋю щымъ добродѣ́тели пра́вило , васи́лїе .

=сла́ва . Ѡ҆=чи́щь ѿ всѧ́когѡ ти́ннагѡ скверне́нїѧ ᲂу҆́мъ васи́лїе , посѣти́лъ є҆сѝ дх҃о́вныѧ жела́ннымъ ти дх҃омъ , тѣ́м̾ же воспѣва́ѧ трⷪ҇цꙋ , съ дерзнове́нїемъ взыва́ше , блгⷭ҇ве́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . Т=ѧ̀ кꙋпинꙋ̀ мѡѷсе́й въ горѣ̀ сѷна́йстѣй ѻ҆гне́мъ палѧ́щꙋ чⷭ҇таѧ прови́дѧше , прїе́мшꙋю неѡ҆па́льно непо стоѧ́ннꙋю зарю̀ , неи҆згл҃аннагѡ сꙋщест ва̀ , соє҆ди́ньшасѧ дебельство́мъ пло́ти , во є҆ди́нъ и҆́же в̾ не́й ст҃ы́и соста́въ .

=пѣ́снь , и҃ . і҆рмо́съ . Н=еи҆зрече́нною мꙋ́дро стїю , соста́вльшагѡ всѧ́ческаѧ , бг҃а сло́ ва , и҆ ѿ несꙋ́щихъ в̾ бытїѐ приве́дшаго , бл҃гослови́те дѣ́ла гдⷭ҇нѧ гдⷭ҇а .

~И҆́же несказа́ннымъ промышле́нїемъ , дарова́вшагѡ васи́лїѧ ми́рови свѣ́тъ бл҃гоче́стїѧ , трꙋбꙋ́ же бг҃осло́вїѧ , бл҃го слови́те всѧ̀ дѣ́ла гдⷭ҇нѧ гдⷭ҇а .

~И҆́же бога́тнымъ дѣ́йствомъ все́льшасѧ въ мꙋ́драго васи́лїѧ , и҆ тѣ́мъ бл҃го че́стнѡ бг҃осло́вльшагѡ , бл҃гослови́те дѣ́ла гдⷭ҇нѧ гдⷭ҇а .

~И҆́же бжⷭ҇твеныхъ твои́хъ слове́съ насла́ ждьшїисѧ васи́лїе , непреста́ннѡ въ твое́й па́мѧти торжествꙋ́юще вопїе́мъ , бл҃гослови́те дѣ́ла гдⷭ҇нѧ гдⷭ҇а .

=сла́ва . З=арю̀ слове́съ посла́лъ є҆сѝ васи́лїе ми́рови , свѣ́томъ наставлѧ́ющꙋ є҆ди́но чти́ти трⷪ҇ческое є҆стество̀ , бл҃гослови́те дѣ́ла гдⷭ҇нѧ гдⷭ҇а .

=и҆ ны́нѣ , боⷢ҇ . И҆́=же ѿ ѻ҆ц҃а рожде́ннаго пре́жде вѣ́къ , и҆ без̾лѣ́тнаго бг҃а сло́ва , и҆ въ послѣ́днѧѧ возсїѧ́вша ѿ дв҃ы , бл҃гослови́те всѧ̀ дѣ́ла гдⷭ҇а .

=пѣ́снь , ѳ҃ . і҆рмо́съ . Ꙗ҆́=же пре́жде сл҃нца , свѣти́льника бг҃а воз̾сїѧ́вша , пло́тїю к̾ на́мъ прише́дша и҆з̾ бокꙋ̀ дв҃чꙋ , не и҆зрече́ннѡ вочл҃чьшасѧ , бл҃гослове́ннаѧ чи́стаѧ , тѧ̀ бцⷣе велича́емъ .

~Пе́рвагѡ па́стырѧ , ꙗ҆́кѡ ѻ҆вча̀ вѣ́рнѡ хрⷭ҇то́въ васи́лїе , живоно́снымъ стопа́м̾ послѣ́довалъ є҆сѝ . мꙋчи́телю бо свою̀ дꙋ́шꙋ ѻ҆́ч҃е пре́далъ є҆сѝ до́блественѣ , и҆ пре́жде въ бѣдѣ̀ сꙋ́щи цр҃кви , всебла же́нне .

~Цр҃ко́вное всесщ҃е́нное хрⷭ҇то́во ви́дѣвъ совокꙋпле́нїе , твои́мъ ᲂу҆крашено̀ ст҃ль ствомъ мꙋ́дре , всегꙋби́тель , ꙗ҆́кѡ ѿ́гро ма треснове́нъ бы́въ , паде́сѧ мꙋчи́тель , сꙋ́щыѧ бо и҆́же въ тебѣ̀ дх҃а зарѝ не стерпѣ̀ васи́лїе .

=сла́ва . А҆=пⷭ҇льскимъ сѣда́лищемъ , лико́м̾ же страда́лецъ хрⷭ҇то́выхъ , патрїа́рхъ сѣ́ ни , и҆ пра́ведныхъ пи́щи , и҆ ра́дости про ро́къ , сподо́бисѧ васи́лїе . бцⷣѣ бо слꙋ жи́тель , и҆ трⷪ҇цѣ таи́нникъ бы́лъ є҆сѝ .

=и҆ ны́нѣ , боⷢ҇ . И҆́=же напра́снаго дре́внѧго погꙋбле́нїѧ ѡ҆сꙋжде́нїе , и҆ прама́тере и҆справле́нїе , ю҆́же ро́дꙋ , є҆́же к̾ бг҃ꙋ винꙋ̀ присвое́нїѧ , ю҆́же к̾ зижди́телю мо́стъ , тѧ̀ бцⷣе велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ и҆́же во ст҃ы́хъ ѻ҆ц҃а на́шегѡ васи́лїѧ вели́кагѡ , а҆рхїєпкⷭ҇па кессарі́и каппадокі́йскїѧ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

