<document xmlns="http://www.ponomar.net/culiturgical">
<p>Т<red>ропарѝ, ѡ҆ прекраще́нїи</red></p>

<p><red>смертоно́сныѧ ꙗ҆́звы. гла́съ, ѕ҃.</red></p>

<p><red>П</red>оми́лꙋй на́съ гдⷭ҇и, поми́лꙋй на́съ, всѧ́когѡ бо ѿвѣ́та недоꙋмѣ́юще, сїю́ ти мл҃твꙋ ꙗ҆́кѡ влⷣцѣ грѣ́шнїи рабѝ твоѝ прино́симъ, поми́лꙋй на́съ гдⷭ҇и, поми́ лꙋй на́съ.</p>

<p><red>сла́ва. Г</red>дⷭ҇и поми́лꙋй на́съ, на тѧ́ бо ᲂу҆пова́хомъ, не прогнѣ́вайсѧ на ны̀ ѕѣлѡ̀, нижѐ помѧнѝ без̾зако́нїи на́ шихъ, но при́зри на ны̀ ꙗ҆́кѡ млрⷭ҇дъ, и҆ и҆зба́ви на́съ ѿ вра́гъ на́шихъ, ты́ бо є҆сѝ бг҃ъ на́шъ, и҆ мы̀ лю́дїе твоѝ, и҆ всѝ дѣ́ла рꙋ́кꙋ твое́ю, и҆ и҆́мѧ твоѐ призы ва́емъ.</p>

<p><red>и҆ ны́нѣ. М</red>лрⷭ҇дїѧ две́ри ѿве́рзи на́мъ бл҃гослове́ннаѧ бцⷣе дв҃о, надѣ́ющїисѧ на тѧ̀ непоги́бнемъ, но да и҆зба́вимсѧ тобо́ю ѿ бѣ́дъ, ты́ бо є҆сѝ спасе́нїе ро́дꙋ хрⷭ҇тїѧ́нскомꙋ.</p>

<p>К<red>ано́нъ. гла́съ, ѕ҃. пѣ́снь, а҃. і҆рмо́съ. П</red>омо́щникъ и҆ покрови́тель, бы́сть мнѣ̀ во спасе́нїе. се́й ми є҆́сть бг҃ъ, и҆ просла́влю и҆̀, бг҃ъ ѻ҆ц҃а моегѡ̀, и҆ вознесꙋ̀ и҆̀, сла́вно бо просла́висѧ.</p>

<p><red>запѣ́въ: М</red>лⷭ҇тиве гдⷭ҇и, ᲂу҆слы́ши мл҃твꙋ ра́бъ свои́хъ, молѧ́щихсѧ тебѐ <red>[покло́н̾].</red></p>

<p><red>О</red>у҆миле́нїѧ хрⷭ҇тѐ, и҆ покаѧ́нїѧ ѿве́рзи две́рь. да́рꙋй ми стѣна́нїе, и҆ слеза́мъ и҆сто́чники, и҆ прилѣ́жное рыда́нїе, ѿ́ сердца и҆́стинно. ꙗ҆́кѡ да пока́ютисѧ.</p>

<p><red>В</red>ре́мѧ конца̀, прїи́де пред̾ста̀ посредѣ̀. спѣши́тъ посѣче́нїе, належи́тъ зе́лне. прїиде́те рыда́емъ. сꙋдїю̀ возлю́бленнїи покаѧ́нїемъ пости́гнемъ.</p>

<p><red>С</red>трашно́е го́ркое, сме́ртное разрѣши́лъ є҆сѝ дре́вле, стра́стїю тѝ честно́ю, и҆ сме́ртїю хрⷭ҇тѐ. но дѣ́лы без̾мѣ́стными, страшне́йшꙋ тꙋ̀ ѻ҆каѧ́ннїи показа́емъ.</p>

<p><red>сла́ва. Н</red>алежа́щꙋю без̾стꙋ́дне, грѣхо́в нꙋю тлю̀ ᲂу҆ста́ви. ᲂу҆толѝ ѕло́е сме́ртное посѣче́нїе. молѧ́щихъ прїимѝ, чⷭ҇тны́хъ ти ᲂу҆чени́къ, ѡ҆ на́съ долготерпели́ве.</p>

<p><red>и҆ ны́нѣ, боⷢ҇. Б</red>г҃олю́бныхъ бл҃га́ѧ, дѣѧ́ нїи и҆ сло́въ ѿложи́хъ, дрꙋ́гъ сласте́й нечи́стыхъ ꙗ҆ви́хсѧ. но пре́жде конца̀, ѡ҆брати́вши чⷭ҇таѧ, своемꙋ̀ сн҃ꙋ пременѝ.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю, и҆ всѣ́хъ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмоⷭ҇. О</red>у҆твердѝ гдⷭ҇и на ка́ме ни за́повѣдей ти, подви́гшеесѧ срⷣце моѐ, ꙗ҆́кѡ є҆ди́нъ ст҃ъ є҆сѝ и҆ пра́веденъ.</p>

<p><red>П</red>ꙋ́ть и҆́мже тече́мъ житїѧ̀, вои́стинꙋ се́нь и҆ со́нъ. ꙗ҆́кѡ пти́щь ско́ро ми́мо хо́дитъ. что̀ пре́лести таковы́ѧ не прїи́мемъ чю́вьство.</p>

<p><red>П</red>реклони́хсѧ стрⷭ҇те́мъ без̾слове́снымъ, ᲂу҆вы̀ мнѣ̀ и҆ покори́хсѧ. и҆ ꙗ҆́кѡ свѧ́зан̾ послѣ́дꙋю. преда́хсѧ ᲂу҆вы̀ мнѣ̀ сме́рти безꙋ́мныи.</p>

<p><red>С</red>то́немъ и҆ воспла́чемъ, ѻ҆́бщее соста́ вимъ всѝ рыда́нїе. гнѣ́ва бж҃їѧ нера створе́нное, покаѧ́нїемъ и҆ слеза́ми раствори́ти потщи́мсѧ.</p>

<p><red>сла́ва. С</red>ло́во ᲂу҆мертви́сѧ, дѣ́ло всѧ́ко го стꙋда̀ и҆спо́лнь. и҆́же сло́ва бжⷭ҇твенїи проповѣ́дницы, пред̾ста́ните мѝ в̾ ча́съ ско́рби.</p>

<p><red>и҆ ны́нѣ, боⷢ҇. Д</red>а ви́дѧтъ всѝ, земні́и концы̀ бцⷣе, спасе́ное застꙋпле́нїе, є҆́же прїе́млетъ всѧ́къ, и҆́же с̾ любо́вїю прибѣ га́етъ тѝ.</p>

<p><red>сѣда́лен̾. гла́съ, в҃. М</red>л҃твеница тѣ́плаѧ кꙋ́пнѡ и҆ стѣна̀ неѡ҆бори́маѧ. млⷭ҇ти и҆сто́чниче, ми́рови прибѣ́жище, прилѣ́ жнѡ ти вопїе́мъ, бцⷣе влⷣчце. пред̾варѝ ѿ бѣ́дъ и҆зба́вити на́съ, є҆ди́на в̾ско́рѣ застꙋпа́ющи.</p>

<p><red>пѣ́снь, д҃. і҆рмо́съ. О</red>у҆слы́шавъ же прⷪ҇ркъ прихо́дъ тво́й гдⷭ҇и, и҆ ᲂу҆боѧ́хсѧ, ꙗ҆́кѡ хо́щеши ѿ дв҃ы роди́тисѧ, и҆ чл҃кѡмъ ꙗ҆ви́тисѧ, и҆ гл҃аше, ᲂу҆слы́шахъ слꙋ́хъ тво́й и҆ ᲂу҆боѧ́хсѧ, сла́ва си́лѣ твое́й.</p>

<p><red>Д</red>в҃дъ ᲂу҆́бѡ бг҃оѻ҆ц҃ъ, любодѣ́йствомъ дꙋшѐ и҆ ᲂу҆бі́йствомъ побѣди́сѧ дре́вле. но покаѧ́нїемъ же и҆ слеза́ми, а҆́бїе побѣдѝ свѣ́тлейше. мы́же дꙋшѐ моѧ̀ немлⷭ҇тивне согрѣша́юще, сме́рти преда́ хомсѧ.</p>

<p><red>О</red>у҆каза́нїе покаѧ́нїѧ, ниневи́тѧны ѻ҆каѧ́ннаѧ дш҃ѐ моѧ̀ прїимѝ, поревнꙋ́й ѡ҆ нѣ́хъ смире́нїю. слеза́ми зижди́телѧ ᲂу҆млⷭ҇тиви. сме́рти ᲂу҆бѣжѝ в̾ско́рѣ грѣ ха̀, и҆ поживе́ши без̾ конца̀.</p>

<p><red>О</red>у҆ны́нїемъ и҆зжи́въ, лѣ́тѡ живота̀ моегѡ̀ ѻ҆каѧ́нныи, ᲂу҆вы̀ мнѣ̀. всѧ́кого же без̾за́конїѧ и҆ скве́рны, ꙗ҆ви́хсѧ жили́ще. и҆ бою́сѧ часа̀ ѻ҆́ного, ѿсѣ ца́ющаго дш҃ꙋ мою̀, ѿ ѻ҆каѧ́ннаго ми тѣлесѐ.</p>

<p><red>сла́ва. Д</red>а не поста́виши мѧ̀ і҆с҃е мо́й сладча́йшїи, на сꙋдѣ̀ ѿ ле́выѧ. да не бжⷭ҇твеное лицѐ твоѐ скры́еши мѝ. да не твоегѡ̀ и҆́мени лиши́ши мѧ̀. ли́къ сщ҃е́нныи мо́литъ тѧ̀ а҆пⷭ҇лъ, є҆ди́нагѡ бл҃гопремѣ́нна.</p>

<p><red>и҆ ны́нѣ, боⷢ҇. И҆</red>зба́висѧ ѡ҆сꙋждѣ́нїѧ, ро́дъ чл҃чь тобо́ю дв҃о. и҆ сме́рти держа́ва ѿбѣжѐ, и҆ гнѣ́ва пра́веднагѡ свободи́ хомсѧ. но и҆ здѣ̀ пред̾варѝ и҆ разрѣшѝ гнѣ́въ пра́ведныи, нн҃ѣ на́съ казнѧ́щїи.</p>

<p><red>пѣ́снь, є҃. і҆рмо́съ. И҆́</red>з̾нощи ᲂу҆́треннюю ща чл҃колю́бче просвѣтѝ молю́сѧ, и҆ наста́ви мѧ на повелѣ́нїѧ твоѧ̀, и҆ наꙋчи́ мѧ сп҃се, твори́ти во́лю твою̀.</p>

<p><red>И҆́</red>же разбо́йники и҆ блꙋдни́ца прїи́мыи гдⷭ҇и. гдⷭ҇и и҆ на́съ смире́нныхъ ны́нѣ ни ка́коже пре́зри, в̾ пла́чи срⷣца и҆ стра́ха приходѧ́щихъ.</p>

<p><red>П</red>а́че всѧ́когѡ чл҃ка без̾зако́нновахъ гдⷭ҇и гдⷭ҇и. и҆ пред̾зрю̀ та́мошнюю мꙋ́кꙋ, па́че є҆стества̀. но и҆́же є҆стество́мъ бл҃гъ, пощадѝ созда́нїе своѐ.</p>

<p><red>Ц</red>ѣломꙋ́дрїѧ всѧ́когѡ преѡ҆би́дѣхъ гдⷭ҇и гдⷭ҇и. и҆ ти́нѣ страсте́мъ ꙗ҆́кѡ вѣ́прь впадо́хъ. и҆ ѿ сме́рти в̾ сме́рть стра́шно шѣ́ствꙋю.</p>

<p><red>сла́ва. О</red>у҆ченицы̀ сло́ва млⷭ҇тивнѣйшїи, разрѣши́те молю̀, гꙋби́тельство и҆ тлю̀, и҆ ѻ҆́бщее рыда́нїе. ꙗ҆́кѡ дерзнове́нїе мно́го к̾ немꙋ̀ стѧжа́вше.</p>

<p><red>и҆ ны́нѣ, боⷢ҇. Ѻ҆́</red>бщее приста́нище и҆звѣ́ стное, влⷣчце влⷣчце. согрѣше́нїи бе́з днꙋ, и҆ смꙋще́нїи бѣ́дъ спасѝ ѕлы́хъ, тебѐ чтꙋ́щїи гра́дъ.</p>

<p><red>пѣ́снь, ѕ҃. і҆рмо́съ. Ж</red>ите́йскагѡ мо́рѧ воз̾двиза́ема зрѧ̀, напа́стей бꙋ́рею, в̾ ти́хо приста́нище прите́къ вопїю́ ти, воз̾ведѝ ѿ тлѝ живо́тъ мо́й много млⷭ҇тиве.</p>

<p><red>С</red>огрѣши́хомъ всѝ, без̾зако́нновахом̾ в̾кꙋ́пѣ. щедро́ты твоѧ̀ влⷣко, безꙋ́мне ѡ҆брати́хомъ на гнѣ́въ. но ѡ҆сла́би долготерпели́ве, тво́й стра́хъ вчтѝ к̾ покаѧ́нїю.</p>

<p><red>Ѻ҆</red>гне́мъ скорбе́й, и҆ пла́ча пла́менемъ, ѡ҆чи́стивъ ꙗ҆ви́ мѧ. ѻ҆гнѧ̀ гее́нскагѡ ꙗ҆́кѡ бл҃гъ, свободѝ молю́сѧ, и҆ пла́ча ѻ҆́ного многомлⷭ҇тиве.</p>

<p><red>Ѿ</red>стꙋпи́хомъ влⷣко, пра́ваго тѝ пꙋтѝ. и҆ по стезѧ́мъ ходи́хомъ без̾зако́нїи не прохо́дныхъ, ꙗ҆́кѡ ѕлоча́стни. но а҆́бїе ѡ҆братѝ, заповѣдьмѝ свѣ́та твоегѡ̀, сла́ве сы́и сл҃нце.</p>

<p><red>сла́ва. К</red>а́плю жа́ждꙋща мѧ̀ в̾ пла́мени и҆скꙋше́нїихъ, ꙗ҆́коже немилосе́рдаго бога́та, прохлади́ти ᲂу҆млрⷭ҇дитесѧ молю̀ а҆пⷭ҇ли сла́внїи. рѣ́ки бы́вше бжⷭ҇твеныѧ бл҃года́ти.</p>

<p><red>и҆ ны́нѣ, боⷢ҇. С</red>ме́рти мѧ̀ и҆зба́ви. без̾ сме́ртїю и҆ животꙋ̀ вѣ́чномꙋ влⷣчце, при ча́стника мѧ ꙗ҆вѝ молю̀. ꙗ҆́же сме́рть разрꙋши́вши, и҆ живо́тъ ржⷭ҇тво́мъ свои́мъ и҆схода́тайствовавши.</p>

<p><red>конда́къ. гла́съ, ѕ҃. Д</red>ꙋшѐ моѧ̀ дꙋшѐ моѧ̀, воста́ни почто̀ спи́ши; коне́цъ приближа́етсѧ, и҆ хо́щеши мо́лвити. воспрѧнѝ ᲂу҆́бѡ, да пощади́тъ тѧ хрⷭ҇то́съ бг҃ъ. и҆́же вездѐ сы́и, и҆ всѧ̀ и҆сполнѧ́ѧи.</p>

<p><red>пѣ́снь, з҃. і҆рмо́съ. С</red>огрѣши́хомъ и҆ без̾ зако́нновахомъ, и҆ не ѡ҆правди́хомсѧ пред̾тобо́ю, ни соблюдо́хомъ ни сотво ри́хомъ, ꙗ҆́коже заповѣ́да на́мъ, но непреда́ждь на́съ до конца̀, ѻ҆те́ческїи бж҃е.</p>

<p><red>Ѡ҆</red>чи́сти многомлⷭ҇тиве, всѝ зове́мъ ꙗ҆́коже мыта́рь, ꙗ҆́коже сы́нъ блꙋ́дныи, стра́хомъ ти припа́дающе. гла́съ взыва́ юще ᲂу҆ми́лен̾, не́смы ѿню́дъ досто́йни, нарица́тисѧ сы́нове, и҆́же ѻ҆ц҃е́мъ бг҃ꙋ.</p>

<p><red>Р</red>асточи́хъ и҆мѣ́нїе твоѐ, снѣдо́хъ бжⷭ҇твеное бога́тство. блꙋднико́мъ и҆ прелюбодѣ́емъ спожи́хъ. тиме́нїемъ пи та́емъ, пи́щею ꙗ҆́коже ве́прь го́рькою, но прїими́ мѧ зовꙋ́ща, согрѣши́хъ. и҆́же ѻ҆ц҃е́мъ бж҃е бл҃гослове́нъ є҆сѝ.</p>

<p><red>М</red>ꙋ́ка вѣ́чна, и҆ сꙋ́дъ тво́й гро́зенъ и҆ стра́шенъ. тре́пета и҆ по́двига всѧ̀ и҆спо́лнь сверша́емаѧ та́мѡ, пожи́в шихъ скве́рно. є҆го́же ра́ди страшꙋ́сѧ позна́нїѧ ѻ҆каѧ́нныи, сме́ртнаго посѣ че́нїѧ.</p>

<p><red>сла́ва. С</red>трѧса́етъ мѧ̀, и҆ смꙋща́етъ мѧ̀, стра́хъ ѻ҆́бщаѧ сме́рти. трепе́щꙋ, да не нача́ло ми бꙋ́детъ, сѐ мꙋче́нїе, є҆́же в̾ гее́не го́рькое. но пред̾вари́те и҆зба́вити а҆пⷭ҇ли, ѡ҆бдержа́щагѡ гнѣ́ва.</p>

<p><red>и҆ нн҃ѣ, боⷢ҇. Р</red>азрѣши́хомсѧ тобо́ю дв҃о влⷣчце, ᲂу҆́зъ сме́ртныхъ всѝ, ми́ръ вои́стинꙋ и҆зба́висѧ, ве́сь ржⷭ҇тво́мъ твои́мъ, перворо́дныѧ ꙗ҆́звы. є҆го́же ра́ди ᲂу҆ста́ви ꙗ҆́кѡ бл҃гоꙋтро́бенъ, пото́къ налѣжа́щыѧ тлѝ.</p>

<p><red>пѣ́снь, и҃. і҆рмо́съ. Е҆</red>го́же вѡ́и нбⷭ҇нїи сла́ вѧтъ, и҆ трепе́щꙋтъ херꙋви́ми и҆ сера фи́ми, всѧ́кѡ дыха́нїе и҆ тва́рь, по́йте бл҃гослови́те, и҆ превозноси́те є҆гѡ̀ во́ вѣки.</p>

<p><red>П</red>ро́пасть грозна̀ бра́тїе ᲂу҆тверди́сѧ, разделѧ́ѧ грѣ́шники, и҆́стинныѧ сла́вы и҆ зижди́телѧ. потщи́мсѧ пре́жде кон ца̀, сїю̀ преитѝ. ча́съ бо належи́тъ.</p>

<p><red>И҆</red>зба́ви на́съ ѻ҆гнѧ̀ вѣ́чнагѡ, и҆ тмы̀ ѕлы́ѧ. и҆зба́ви благі́и. и҆зба́ви хрⷭ҇тѐ и҆ сеѧ̀ тмы̀ и҆ пла́ча. преложи́въ в̾ є҆сте ство̀, па́че є҆стества̀ всѧ̀.</p>

<p><red>В</red>и́ждь хрⷭ҇тѐ ѻ҆́бщее покаѧ́нїе, пла́чь и҆ печа́ль, ѡ҆ѕлобле́нїе на́ше. ᲂу҆ста́ви ка́знь свою̀. спасѝ ꙗ҆́кѡ ниневи́ты, стра́ хомъ ᲂу҆тверди́въ, и҆ спасѝ во́ вѣки.</p>

<p><red>сла́ва. С</red>толпѝ крѣ́пцыи, цр҃ко́внїи побо́рницы, ро́дꙋ хрⷭ҇тїѧ́нскомꙋ к̾ свѣ́тꙋ наста́вницы, пе́тре премꙋ́дрыи и҆ па́вле. па́ствꙋ ва́шꙋ сїю̀ и҆зба́вите болѣ́зни, и҆ тлѣ́нїѧ стра́ннагѡ.</p>

<p><red>и҆ ны́нѣ, боⷢ҇. В</red>сю̀ на тѧ̀ наде́ждꙋ воз̾ ложи́хомъ, и҆ тѣ́ла и҆ дꙋ́ши. влⷣчце чⷭ҇таѧ, и҆зба́ви пла́мене гее́нскаго без̾коне́чнагѡ, и҆зба́ви и҆ настоѧ́щагѡ пла́мене гнѣ́ва гдⷭ҇нѧ.</p>

<p><red>пѣ́снь, ѳ҃. і҆рмо́съ. Ч</red>естнѣ́йшꙋю херꙋ ви́мъ, и҆ сла́внѣйшꙋю вои́стинꙋ сера фи́мъ, без̾ и҆стлѣ́нїѧ бг҃а сло́ва ро́ждь шꙋю, сꙋ́щꙋю бцⷣꙋ тѧ велича́емъ.</p>

<p><red>запѣ́в̾ [покло́н̾]. Ч</red>а́съ хрⷭ҇тѐ мо́й страш ны́и сме́ртныи трепе́щꙋ, мно́жество и҆мѣ́ѧ грѣхо́въ. но пре́жде конца̀, мо льба́ми мт҃ри твоеѧ̀, вре́мѧ ми покаѧ́ нїѧ да́рꙋй.</p>

<p><red>запѣ́въ бцⷣѣ [покло́н̾]. О</red>у҆пова́нїе дв҃о живота̀ и҆ спасе́нїѧ возложи́хомъ на тѧ̀. хода́тайствꙋй, спасѝ, и҆змѝ бѣ́дъ, лю́ди согрѣши́вшаѧ и҆ погꙋбле́нныѧ.</p>

<p><red>запѣ́въ бцⷣѣ. П</red>ри́зри влⷣко и҆ сн҃ꙋ, мт҃рь нѧго моле́нїѧ воньмѝ млⷭ҇тивне, своѐ созда́нїе и҆змѝ страшна́го мꙋче́нїѧ, и҆ ны́нѣ на лежа́щаго ꙗ҆́кѡ млⷭ҇тивъ.</p>

<p><red>запѣ́въ. М</red>т҃и моѧ̀, мно́жество лꙋка́ выхъ дѣѧ́нїи мꙋ́читъ, и҆ пре́жде ѡ҆сꙋж дѣ́нїѧ непоко́рныхъ. и҆́мѧ бо моѐ ѡ҆б но́сѧтъ в̾сꙋ́е, дѣ́лы же ѧ҆̀ ѿрица́ютсѧ всѣ́хъ гдⷭ҇а.</p>

<p><red>запѣ́въ бцⷣѣ. О</red>у҆ще́дри сн҃ꙋ мо́й ꙗ҆́кѡ млⷭ҇тивъ. ꙗ҆́кѡ бл҃гоꙋтро́бенъ є҆стест во́мъ, непре́зри рыда́нїѧ. ѡ҆ѕлобле́нїѧ ви́ждь смире́нныхъ, ѡ҆ста́ви ꙗ҆́кѡ ще́дръ всѣ́мъ согрѣше́нїѧ.</p>

<p><red>запѣ́въ. П</red>реклони́шасѧ мт҃и ꙗ҆́кѡ зри́ ши, и҆ стѣ́нютъ всѝ, но стра́хомъ ꙗ҆́з вы. ꙗ҆́звами внꙋ́тренними неи҆сцѣ́льно болѧ́тъ, цѣльбы̀ покаѧ́нїѧ ѿлага́юще.</p>

<p><red>сла́ва. П</red>ретерпѣ́лъ є҆сѝ влⷣко, и҆ крⷭ҇тъ и҆ ꙗ҆́звы сн҃ꙋ мо́й, и҆ сме́рть страшнꙋ́ю. ꙗ҆́кѡ да и҆зба́виши тлѣ́нныхъ го́рькїѧ сме́рти. и҆ ны́нѣ ꙗ҆́кѡ млⷭ҇тивъ тꙋ́не ᲂу҆ще́дри.</p>

<p><red>и҆ ны́нѣ, боⷢ҇. В</red>оздви́гнемъ всѝ гла́съ, и҆ ѻ҆́чи и҆ рꙋ́ки и҆ срⷣца̀ прилѣ́жне. и҆ спасе́ нїе просла́вимъ ми́рное, є҆ди́нꙋю бцⷣꙋ, є҆́юже спаса́емсѧ.</p>

<p><red>досто́йнѡ є҆́сть.</red></p>

<p><red>трⷭ҇то́е, и҆ по ѻ҆́ч҃е на́шъ. Г</red>дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ, а҆ми́нь <red>[покло́н̾].</red></p>

<p><red>тропарѝ: П</red>оми́лꙋй на́съ гдⷭ҇и ...</p>

<p><red>Г</red>дⷭ҇и поми́лꙋй на́съ ...</p>

<p><red>сла́ва. конда́къ. Д</red>ꙋшѐ моѧ̀ дꙋшѐ ...</p>

<p><red>и҆ ны́нѣ, боⷢ҇. М</red>илосе́рдїѧ две́ри ...</p>

<p><red>Г</red>дⷭ҇и поми́лꙋй, м҃ <red>[трѝ покло́на].</red></p>

<p><red>слава, и҆ ны́нѣ.</red></p>

<p><red>моли́тва пе́рваѧ.</red></p>

<p><red>запѣ́въ: М</red>лⷭ҇тиве гдⷭ҇и, ᲂу҆слы́ши мл҃твꙋ ра́бъ свои́х̾, молѧ́щихсѧ тебѐ <red>[покло́н̾].</red></p>

<p><red>С</red>огрѣши́хомъ и҆ без̾зако́нновахомъ, и҆ не ѡ҆правди́хомъ пред̾ тобо́ю, преблагі́и влⷣко. престꙋпи́хомъ спасе́нныѧ ти за́повѣди, и҆ сщ҃е́нныѧ на́шѧ ѡ҆бѣ́ты, ꙗ҆́же на бжⷭ҇твеномъ креще́нїи, пред̾ ст҃ы́мъ твои́мъ же́ртвенникомъ, и҆ пред̾ а҆́гг҃лы и҆ чл҃ки сотвори́хомъ. и҆ престꙋ пи́хомъ честнꙋ́ю кро́вь завѣ́та, є҆ю́же ѡ҆ст҃и́хомсѧ, ѻ҆́бщꙋ вмѣни́хомъ ю҆̀. и҆ дх҃а бл҃года́ть похꙋ́ливше, и҆ стра́шнаго и҆ па́че є҆сте́ственнагѡ сн҃оположе́нїѧ преѡби́дѣвше, всѧ́ко писа́нїе, и҆ бжⷭ҇тве ныи зако́нъ и҆ поꙋче́нїе бг҃одх҃нове́нное. гла́съ пра́зденъ и҆ гл҃ы дѣ́лъ, ᲂу҆стна́ми то́чїю вмѣни́шасѧ. и҆ и҆́менемъ то́кмо и҆ словесы̀ честно́е є҆ѵⷢ҇а́лїе и҆́стиннагѡ хрⷭ҇тїѧ́нства ѡ҆бно́симъ, а҆ рꙋ́ки на́шѧ ко всѧ́комꙋ граблѣ́нїю, и҆ несы́тствꙋ бы́ша прилѣ́жни, но́зи же быстры̀ и҆ ᲂу҆до́бни ко всѧ́кой непра́вдѣ, и҆ ѕлотече́нїю, гото́вы жре́бїѧ бра́тїѧ находи́ти и҆ попира́ти, и҆ снѣда́ти ᲂу҆бо́гихъ. ᲂу҆ста́ же вмѣ́сто сщ҃е́нныхъ мл҃твъ и҆ слове́съ, сосꙋ́дъ всѧ́кїѧ скве́рности и҆ безꙋмно сло́вїѧ же и҆ поклѣ́па сотвори́хомъ. ѻ҆́чиже и҆ всѧ̀ на́шѧ чю́вства, блꙋда̀ и҆ всѧ́кїѧ скве́рности по премно́гꙋ и҆спо́ лнихомъ. и҆ є҆́же въ на́съ црⷭ҇твꙋющаго ᲂу҆ма̀, бжⷭ҇твеное ѻ҆́но сѣ́мѧ попра́вше. и҆ ᲂу҆́ды твоѧ̀ хрⷭ҇тѐ, блꙋдни́ча ᲂу҆́ды сотво ри́вше. и҆ вмѣ́сто хра́ма бж҃їѧ, тлѣ́нїѧ и҆ нечистоты̀ сокро́вища бы́хомъ. сегѡ̀ ра́ди, всебл҃гі́и влⷣко, мно́гое твоѐ чл҃ко лю́бїе, мы̀ к̾ негодова́нїю преложи́хом̾, ѻ҆каѧ́ннїи. и҆ мно́жество твои́хъ бл҃го дарова́нїи, в̾ мꙋчи́тельство вмени́ хомъ. и҆ поне́же, нижѐ на́шими моль ба́ми, нижѐ болѣ́зньми, бли́же и҆ лꙋ́чше бы́хомъ. пра́ведне на на́съ са мѣ́хъ, пра́веднꙋю твою̀ ка́знь и҆ ꙗ҆́звꙋ подвиго́хомъ. но да не ꙗ҆́ростїю твое́ю ѡ҆бличи́ши на́съ, нижѐ гнѣ́вомъ твои́мъ пока́жеши на́съ. гдⷭ҇и, тебѐ є҆ди́номꙋ согрѣша́емъ, но тебѐ є҆ди́но мꙋ и҆ кла́нѧемсѧ <red>[покло́н̾],</red> сокрꙋше́н нымъ срⷣцемъ, ꙗ҆́кѡ же́ртвꙋ чⷭ҇тꙋ и҆спо вѣ́данїѧ ти прино́симъ. ѡ҆сла́би, чл҃ко лю́бче влⷣко, ᲂу҆ста́ви на ны̀ дви́жꙋщꙋ юсѧ ка́знь пра́ведне, да побѣди́тъ мно́ жество щедро́тъ твои́хъ, грѣхо́въ на́ шихъ ѕла́ѧ дѣѧ́нїѧ. и҆ твоеѧ̀ без̾чи́ сленнаѧ бл҃гости бе́здна, да покры́етъ го́ркое ѕло́бы на́шеѧ мо́ре. и҆мѣ́емъ бо млⷭ҇ть твоегѡ̀ чл҃колю́бїѧ показа́нїѧ мно́га, разбо́йника и҆ мытарѧ̀, блꙋдни́ цꙋ и҆ блꙋ́днагѡ сы́на. и҆ є҆́же на на́съ ѻ҆каѧ́нныхъ, сїѧ̀ при́тчи пред̾варѧ́ютъ ны̀ в̾ нбⷭ҇ное црⷭ҇тво, и҆ пꙋтьше́ствїѧ показꙋ́ютъ. с̾ си́ми же и҆ на́съ и҆сповѣ́ дающихсѧ и҆ припа́дающихъ, прїимѝ влⷣко. а҆́ще ли же и҆ тѣ́хъ прилѣ́жнагѡ ѡ҆браще́нїѧ и҆ покаѧ́нїѧ мно́жае ѿстои́мъ, недоста́точное да и҆спо́лнит̾ твоѧ̀ несче́тнаѧ бл҃года́ть. поне́же и҆ всего̀ вои́стинꙋ скꙋ́дни є҆смы̀, приво́ димъ тѝ рыда́нїѧ ᲂу҆бо́гихъ, гла́сы мла де́нецъ, ᲂу҆миле́ны же и҆ непритво́рны, и҆ ве́сь во́зрастъ и҆ чи́нъ досто́инъ щед ро́тъ и҆ ми́лованїѧ твоегѡ̀. и҆́маши бо на сѐ во бл҃гоꙋтро́бїе ми́лованїе молѧ́щихъ тѧ: крⷭ҇тъ и҆ во́льнꙋю смерть, ꙗ҆́же ѡ҆ на́съ неблагода́рныхъ претерпе́лъ є҆сѝ, и҆ по́двиги а҆пⷭ҇лъ, прпⷣбныхъ поты̀, и҆ мч҃нкъ кро́ви. и҆ пре́жде всѣ́хъ ѻ҆́бщꙋю всѣ́хъ наде́ждꙋ спасе́нїѧ, и҆ є҆щѐ прⷭ҇нѡ дв҃ꙋ мт҃рь, и҆́же сло́ва без̾сѣ́мене ро́ждь шꙋю тѧ̀. и҆́хъ же мольбы̀ чл҃колю́бно прїе́мъ, и҆ настоѧ́щихъ ѕо́лъ, и҆ бꙋ́дꙋ щыѧ вѣ́чныѧ мꙋ́ки свободѝ. бл҃года́тїю и҆ чл҃колю́бїемъ без̾нача́льнаго ти ѻ҆ц҃а, с̾ни́мъ же бл҃гослове́нъ є҆сѝ, и҆ съ пре ст҃ы́мъ бл҃ги́мъ и҆ животворѧ́щымъ дх҃омъ, ны́нѣ и҆ прⷭ҇нѡ и҆ во́ вѣки вѣко́мъ, а҆ми́нь <red>[покло́н̾ до землѝ].</red></p>

<p><red>моли́тва втора́ѧ.</red></p>

<p><red>запѣ́въ: П</red>рⷭ҇та́ѧ трⷪ҇це бж҃е на́шъ, ᲂу҆слы́ ши мл҃твꙋ ра́бъ свои́хъ, молѧ́щихсѧ тебѐ <red>[покло́н̾].</red></p>

<p><red>В</red>лⷣко гдⷭ҇и бж҃е на́шъ, и҆́же щедрѡ́тъ не и҆счерпа́емыи и҆сто́чникъ, и҆ чл҃колю́бїѧ без̾ме́рнаѧ глꙋбина̀, и҆ долготерпе́нїѧ и҆ бл҃гости нечи́сленно. и҆́же пле́ны и҆ ра́ти находи́мыѧ ро́дꙋ чл҃ческомꙋ, и҆ ра́ны и҆ ꙗ҆́звы, и҆ напра́сныѧ сме́рти, поле́зне на́мъ и҆ чл҃колю́бне наносѧ̀. да є҆́же ко грѣхꙋ̀ на́шемꙋ неꙋдержа́емое и҆ бы́строе и҆ без̾ме́рное. ꙗ҆́коже не́коею браздо́ю, бжⷭ҇твенымъ ти ѡ҆держи́ми стра́хомъ, да не без̾чи́нно дви́жетсѧ на бжⷭ҇твеныи ѻ҆́бразъ, нижѐ на бл҃горо́дїе дш҃е́вное хꙋ́литъ. ᲂу҆ста́ви, мо́лимъ тѧ, є҆́же на є҆стество̀ на́ше наноси́мое, напра́сное и҆ бы́строе сїѐ сме́ртное ѡ҆рꙋ́жїе. да не мале́йшихъ на́съ па́че всѣ́хъ ꙗ҆зы́къ сотвори́ши, нижѐ ᲂу҆́мнымъ и҆ чю́вствен нымъ враго́мъ на́шимъ в̾ поноше́нїе бꙋ́демъ. и҆ запꙋстѣ́ютъ гра́ды, и҆ потре бѧ́тсѧ торжества̀, сщ҃е́ннїи собо́ри и҆ пра́зднество, и҆ бжⷭ҇твеныхъ пѣ́нїи составле́нїѧ мно́жайшею ча́стїю ᲂу҆мол ко́ша, и҆ хра́ми до́брїи и҆ вели́цїи, по писа́нїю не ꙗ҆вле́ни бы́ша, и҆ нѣ́сть в̾ни́хъ живꙋ́щагѡ. стра́хъ и҆ тре́петъ прїи́де на ны̀, и҆ тма̀ бꙋ́рна и҆ мра́чна гро́зныѧ сеѧ̀ сме́рти  глꙋбины̀  поги́бе ли всѣ́хъ покры̀. не ᲂу҆спѣва́емъ влⷣко, скончава́ющихсѧ, ꙗ҆́коже ѡ҆бы́чно, ры да́ти, и҆ коне́цъ на́съ постиза́етъ, и҆ и҆ны́хъ взыска́емъ рыда́ющихъ на́съ, но ѡ҆боѝ ѻ҆́бщемꙋ гро́бꙋ предае́мсѧ. ни живꙋ́щїи же ви́дими, жи́ти ᲂу҆́же непщꙋ́емъ, стра́хомъ стра́шныѧ сеѧ̀ ꙗ҆́звы, въ ма́лѣ и҆ ѡ҆собѣ̀ невѣ́рꙋемъ сме́ртнаго та́инства. и҆ ꙗ҆́звꙋ ки́ждыи и҆мѣ́ти въ себѐ твори́мсѧ, и҆ пре́жде сме́рти стра́хомъ сме́ртнымъ ѻ҆каѧ́нне ᲂу҆мира́юще. сеѧ̀ ѕло́бы на́шеѧ начина́ нїѧ, и҆ лꙋка́выхъ на́шихъ дѣ́лъ дѣѧ́ нїи, подо́бное соверше́нїе. сїѧ̀ скве́рны и҆ ѡ҆би́ды и҆ клѧтвопрестꙋпле́нїи, ѻ҆каѧ́н наѧ и҆справле́нїѧ. сі́и троегла́вныи ѕмі́и го́рькїѧ на ны̀ зꙋ́бы вонзи́въ, и҆ го́рь кꙋю сме́рть сїю̀ навѣ́дъ. си́хъ бо ра́ди грѧде́тъ, речѐ, гнѣ́въ бж҃їи, на́ сыны непокори́выѧ. тѣ́мже нижѐ ᲂу҆́мныѧ ѻ҆́чи возвѣстѝ, нижѐ помоли́тисѧ чи́сте, и҆лѝ млⷭ҇ть твою̀ призва́ти мо́ жемъ. тѧ́жестною со́вѣстїю, ꙗ҆́коже не́кими ѡ҆ко́вами желе́зными приго́р бленъ кі́иждо на́съ. но непреда́ждь на́съ до конца̀, и҆́мене твоегѡ̀ ра́ди ст҃а́гѡ, нижѐ разорѝ завѣ́та твоегѡ̀, нижѐ покаѧ́нїѧ, и҆ ѡ҆браще́нїѧ да ѿщети́мсѧ вре́мени, ѻ҆каѧ́ннїи. и҆́хъ же ра́ди ꙗ҆́звꙋ сме́ртнꙋю сїю̀ чл҃колю́бне навѣ́лъ є҆сѝ. ве́мъ ꙗ҆́кѡ мно́жицею покаѧ́нїю ѡ҆бѣ щава́ющымсѧ, и҆ мно́жицею солга́вше, посѣче́нїю по непло́дней ѻ҆́ней смоко́ внице ѡ҆сꙋжде́ни бы́хомъ, но па́ки и҆ є҆щѐ потерпѝ чл҃колю́бныи дѣ́лателю. и҆́же нехотѧ́и сме́рти грѣ́шномꙋ, ꙗ҆́ко же ѡ҆брати́тисѧ и҆ жи́вꙋ бы́ти є҆мꙋ̀. и҆́же се́дьмдесѧтъ седми́цею проща́ти бра́тїи повелѣва́еши согрѣше́нїѧ. могі́и ѿ тве́рдагѡ и҆ непло́днагѡ ка́мени воз̾ дви́гнꙋти ча́да а҆враа́мꙋ. тебѐ є҆ди́номꙋ всѧ̀ воз̾мо́жна, а҆ ꙗ҆́же ѿ чл҃къ, ничто̀ воз̾мо́жнѡ, чл҃колю́бче влⷣко, да и҆ ѡ҆ на́съ в̾ ро́ды и҆ ро́ды просла́витсѧ твоѐ прест҃о́е и҆́мѧ, ѻ҆ц҃а и҆ сн҃а и҆ ст҃а́гѡ дх҃а, ны́нѣ и҆ при́снѡ и҆ во́ вѣки вѣко́мъ, а҆ми́нь <red>[покло́н̾ до землѝ].</red></p>

<p><red>моли́тва тре́тїѧ.</red></p>

<p><red>запѣ́въ: М</red>лⷭ҇тиве гдⷭ҇и, ᲂу҆слы́ши мл҃твꙋ ра́бъ свои́х̾, молѧ́щихсѧ тебѐ <red>[покло́н̾].</red></p>

<p><red>В</red>лⷣко гдⷭ҇и бж҃е на́шъ, и҆сто́чниче живо́ та и҆ без̾сме́ртїѧ, всѣ́хъ бл҃ги́хъ вина̀ и҆ пода́телю, є҆́же ко своемꙋ̀ созда́нїю сво́йство неи҆зрече́нныѧ любвѐ, вели́кое и҆ па́че ᲂу҆ма̀ схожде́нїе воспрїи́мъ, и҆ є҆́же во́чрево ст҃ы́ѧ дв҃ы всели́тисѧ, и҆ всего̀ воспрїѧ́ти то со́зданногѡ чл҃ка. младе́ нецъ же того̀ дѣ́лма бы́въ, и҆ младе́нь ствовавъ пло́тїю. ꙗ҆́кѡ младе́ньство вавшагѡ є҆гѡ̀ ᲂу҆ма̀ ᲂу҆тверди́ши, плоть ско́е прише́ствїе по є҆сте́ственномꙋ пред̾спѣ́ѧнїю и҆ возраще́нїю непрело́жно пока́жеши. непомѧнѝ без̾зако́нїи на́шихъ, пе́рвыхъ же и҆ ны́нѣшнихъ, мо́лимъ тѧ чл҃колю́бче. да не сравни́ши тѧготꙋ̀ согрѣше́нїи на́шихъ в̾ подоба́ю щее возда́нїе. а҆́ще бо вни́деши в̾ сꙋ́дъ, и҆ без̾зако́нїѧ на́шѧ на́зриши, то̀ кто̀ постои́тъ; ни є҆ди́нъ пред̾ тобо́ю ѡ҆пра́ вдитсѧ, но поги́бнетъ до конца̀ всѣ́хъ на́съ па́мѧть. помѧнѝ долготѣ́рпе, щедро́ты твоѧ̀ и҆ млⷭ҇ти, и҆ є҆́же ко ѻ҆ц҃е́мъ на́шимъ завѣ́та твоегѡ̀ и҆́сти ннагѡ. и҆ да не погꙋби́ши ѡ҆ста́вшее сїѐ ма́лое ста́до, стра́хомъ сокрꙋше́нно, и҆ рыда́нїемъ до́лгимъ смире́ннѡ, и҆ стра́ шныѧ сїѧ̀ ра́ны смѣ́шено нидоꙋмѣ́ю щесѧ ѿ всю́дꙋ. помѧнѝ, ꙗ҆́кѡ прилѣ́ жнѡ належи́тъ помышле́нїе чл҃кꙋ лꙋка́ вое ѿ ю҆́ности є҆гѡ̀, и҆ ни є҆ди́нъ же чи́стъ пред̾ тобою̀. ви́ждь составле́нїе и҆ ѡ҆бличе́нїе гра́да на́шегѡ, ѿ мно́га сотво́ршемꙋсѧ ма́лꙋ, и҆ нижѐ познава́е мꙋ ᲂу҆́бѡ вели́чествомъ напа́сти и҆ ка́з ни. ви́ждь ѻ҆́бщꙋю ско́рбь и҆ согла́снѡ стѣна́нїе, и҆ болѣ́знь, и҆ с̾ во́племъ гла́съ и҆ мольбꙋ̀. снабдѝ сы́ны ᲂу҆мерщ ве́нныхъ, и҆́же си́рыхъ ѻ҆ц҃ъ є҆ди́нъ є҆сѝ, ты̀ и҆ ско́рбныхъ ᲂу҆тѣше́нїе. ᲂу҆ще́дри ѡ҆ста́вшаѧ во всѣ́хъ домѣ́хъ ᲂу҆миле́н ныѧ млⷣнца, пре́жде разꙋмѣ́ти зва́ти ѻ҆ц҃а и҆лѝ мт҃рь, ѿ всю́дꙋ ѡ҆сирѣ́вшихъ. и҆ пла́ча гла́сомъ неѧвле́нныхъ, млⷭ҇ть при зыва́ющихъ. си́хъ гла́сы ᲂу҆моле́нъ бꙋ́ди влⷣко, даѧ́и птенце́мъ вра́новомъ пи́ щꙋ, и҆ ското́мъ. поне́же дарова́нїѧ твоегѡ̀ и҆ ми́лованїѧ мы̀, грѣ́хъ ра́ди на́ших̾, недосто́йни. а҆́щели же посредѐ на́съ нѣ́цїи боѧ́щїисѧ и҆́мене твоегѡ̀, ма́ла нѣ́каѧ и҆збра́ннаѧ ча́сть, сѣ́мѧ бл҃гослове́нно, сокро́вище сокры́то, те бѐ є҆ди́номꙋ вѣ́домо и҆ соблюда́емо. ѻ҆́нѣхъ ꙗ҆́кѡ бл҃гъ, молѧ́щихсѧ ᲂу҆слы́ ши, ꙗ҆́кѡ а҆враа́ма ѡ҆ содо́мехъ. и҆ ꙗ҆́кѡ данїи́ла и҆ і҆єремі́ю, бжⷭ҇твеныхъ тѝ про ро́къ, ѡ҆ і҆и҃ли, в̾плѣне́нїи ᲂу҆млⷭ҇тививше бл҃года́ть, да в̾ ро́дъ и҆ ро́дъ сла́витсѧ чл҃колю́бїѧ твоегѡ̀ неи҆зслѣ́дованнаѧ пꙋчи́на. бл҃года́тїю без̾нача́льнагѡ ти ѻ҆ц҃а, и҆ животворѧ́щаго є҆гѡ̀ прест҃а́го дх҃а, мл҃твами и҆ моле́нїемъ пречⷭ҇тыѧ тѝ мт҃ре, и҆ бг҃оно́сныхъ ѻ҆ц҃ъ, и҆ всѣ́хъ ст҃ы́хъ твои́хъ, нн҃ѣ и҆ прⷭ҇нѡ и҆ во́ вѣки вѣко́мъ, а҆ми́нь <red>[покло́н̾ до землѝ].</red></p>

<p><red>Ч</red>естнѣ́йшꙋю херꙋви́мъ ... <red>[покло́н̾].</red></p>

<p><red>С</red>ла́ва... <red>[покло́н̾]. И҆</red> ны́нѣ... <red>[покло́н̾].</red></p>

<p><red>Г</red>дⷭ҇и поми́лꙋй, гдⷭ҇и поми́лꙋй, гдⷭ҇и бл҃го словѝ <red>[покло́н̾].</red></p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, си́лою чест на́гѡ и҆ животворѧ́щагѡ крⷭ҇та̀, ст҃ы́хъ сла́вныхъ и҆ всехва́льныхъ а҆пⷭ҇лъ, и҆ всѣ́хъ ст҃ы́хъ ...</p>

</document>