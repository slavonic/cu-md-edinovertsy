Т=ропа́рь , а҆́гг҃лꙋ храни́телю . гла́съ , и҃ .=

~А҆́гг҃ле бж҃їи , храни́телю мо́й ст҃ы́и , живо́тъ мо́й соблюдѝ въ стра́сѣ хрⷭ҇та̀ бг҃а , ᲂу҆́мъ мо́й ᲂу҆твердѝ во и҆́стиннѣмъ пꙋтѝ , и҆ к̾ любвѝ го́рнѣй ᲂу҆ѧзвѝ дш҃ꙋ мою̀ , да тобо́ю направлѧ́емь , полꙋчю̀ ѿ хрⷭ҇та̀ бг҃а ве́лїю млⷭ҇ть =[два́жды].=

=сла́ва , и҆ ны́нѣ , боⷢ҇ . И҆́=же на́съ ра́ди рож де́исѧ ѿ дв҃ы , и҆ распѧ́тїе претерпѣ́въ бл҃гі́и , и҆спрове́ргїи сме́ртїю сме́рть , и҆ воскрⷭ҇нїе ꙗ҆́вль ꙗ҆́кѡ бг҃ъ , непре́зри и҆́хже созда̀ рꙋко́ю свое́ю , ꙗ҆вѝ чл҃колю́бїе своѐ млⷭ҇тиве , прїимѝ ро́ждьшꙋю тѧ бцⷣꙋ молѧ́щꙋюсѧ за ны̀ , и҆ спасѝ сп҃се на́шъ лю́ди согрѣ́шшыѧ .

К=ано́нъ . гла́съ , и҃ . пѣ́снь , а҃ . і҆рмо́съ . П=ое́мъ гдⷭ҇еви , прове́дшемꙋ лю́ди своѧ̀ , сквозѣ̀ чермно́е мо́ре , ꙗ҆́кѡ є҆ди́нъ , сла́вно бо просла́висѧ .

=запѣ́въ і҆с҃ꙋ [м]: Г=дⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ̀ грѣ́шнагѡ =[покло́н̾].=

=запѣ́въ і҆с҃ꙋ [ж]: Г=дⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ̀ грѣ́шнꙋю =[покло́н̾].=

~Пѣ́снь воспѣ́ти , и҆ восхвали́ти сп҃се , своегѡ̀ раба̀ досто́йнѡ сподо́би , беспло́ тномꙋ а҆́гг҃лꙋ , наста́вникꙋ и҆ храни́телю моемꙋ̀ .

=запѣ́въ [м]: А҆́=гг҃ле хрⷭ҇то́въ , храни́телю мо́й ст҃ы́и , спаси́ мѧ грѣ́шнаго раба̀ твоего̀ =[покло́н̾].=

=запѣ́въ [ж]: А҆́=гг҃ле хрⷭ҇то́въ , храни́телю мо́й ст҃ы́и , спаси́ мѧ грѣ́шнꙋю рабꙋ̀ твою̀ =[покло́н̾].=

~Е҆ди́нъ а҆́зъ в̾ неразꙋ́мїи , и҆ в̾ лѣ́ности ны́нѣ слежꙋ̀ , наста́вниче мо́й и҆ храни́ телю , неѡ҆ста́ви менѐ погиба́юща .

=сла́ва . О=у҆́мъ мо́й твое́ю мл҃твою напра́ ви , твори́ти ми бж҃їѧ повелѣ́нїѧ , да полꙋчю̀ ѿ́ бг҃а ѿда́нїе грѣхѡ́въ , и҆ ненави́дѣти мѝ ѕлы́хъ , наста́ви мѧ молю́тисѧ .

=и҆ нн҃ѣ , боⷢ҇ . М=оли́сѧ дв҃це , ѡ҆ свое́мъ сѝ рабѣ̀ ко бл҃года́телю , со храни́телемъ мои́мъ а҆́гг҃лѡмъ , и҆ наста́ви мѧ твори́ ти за́повѣди , сн҃а твоегѡ̀ и҆ творца̀ моегѡ̀ .

=катава́сїѧ : И҆=зба́ви ѿ бѣ́дъ рабы̀ своѧ̀ , а҆́гг҃ле хрⷭ҇то́въ храни́телю мо́й ст҃ы́и , ꙗ҆́ко всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Т=ы̀ є҆сѝ ᲂу҆тверже́нїе притека́ющымъ тѝ гдⷭ҇и , ты́ же свѣ́тъ ѡ҆мраче́ннымъ , и҆ пое́тъ тѧ дх҃ъ мо́й .

=запѣ́въ . В=сѐ помышле́нїе моѐ , и҆ д́ш҃ꙋ мою̀ къ тебѣ̀ воз̾ложи́хъ храни́телю мо́й , ты̀ ѿ всѧ́кїѧ мѧ напа́сти вра́жїѧ и҆зба́ви .

=запѣ́в̾ . В=ра́гъ попира́етъ мѧ и҆ ѡ҆ѕлоб лѧ́етъ и҆ поꙋча́етъ всегда̀ твори́ти своѧ̀ хотѣ́нїѧ , но ты̀ наста́вниче мо́й , не ѡ҆ста́ви менѐ погиба́юща .

=сла́ва . П=ѣ́ти пѣ́снь со бл҃годаре́нїемъ и҆ ᲂу҆се́рдїемъ творцꙋ̀ и҆ бг҃ꙋ да́ждь ми , и҆ тебѐ бл҃го́мꙋ а҆́гг҃лꙋ храни́телю моемꙋ̀ , и҆зба́вителю мо́й , и҆зми́ мѧ ѿ вра́гъ ѡ҆ѕлоблѧ́ющихъ мѧ̀ .

=и҆ ны́нѣ , боⷢ҇ . И҆=сцѣлѝ пречⷭ҇таѧ моѧ̀ многонедꙋ́жныѧ стрꙋ́пы , и҆ ꙗ҆́же в̾ дш҃ѝ проженѝ врагѝ , ꙗ҆́же прⷭ҇нѡ бо́рютсѧ со мно́ю .

=сѣда́ленъ . гла́съ , в҃ . Ѿ= любвѐ дш҃е́вныѧ вопїю́ ти храни́телю дꙋшѝ моеѧ̀ , все ст҃ы́и мо́й а҆́гг҃ле , покры́й мѧ и҆ соблю дѝ , ѿ лꙋка́вагѡ ловле́нїѧ всегда̀ , и҆ къ жи́зни наста́ви нбⷭ҇нѣй , вразꙋмлѧ́ѧ и҆ просвѣща́ѧ , и҆ ᲂу҆крѣплѧ́ѧ мѧ .

=сла́ва , и҆ ны́нѣ , боⷢ҇ . Б=цⷣе без̾невѣ́стнаѧ пречⷭ҇таѧ , ꙗ҆́же без̾сѣ́мене ро́ждьши всѣ́хъ влⷣкꙋ , того̀ со а҆́гг҃лѡмъ храни́ телемъ мои́мъ молѝ , и҆зба́витимисѧ всѧ́кагѡ недоꙋмѣ́нїѧ , и҆ да́ти ᲂу҆миле́ нїе и҆ свѣ́тъ дꙋшѝ мое́й , и҆ согрѣше́ нїемъ ѡ҆чище́нїе , ꙗ҆́же є҆ди́на в̾ско́рѣ застꙋпа́ющи .

=пѣ́снь , д҃ . і҆рмо́съ . О=у҆слы́шахъ гдⷭ҇и смо тре́нїѧ твоегѡ̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

=запѣ́въ . М=олѝ чл҃колю́бца бг҃а , ты̀ хра ни́телю мо́й , и҆ не ѡ҆ста́ви менѐ , но прⷭ҇нѡ в̾ ми́рѣ житїѐ моѐ соблюдѝ , и҆ пода́ждь ми спасе́нїе не ѡ҆бори́мое .

=запѣ́в̾ . Ꙗ҆́=кѡ застꙋ́пника и҆ храни́телѧ животꙋ̀ моемꙋ̀ , прїе́мъ тѧ ѿ́ бг҃а а҆́гг҃ла , молю́ тѧ ст҃ы́и , ѿ всѧ́кихъ мѧ бѣ́дъ свободѝ .

=сла́ва . М=ою̀ скве́рность , твое́ю ст҃ы́нею ѡ҆чи́сти храни́телю мо́й , и҆ ѿ ча́сти шꙋ́їѧ , да ѿлꙋче́нъ бꙋ́дꙋ моли́твами ти , и҆ прича́стникъ сла́вы ꙗ҆влю́сѧ .

=и҆ ны́нѣ , боⷢ҇ . Н=едоꙋмѣ́нїе пред̾лежи́тъ ми , ѿ ѡ҆быше́дшихъ мѧ ѕо́лъ пре чⷭ҇таѧ . но и҆зба́ви мѧ ѿ ни́хъ ско́рѡ , к̾ тебѣ́ бо є҆ди́ной прибѣго́хъ .

=пѣ́снь , є҃ . і҆рмо́съ . О=у҆́треннююще вопїе́м̾ ти гдⷭ҇и спаси́ ны , ты́ бо є҆сѝ бг҃ъ на́шъ , ра́звѣ бо тебѣ̀ и҆но́го не зна́емъ .

=запѣ́в̾ . Ꙗ҆́=кѡ и҆мѣ́ѧ дерзнове́нїе к̾ бг҃ꙋ , храни́телю мо́й ст҃ы́и , сегѡ̀ ᲂу҆молѝ , ѿ ѡ҆скорблѧ́ющихъ мѧ̀ ѕо́лъ и҆зба́вити , молю́тисѧ .

=запѣ́въ . С=вѣ́те соверше́ныи , свѣ́тлѡ просвѣтѝ д́ш҃ꙋ мою̀ , наста́вниче мо́й и҆ храни́телю , ѿ́ бг҃а да́нныи ми а҆́гг҃ле .

=сла́ва . С=пѧ́ща мѧ ѕлѣ̀ тѧгото́ю грѣхо́ вною , ꙗ҆́кѡ бдѧ́ща сохранѝ а҆́гг҃ле бж҃їи , и҆ воста́ви мѧ на славосло́вїе моле́ нїемъ тѝ .

=и҆ ны́нѣ , боⷢ҇ . М=р҃і́е гжⷭ҇е бцⷣе без̾невѣ́ стнаѧ , наде́жде вѣ́рнымъ , вра́жїѧ воз̾ ноше́нїѧ низ̾ложѝ , а҆ пою́щыѧ тѧ̀ воз веселѝ .

=пѣ́снь , ѕ҃ . і҆рмо́съ . Р=и́зꙋ ми пода́ждь свѣ́тлꙋ , ѻ҆дѣѧ́исѧ свѣ́томъ ꙗ҆́кѡ ри́ зою , многомлⷭ҇тиве хрⷭ҇тѐ бж҃е на́шъ .

=запѣ́въ . В=сѧ́кихъ мѧ̀ напа́стей свобо дѝ , и҆ ѿ печа́лей спасѝ . молю́тисѧ ст҃ы́и а҆́гг҃ле , да́нныи ми ѿ́ бг҃а , храни́телю мо́й до́брыи .

=запѣ́в̾ . Ѻ҆=ст҃ѝ ᲂу҆́мъ мо́й бл҃же , и҆ просве ти́ мѧ молю́тисѧ ст҃ы́и а҆́гг҃ле , и҆ мы́сли ти мѝ поле́знаѧ , всегда̀ наста́ви мѧ .

=сла́ва . О=у҆ста́ви се́рдце моѐ ѿ настоѧ́ щагѡ мѧте́жа , и҆ бдѣ́ти ᲂу҆крѣпи́мѧ во бл҃ги́хъ , храни́телю мо́й . и҆ наста́ви мѧ чю́дно к̾ тишинѣ̀ живо́тнѣй .

=и҆ нн҃ѣ , боⷢ҇ . С=ло́во бж҃їе в̾ тѧ̀ всели́сѧ бцⷣе , человѣ́кѡмъ тѧ̀ показа̀ небе́снꙋю лѣ́ствицꙋ . тобо́ю бо к̾ на́мъ вы́шнїи с̾ше́лъ є҆́сть .

=конда́къ . гла́съ , д҃ . Ꙗ҆=ви́сѧ мнѣ̀ млрⷭ҇дъ ст҃ы́и а҆́гг҃ле гдⷭ҇нь , храни́телю мо́й , и҆ не ѿлꙋча́йсѧ ѿ менѐ скве́рнаго . но про свѣти́ мѧ свѣ́томъ неприкоснове́н нымъ . и҆ сотвори́ мѧ досто́йна , црⷭ҇твїю нбⷭ҇номꙋ .

=и҆́косъ . О=у҆ничиже́ннꙋю д́ш҃ꙋ мою̀ , мно́ гими собла́зны , ты̀ ст҃ы́и пред̾ста́телю , неи҆зрече́нныѧ сла́вы нбⷭ҇ныѧ сподо́би , и҆ пѣве́цъ съ ли́ки бес̾пло́тныхъ си́лъ бж҃їихъ , поми́лꙋй мѧ̀ и҆ сохранѝ . и҆ по́ мыслы до́брыми д́ш҃ꙋ мою̀ просвѣтѝ , да твое́ю сла́вою а҆́гг҃ле мо́й ѡ҆богащꙋ́сѧ . и҆ низ̾ложѝ ѕломы́слѧщыѧ мѝ врагѝ , и҆ сотвори́ мѧ досто́йна , црⷭ҇твїю нбⷭ҇номꙋ .

=пѣ́снь , з҃ . і҆рмо́съ . И҆́=же ѿ і҆юде́и доше́ дше ѻ҆́троцы в̾вавѷлѡ́нъ дре́вле , вѣ́рою ᲂу҆тверже́нїи , пла́мень пе́щныи попра́в ше гл҃юще , ѻ҆ц҃ъ на́шихъ бж҃е бл҃госло ве́нъ є҆сѝ .

=запѣ́в̾ . М=лⷭ҇тив̾ бꙋ́ди ми , и҆ ᲂу҆молѝ бг҃а гдⷭ҇нь а҆́гг҃ле . и҆мѣ́ю бо тѧ̀ застꙋ́пника во всѣ́мъ животѣ̀ мое́мъ , наста́вника же и҆ храни́телѧ , ѿ́ бг҃а дарова́ннаго ми во́ вѣки .

=запѣ́въ . Н=еѡ҆ста́ви менѐ в̾ пꙋ́ть ше́ст вꙋюща , ᲂу҆би́ти разбо́йникѡмъ ст҃ы́и а҆́гг҃ле , д́ш҃ꙋ мою̀ ѻ҆каѧ́ннꙋю , ꙗ҆́же тѝ ѿ́ бг҃а предана̀ бы́сть непоро́чнѣ , но на ста́ви ю҆̀ на пꙋ́ть покаѧ́нїѧ .

=сла́ва . В=сю̀ посра́мленꙋ д́ш҃ꙋ мою̀ , приво дѧ̀ ѿ лꙋка́выхъ мѝ по́мыслъ и҆ дѣ́лъ . но пред̾варѝ наста́вниче мо́й и҆ и҆сцѣ ле́нїе мѝ пода́ждь бл҃ги́хъ по́мыслъ , ᲂу҆клонѧ́тимисѧ всегда̀ на пра́выѧ стезѝ .

=и҆ ны́нѣ , боⷢ҇ . П=ремꙋ́дрости и҆спо́лни всѣ́хъ , и҆ крѣ́пости бжⷭ҇твеныѧ , соста́в наѧ премꙋ́дросте вы́шнѧгѡ бцⷣы ра́ди , вѣ́рою вопїю́щихъ , ѻ҆ц҃ъ на́шихъ бж҃е бл҃гослове́нъ є҆сѝ .

=пѣ́снь , и҃ . і҆рмо́съ . Ц=р҃ѧ нбⷭ҇наго , є҆го́же пою́тъ во́и а҆́гг҃льстїи , хвали́те и҆ пре возноси́те є҆гѡ̀ во́ вѣки .

=запѣ́въ . Ѿ= ́бг҃а по́сланныи , ᲂу҆твердѝ живо́тъ мо́й раба̀ своегѡ̀ , пребл҃гі́и а҆́гг҃ле , и҆ неѡ҆ста́ви менѐ во́ вѣки .

=запѣ́въ . А҆́=гг҃ла тѧ̀ сꙋ́ща бл҃га , дꙋшѝ моеѧ̀ наста́вника и҆ храни́телѧ пребл҃же́ нне , воспѣва́ю во́ вѣки .

=сла́ва . Б=ꙋ́ди ми покро́въ и҆ забра́ло , въ де́нь и҆спыта́нїѧ всѣ́хъ человѣ́къ , во́нь же ѻ҆гне́мъ и҆скꙋша́ютсѧ дѣ́ла бл҃га́ѧ же и҆ ѕла́ѧ .

=и҆ ны́нѣ , боⷢ҇ . Б=ꙋ́ди ми помо́щница и҆ тишина̀ , бцⷣе прⷭ҇нѡ дв҃о рабꙋ̀ твоемꙋ̀ , и҆ не ѡ҆ста́ви менѐ лише́на бы́ти , твоегѡ̀ влады́чества .

=пѣ́снь , ѳ҃ . і҆рмо́съ . В=ои́стинꙋ бцⷣꙋ тѧ̀ и҆сповѣ́дающе , спасе́ннїи тобо́ю дв҃це чⷭ҇таѧ , с̾ нбⷭ҇ными во́и тѧ̀ велича́емъ .

=запѣ́въ і҆с҃ꙋ [покло́н̾].=

~Поми́лꙋй мѧ̀ є҆ди́не сп҃се мо́й , ꙗ҆́кѡ млⷭ҇тивъ є҆сѝ и҆ млрⷭ҇дъ , и҆ пра́ведныхъ лико́мъ сотвори́ мѧ прича́стника .

=запѣ́въ [покло́н̾].=

~Мы́слити ми прⷭ҇нѡ и҆ твори́ти гдⷭ҇нь а҆́гг҃ле , бл҃га́ѧ и҆ поле́знаѧ да́рꙋй , ꙗ҆́кѡ си́льна мѧ̀ ꙗ҆вѝ в̾ не́мощи и҆ непоро́чна .

=сла́ва . Ꙗ҆́=кѡ и҆мѣ́ѧ дер̾знове́нїе к̾ цр҃ю нбⷭ҇номꙋ , тогѡ̀ молѝ , и҆ съ про́чими беспло́тными , поми́ловати мѧ̀ ѻ҆каѧ́н нагѡ .

=и҆ ны́нѣ , боⷢ҇ . М=но́гое дерзнове́нїе и҆мꙋ́ щи дв҃це , ко и҆́же вопло́щьшемꙋсѧ и҆з̾ тебѐ , преложи́ мѧ ѿ ю҆́зъ , и҆ разрѣше́ нїе мѝ пода́ждь и҆ спасе́нїе , моли́твами сѝ .

=досто́йнѡ є҆́сть .=

=трⷭ҇то́е , и҆ по ѻ҆́ч҃е на́шъ . Г=дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ , а҆ми́нь =[покло́н̾].=

=тропа́рь : А҆́=гг҃ле бж҃їи , храни́телю ...

=сла́ва . конда́къ . Ꙗ҆=ви́сѧ мнѣ̀ млрⷭ҇дъ ...

=и҆ ны́нѣ , боⷢ҇ . И҆́=же на́съ ра́ди ...

~Гдⷭ҇и поми́лꙋй , м҃ =[трѝ покло́на].=

=слава , и҆ ны́нѣ .=

=моли́тва , а҆́гг҃лꙋ храни́телю .=

=запѣ́въ [покло́н̾].=

~А҆́гг҃ле хрⷭ҇то́въ ст҃ы́и , к̾ тебѣ̀ припа́даѧ молю́сѧ храни́телю мо́й ст҃ы́и , пре́даныи мнѣ̀ на соблюде́нїе дꙋшѝ , и҆ тѣ́лꙋ моемꙋ̀ грѣ́шномꙋ , ѿ ст҃а́гѡ креще́нїѧ . а҆́зъ же свое́ю лѣ́ностїю , и҆ свои́мъ ѕлы́мъ ѻ҆бы́чаемъ , прогнѣ́вахъ твою̀ пречⷭ҇тꙋю свѣ́тлость . и҆ ѿгна́хъ тѧ̀ ѿ себѐ , всѣ́ми стꙋ́дными дѣ́лы , лжа́ми , клевета́ми , за́вистїю , ѡ҆сꙋжде́нїемъ , презо́рствомъ , непоко́рствомъ , брато ненавидѣ́нїемъ , и҆ ѕлопомнѣ́нїемъ , сре бролю́бїемъ , прелюбодѣѧ́нїем̾ , ꙗ҆́ростїю , скꙋ́постїю , ѡ҆бъѧде́нїемъ без̾сы́тости , и҆ ѡ҆пи́вствомъ , многоглаго́ланїемъ , ѕлы́ ми по́мыслы , и҆ лꙋка́выми . го́рдымъ ѻ҆бы́чаемъ , и҆ блꙋ́днымъ возбѣше́нїем̾ , и҆мы́и самохотѣ́нїе на же́нскїи по́лъ , и҆ на мꙋ́жескїи . ѽ ѕло́е моѐ произво ле́нїе , є҆го́же и҆ ско́ти без̾слове́снїи не творѧ́тъ . да ка́ко возмо́жеши воз̾зрѣ́ ти на мѧ̀ , и҆лѝ пристꙋпи́ти ко мнѣ̀ , а҆́ки ко псꙋ̀ смердѧ́щемꙋ . кото́рыма ѻ҆чи́ма а҆́гг҃ле хрⷭ҇то́въ воз̾зри́ши намѧ̀ , ѡ҆пле́тшасѧ ѕлѣ̀ въ гнꙋ́сныхъ дѣ́лѣхъ . да ка́кѡ ᲂу҆́же возмогꙋ̀ ѿпꙋще́нїѧ проси́ти , го́ркимъ и҆ ѕлы́мъ мои́мъ и҆ лꙋка́вымъ дѣѧ́нїемъ , в̾нѧ́же в̾па́даю по всѧ̀ днѝ и҆ но́щи , и҆ на всѧ́къ ча́съ . но молю́тисѧ припа́даѧ , храни́телю мо́й ст҃ы́и , ᲂу҆млрⷭ҇дисѧ на мѧ̀ грѣ́шн[ꙋю]аго , и҆ недосто́йн[ꙋю]аго раб[ꙋ́]а̀ сво[ю́]его̀ =і҆мⷬ҇къ ,= бꙋ́ди ми помо́щникъ и҆ застꙋ́п никъ , на ѕла́го моегѡ̀ сопроти́вника , ст҃ы́ми твои́ми моли́твами , и҆ црⷭ҇твїю бж҃їю прича́стника мѧ сотворѝ , со всѣ́ ми ст҃ы́ми , всегда̀ и҆ нн҃ѣ и҆ при́снѡ и҆ во́ вѣки вѣкѡ́мъ , а҆ми́нь =[покло́н̾ до землѝ].=

~Честнѣ́йшꙋю херꙋви́мъ ... =[покло́н̾].=

~Сла́ва ... =[покло́н̾].=

=И҆= ны́нѣ ... =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃го словѝ =[покло́н̾].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ а҆́гг҃ла храни́телѧ моегѡ̀ , и҆ всѣ́хъ ст҃ы́хъ поми́лꙋй и҆ спаси́ мѧ грѣ́шн[ꙋю]аго , ꙗ҆́кѡ бл҃гъ и҆ чл҃колю́бецъ .

