Т=ропа́рь , сщ҃енномч҃нкꙋ а҆нті́пѣ . глаⷭ҇ , д҃ .=

~И҆́дольскїѧ льстѝ ᲂу҆празднѝ а҆нті́по , и҆ дїа́вольскꙋю попра́въ си́лꙋ . проти́вꙋ бг҃о бо́рцемъ , дерзнове́ннѡ хрⷭ҇та̀ и҆сповѣ́да . тѣ́мже со а҆́гг҃льскими чи́ны въ вы́ш нихъ водворѧ́ѧсѧ , влⷣцѣ всѣ́хъ славо сло́вїе приносѧ̀ . и҆ ѡ҆ на́съ моле́бное бла годаре́нїе пред̾лага́ѧ , бл҃года́ть цѣльбы̀ да́рꙋѧ . сегѡ̀ ра́ди тѧ̀ чте́мъ , сщ҃енно мч҃нче а҆нті́по , молѝ хрⷭ҇та̀ бг҃а , да спа се́тъ дш҃ѧ на́шѧ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , д҃ . пѣ́снь , а҃ . і҆рмо́съ . М=о́рѧ чермна́гѡ пꙋчи́нꙋ , немо́крыми стопа́ми дре́вле ше́ствовавъ і҆и҃ль , крⷭ҇то ѡ҆бра́зно мѡѷсе́ѡвыма рꙋка́ма , а҆мали́ ковꙋ си́лꙋ в̾ пꙋсты́ни побѣди́лъ є҆́сть .

=запѣ́въ : С=т҃ы́и сщ҃енномч҃нче а҆нті́по , молѝ бг҃а ѡ҆ на́съ =[покло́н̾].=

~Заре́ю трисл҃нчныѧ бл҃года́ти сїѧ́ѧ , свѣ́ тлыи тво́й сі́и пра́здникъ творѧ́щыѧ ѡ҆зарѝ , страстна́гѡ и҆збавлѧ́ѧ мч҃нче а҆нті́пе ѡ҆мраче́нїѧ .

~Сло́во бж҃їе тѧ̀ премꙋ́дре , свидѣ́телѧ бли́жнѧ , свои́мъ показа̀ страсте́мъ . ѕлоче́стїе потреблѧ́юща , и҆ бѣсо́мъ всѧ́кѡ лꙋка́вство побѣжда́юща .

=сла́ва . О=у҆мертви́въ плотьска́ѧ мꙋдрова́ нїѧ , мно́гими воз̾держа́нїи , ст҃льства бжⷭ҇твенагѡ , сщ҃е́нною ᲂу҆краси́сѧ ѡ҆де́ж дею . и҆ без̾кро́внѡ поже́рлъ є҆сѝ . и҆́же тебѐ ра́ди ме́ртва бы́вшагѡ .

=и҆ ны́нѣ , боⷢ҇ . С=вѣ́та твоегѡ̀ блиста́нь ми , ѡ҆зарѝ ѻ҆трокови́це всенепоро́чнаѧ , є҆́же в̾ нощѝ страсте́й и҆ и҆скꙋше́нїи , ѡ҆держи́мое срⷣце моѐ . пра́вдѣ сл҃нце всѣ́мъ неи҆зрече́ннѡ воз̾сїѧ́вши .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и сщ҃енномч҃нче а҆нті́по , ꙗ҆́ко всѝ по́ бз҃ѣ к̾ тебѣ̀ прибѣга́емъ , ты́ бо мо́ли ши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . В=есели́тсѧ ѡ҆ тебѐ цр҃кви твоѧ̀ хрⷭ҇тѐ зовꙋ́щи , ты́ ми крѣ́пость гдⷭ҇и , и҆ прибѣ́жище и҆ ᲂу҆тверже́нїе .

~И҆сточи́лъ є҆сѝ рѣ́ки ᲂу҆че́нїѧ , вѣ́рныхъ напаѧ́ющыѧ . и҆ мꙋ́тныѧ во́ды многобо́ жїѧ и҆з̾сꙋши́лъ є҆сѝ .

~Крѣ́постїю бл҃же́нне хрⷭ҇то́вою , гонѧ́ щихъ крѣ́пость с̾сѣ́клъ є҆сѝ , и҆ терпѣ ли́внѡ пострада́лъ є҆сѝ , и҆ мꙋ́ченически вѣнча́сѧ .

=сла́ва . Б=ѣсо́мъ слꙋжа́щыѧ , честѝ бг҃а и҆́стиннагѡ ᲂу҆вѣ́рилъ є҆сѝ . пло́ть ме́рт венꙋю прпⷣбне , бога́тствомъ млрⷭ҇дїѧ поне́сшагѡ .

=и҆ ны́нѣ , боⷢ҇ . И҆=збавлѧ́ющагѡ чл҃ки плѣне́нїѧ мы́сленагѡ чⷭ҇таѧ , и҆зба́ви телѧ родила̀ є҆сѝ . тѣ́мже бл҃гоче́стнѡ тѧ̀ сла́вимъ .

=сѣда́ленъ . гла́съ , г҃ . Б=жⷭ҇твеными ᲂу҆гль мѝ , и҆ ѻ҆гне́мъ любвѐ раз̾жего́мь мч҃нче а҆нті́по , без̾бо́жїѧ пла́мень ᲂу҆гаси́лъ є҆сѝ . и҆ враз̾жже́нъ вложе́нъ бы́сть коно́бъ , к̾ невече́рнемꙋ свѣ́тꙋ ѿше́лъ є҆сѝ , ѻ҆́ч҃е прпⷣбне . хрⷭ҇та̀ бг҃а молѝ , грѣ хо́мъ ѡ҆ставле́нїе дарова́ти на́мъ .

=сла́ва , и҆ ны́нѣ , боⷢ҇ . Б=жⷭ҇твенагѡ є҆сте ства̀ неѿлꙋ́чьсѧ , пло́ть бы́въ во ᲂу҆тро́ бѣ твое́й . но бг҃ъ вочл҃чьсѧ пребы́сть , и҆́же по ржⷭ҇твѣ̀ мт҃рь дв҃ꙋ тѧ̀ , ꙗ҆́коже пре́жде ржⷭ҇тва̀ сохрани́въ непоро́чнꙋ є҆ди́нꙋ гдⷭ҇ь . тогѡ̀ прилѣ́жнѡ молѝ , дарова́ти на́мъ ве́лїю млⷭ҇ть .

=пѣ́снь , д҃ . і҆рмо́с̾ . В=оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ , ста̀ в̾ чинꙋ̀ свое́мъ , досто́йнѡ взыва́ю щи , сла́ва си́лѣ твое́й гдⷭ҇и .

~Непоколеба̀ столпа̀ твоегѡ̀ срⷣца , без̾за ко́нꙋющихъ противле́нїе , мч҃нче стра стоно́се . тѣ́мже распала́емь ре́вностїю вѣ́ры , ꙗ҆ви́лсѧ є҆сѝ ѻ҆гнѧ̀ си́льнейши .

~Дрема́нїемъ нече́стїѧ ѡ҆держи́мыѧ , воз̾ бꙋжда́ѧ прехва́льне ᲂу҆че́нїи ст҃а́гѡ дх҃а . к̾ра́зꙋмꙋ воз̾дви́глъ є҆сѝ . и҆́стиннагѡ позна́нїѧ .

=сла́ва . С=мири́лъ є҆сѝ воз̾ноше́нїе бѣ со́мъ , к̾ бг҃ꙋ воз̾ноше́ньми а҆нті́по при лѣжа̀ . и҆ восхожде́ньми бжⷭ҇твеными ѡ҆божа́емь , и҆ бг҃ови́денъ познава́емь .

=и҆ ны́нѣ , боⷢ҇ . П=о ржⷭ҇твѣ̀ ꙗ҆́коже пре́жде ржⷭ҇тва̀ сохрани́сѧ дв҃о мт҃и нетлѣ́ннаѧ . зижди́телѧ бо всѣ́м̾ породила̀ є҆сѝ , и҆з̾ тебѐ чл҃ческое тѣ́ло во́лею поне́сшагѡ .

=пѣ́снь , є҃ . і҆рмо́съ . Т=ы̀ гдⷭ҇и ми свѣ́тъ в̾ ми́ръ прише́лъ є҆сѝ , свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ , вѣ́рою воспѣва́ющыѧ тѧ .

~Воз̾ше́лъ є҆сѝ на́ горꙋ добродѣ́телей бл҃же́нне . и҆ в̾ ра́зꙋмъ вни́де кра́йнѧгѡ мра́ка . и҆ бг҃ꙋ бесѣ́довалъ є҆сѝ .

~Глаго́лъ твои́хъ плени́цами , и҆з̾ глꙋби ны̀ без̾бо́жїѧ , ᲂу҆лови́лъ є҆сѝ ст҃лю заблꙋ́ждьшїѧ человѣ́ки . и҆ бл҃года́тїю спа́слъ є҆сѝ .

=сла́ва . Т=ѣ́ло ѻ҆гне́ви на снѣ́дь пре́далъ є҆сѝ , вы́шнюю ст҃лю ѿ бг҃а , бжⷭ҇твенꙋю ро́сꙋ бога́тнѡ прїе́млѧ .

=и҆ ны́нѣ , боⷢ҇ . С=ы́и в̾ зра́цѣ бж҃їи пре бжⷭ҇твеныи , всели́сѧ во́ чрево твоѐ . въ зра́къ мо́й ѡ҆бле́ксѧ гдⷭ҇ь пренепоро́чнаѧ .

=пѣ́снь , ѕ҃ . і҆рмо́съ . П=ожрꙋ́ти со́ гласомъ хвале́нїѧ гдⷭ҇и , цр҃кви вопїе́тъ ти , ѿ бѣсо́вскїѧ кро́ви ѡ҆чи́щшисѧ , млⷭ҇тїю ѿ ре́бръ и҆сте́кшею ти кро́вїю .

~Распе́нъ воз̾держа́нїемъ ᲂу҆́ды бл҃же́нне , по́стными по́двиги , и҆ мч҃нческими вѣнча́сѧ , и҆́хъ же подъѧ́лъ є҆сѝ , ᲂу҆ма̀ а҆нті́по тве́рдостїю .

~Стоѧ́ше на сꙋди́щи , проповѣ́дꙋѧ воплоще́нїе , и҆́же тебѐ ра́ди вопло́щьша госѧ . и҆ пила́товꙋ сꙋди́щꙋ пред̾ста́вша страстоте́рпче , и҆ крⷭ҇то́мъ врага̀ ᲂу҆мори́ вшагѡ .

=сла́ва . Б=олѧ́щымъ врачевство̀ є҆́сть цр҃кви . в̾не́й же бл҃же́нне мч҃нче , терпѣ ли́вое твоѐ лежи́тъ тѣ́ло , бжⷭ҇твенꙋю зарю̀ дарова́нїемъ и҆спꙋща́етъ дх҃а .

=и҆ ны́нѣ , боⷢ҇ . С=т҃ы́и і҆с҃е , всели́выисѧ во ᲂу҆тро́бꙋ твою̀ , и҆́же во ст҃ы́хъ дв҃о почи ва́ѧ , и҆ прославлѧ́ѧ и҆́же вѣ́рою и҆́стин ною , сегѡ̀ ѻ҆трокови́це сла́вѧщыѧ .

=конда́къ . гла́съ , д҃ . А҆=пⷭ҇лѡмъ сопресто́ль никъ , ст҃лемъ ᲂу҆краше́нїе бы́сть бл҃же́ нне , мч҃нчески просла́вльсѧ . воз̾сїѧ́лъ є҆сѝ ꙗ҆́коже сл҃нце , всѣ́хъ просвѣща́ѧ , а҆нті́по сщ҃е́нне . раз̾рꙋши́лъ є҆сѝ без̾ бо́жїѧ нощь глꙋбо́кꙋю . сегѡ̀ ра́ди тѧ̀ почита́емъ , ꙗ҆́кѡ бжⷭ҇твенагѡ сꙋ́ща сщ҃енномч҃нка , и҆ цѣле́бъ пода́телѧ .

=и҆́косъ . В=ѣ́рнѡ любо́вїю совокꙋ́пльшесѧ , въ па́мѧть сщ҃е́ннагѡ страда́льца , и҆ сегѡ̀ пѣ́сньми восхва́лимъ дне́сь . ꙗ҆́кѡ да бл҃года́ти ѿ негѡ̀ наслади́мсѧ . дш҃ѧ бо спаса́етъ ѿ страсте́й и҆ бѣ́дъ , ꙗ҆́кѡ мч҃нкъ , и҆ ꙗ҆́кѡ вѣ́ренъ ст҃ль , и҆ побо́р никъ молѧ́щымъ є҆гѡ̀ ѿ дш҃и . тѣ́мже вопїе́мъ є҆мꙋ̀ , ѿ бѣ́дъ и҆зба́ви ны прⷭ҇но свои́ми мольба́ми , ѻ҆́ч҃е на́шъ а҆нті́по .

=пѣ́снь , з҃ . і҆рмо́съ . В=пещѝ а҆враа́мскїѧ си дѣ́ти перси́дстѣй , любо́вїю бл҃говѣ́рїѧ па́че не́жели пла́менемъ ѡ҆палѧ́еми взыва́хꙋ , бл҃гослове́нъ є҆сѝ въ цр҃кви сла́вы твоеѧ̀ гдⷭ҇и .

~Ю҆́ны трѝ ѻ҆́троки и҆з̾ѡ҆бража́ѧ , а҆нті́по мꙋ́дре , ꙗ҆́коже посредѝ пе́щи ста́лъ є҆сѝ , лю́тѡ раз̾же́ннагѡ мѣ́днагѡ сосꙋ́да , зовы́и бл҃гослове́нъ є҆сѝ в̾ цр҃кви сла́вы твоеѧ̀ гдⷭ҇и .

~Да свѣ́та непристꙋ́пнагѡ ꙗ҆ви́шисѧ при ча́стникъ , тмꙋ̀ лꙋка́выхъ дꙋхо́въ , бг҃омъ просвѣще́нъ ми́мѡ те́клъ є҆сѝ . бл҃гослове́нъ є҆сѝ бж҃е мо́й , зовы́и гдⷭ҇и .

=сла́ва . С=тра́сти разли́чны , рꙋкодѣ́йст вомъ а҆нті́по дх҃а , ᲂу҆толѧ́еши чл҃кѡмъ мч҃нче , хрⷭ҇то́вымъ подо́бѧсѧ стрⷭ҇те́мъ , бл҃гослове́нъ є҆сѝ бж҃е мо́й зовы́и гдⷭ҇и .

=и҆ ны́нѣ , боⷢ҇ . Ѿ= крове́й ѻ҆трокови́це дв҃ческихъ твои́хъ , вои́стинꙋ вопло́щь сѧ , сло́во ѻ҆́ч҃ее пребез̾нача́лное , на́ше сокрꙋше́нїе и҆справлѧ́ѧ , бл҃гослове́на ты̀ въ жена́хъ пренепоро́чнаѧ влⷣчце .

=пѣ́снь , и҃ . і҆рмо́съ . Р=ꙋ́цѣ распросте́ръ данїи́лъ , льво́ва зїѧ́нїѧ в̾ ро́вѣ затчѐ , ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ , и҆́же бл҃гоче́стїѧ люби́ тели ѻ҆́троцы взыва́юще , бл҃гослови́те всѧ̀ дѣ́ла гдⷭ҇нѧ гдⷭ҇а .

~Ны́нѣ не в̾ зерца́лѣхъ зри́ши , ни в̾ гада́нїихъ , до́брыхъ послѣ́днее . лице́мъ же па́че к̾ лицꙋ̀ , преше́дшымъ сѣ́немъ . вопїѧ̀ ра́достнѡ , тѧ̀ просла́вльшемꙋ , бл҃гослови́те всѧ̀ дѣ́ла гдⷭ҇нѧ гдⷭ҇а .

~Тѧ̀ нача́лнагѡ па́стырѧ хрⷭ҇та̀ , бжⷭ҇тве ныѧ ѻ҆́вцы до́брѣ ᲂу҆па́сша , є҆го́ва ста́да премꙋ́дре , ꙗ҆́ко а҆́гнѧ без̾зако́нницы все гѡ̀ сожига́ютъ ѻ҆гне́м̾ а҆нті́по , пою́ща , бл҃гослови́те всѧ̀ дѣ́ла гдⷭ҇нѧ гдⷭ҇а .

=сла́ва . Н=а ка́мени бжⷭ҇твеныхъ за́повѣ дей , срⷣца твоегѡ̀ ᲂу҆тверди́лъ є҆сѝ сто пы̀ . лю́тыхъ мꙋ́къ вѣ́тры , и҆ ласка́тел ными бꙋ́рѧми не поколеба́сѧ , поѧ̀ а҆нті́по премꙋ́дре . бл҃гослови́те всѧ̀ дѣ́ла гдⷭ҇нѧ гдⷭ҇а .

=и҆ ны́нѣ , боⷢ҇ . Ꙗ҆́=кѡ мт҃и всѣ́хъ творца̀ , ꙗ҆́кѡ бжⷭ҇твенаѧ цр҃кви вседержи́телѧ , ꙗ҆́кѡ землѧ̀ недѣ́ланна кла́съ прозѧ́ бши , дв҃о мт҃и , вѣ́рныѧ вопїю́ща сохра нѝ , бл҃гослови́те всѧ̀ дѣ́ла гдⷭ҇нѧ гдⷭ҇а .

=пѣ́снь , ѳ҃ . і҆рмоⷭ҇ . К=а́мень нерꙋкосѣ́чныѧ горы̀ , ѿ несѣко́мыѧ тѧ дв҃цы краеꙋго́ льныи ѿсѣче́сѧ хрⷭ҇то́съ , совокꙋпи́въ раз̾стоѧ́щаѧсѧ є҆стества̀ . тѣ́мъ веселѧ́ щесѧ , тѧ̀ бцⷣе велича́емъ .

~Ст҃льски ст҃лю сщ҃е́нное сконча́лъ є҆сѝ тече́нїе , со сщ҃е́нною жи́знїю свое́ю до́ брѣ соверши́въ , ра́дꙋѧсѧ поте́клъ є҆сѝ , ко и҆́же къ тебѣ̀ люби́момꙋ , а҆нті́по мч҃нче сщ҃е́нне .

~Ꙗ҆́кѡ добродѣ́тельными ви́ды ᲂу҆добре́н̾ бы́в̾ , сла́вою мꙋче́нїѧ всебл҃же́нне ѡ҆ст҃и́ сѧ . и҆ преше́лъ є҆сѝ к̾ кра́сномꙋ гдⷭ҇ꙋ , прича́стїемъ ѡ҆божа́емь бг҃опрїѧ́тне .

~Ты̀ гдⷭ҇нею любо́вїю раз̾же́гсѧ мч҃нче а҆нті́по , въ раз̾жже́нъ ᲂу҆се́рднѡ вни́де сосꙋ́дъ , всесожже́нъ , и҆ бг҃ови прїѧ́тна ѻ҆́ч҃е же́ртва принесе́сѧ .

=сла́ва . И҆́=же сщ҃е́нныхъ твои́хъ моще́й , сщ҃е́ннаѧ бл҃же́нне ра́ка , мѵ́рѡ и҆сцѣле́ нїи то́читъ , ѕлосмра́дныѧ стра́сти ѿгонѧ́щи , и҆ твою̀ сла́вѧщихъ па́мѧть ꙗ҆́вѣ бл҃гоꙋха́ющи .

=и҆ ны́нѣ , боⷢ҇ . Н=осѧ́щаѧ хрⷭ҇та̀ на́ рꙋкꙋ , манове́нїемъ носѧ́щаго всѧ̀ , сегѡ̀ ꙗ҆́кѡ бг҃а и҆ влⷣкꙋ чи́стаѧ , молѝ ᲂу҆ще́дрити на́съ , и҆́же бцⷣꙋ чи́стꙋю и҆сповѣ́дающихъ тѧ̀ всегда̀ непоро́чнаѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ сщ҃енномч҃нка а҆нті́пы , є҆пкⷭ҇па перга́мо а҆ссі́йскагѡ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

