Т=ропа́рь , сщ҃енномч҃нкꙋ . гла́съ , д҃ .=

=И҆= нра́вѡмъ прича́стникъ , и҆ прⷭ҇то́лѡмъ намѣ́стникъ а҆пⷭ҇лѡмъ бы́въ , дѣѧ́нїй ѡ҆брѣ́те бг҃одх҃нове́нне в̾ видѣ́нїихъ вос хо́дъ . сегѡ̀ ра́ди сло́во и҆́стинное и҆спра влѧ́ѧ , и҆ за вѣ́рꙋ пострада́лъ є҆сѝ до́ крове , сщ҃енномч҃нче =і҆мⷬ҇къ ,= молѝ хрⷭ҇та̀ бг҃а , спасти́сѧ дш҃а́мъ на́шимъ =[двⷤа].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннаго , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , в҃ . пѣ́снь , а҃ . і҆рмоⷭ҇ . Г=рѧ ди́те лю́дїе , пое́мъ пѣ́снь хрⷭ҇тꙋ̀ бг҃ꙋ , раз̾ дѣ́льшемꙋ мо́ре , и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ , ꙗ҆́кѡ просла́висѧ .

=запѣ́в̾ : С=т҃ы́и сщ҃енномч҃нче =і҆мⷬ҇къ ,= молѝ бг҃а ѡ҆ на́съ =[покло́н̾].=

~Хрⷭ҇то́вымъ свѣтоли́тїемъ просвѣща́емъ , сщ҃енномч҃нче сла́вне =і҆мⷬ҇къ ,= моли́твами твои́ми пребл҃же́нне , ѡ҆мраче́нꙋю дш҃ꙋ мою̀ просвѣтѝ , ꙗ҆́кѡ да воспѣва́ю тѧ .

~Просвѣще́нїе спасе́ннагѡ проповѣ́да нїѧ , чи́стомꙋ срⷣцꙋ твоемꙋ̀ , ꙗ҆́кѡ зер ца́ло нескве́рное ѻ҆́ч҃е воз̾сїѧ́въ , лꙋчѝ всѣ́мъ и҆спꙋсти́лъ є҆сѝ .

=сла́ва . П=осто́мъ свои́мъ страстна́ѧ и҆гра́ нїѧ всѧ̀ , и҆ воз̾держа́нїемъ жела́нїе пре твори́лъ є҆сѝ . и҆ разли́чными по́двиги взѧ́тсѧ , к̾ без̾стра́стнѣй высотѣ̀ .

=и҆ ны́нѣ , боⷢ҇ . Б=г҃а и҆з̾ тебѐ вопло́щша госѧ свѣ́мы , без̾сѣ́меннагѡ хотѣ́нїѧ , сꙋ́щагѡ пре́жде всеѧ̀ тва́ри , и҆ пре́жде всѣ́хъ вѣ́къ . тѣ́мже тѧ̀ сꙋ́щꙋю бцⷣꙋ воспѣва́емъ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и сщ҃енномч҃нче =і҆мⷬ҇къ ,= ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́ли ши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆твердѝ на́съ собо́ю гдⷭ҇и , дре́вомъ ᲂу҆мерщве́и прегрѣше́нїѧ . и҆ стра́хъ тво́й всадѝ в̾ срⷣца̀ на́шѧ , ꙗ҆́кѡ чл҃колю́бецъ .

~Всесверше́ннꙋ же́ртвꙋ жи́вꙋ , себѐ хрⷭ҇то́ви прине́слъ є҆сѝ мꙋче́нїем̾ . со́вѣстїю мч҃нче скою , предѝ пострада̀ воз̾держа́нїемъ .

~Житїѐ твоѐ сщ҃е́нно , и҆ сло́во бжⷭ҇твено , и҆ дѣѧ́нїѧ бжⷭ҇твенаѧ прїе́млюще , восхо жде́нїѧ в̾ срⷣцы свое́мъ , и҆́стиннагѡ бг҃о видѣ́нїѧ , є҆го́же полꙋчи́лъ є҆сѝ .

=сла́ва . О=у҆пра́вивъ бг҃оразꙋ́мнѡ прпⷣбне ᲂу҆́мъ сво́й , заповѣдьмѝ спа́совыми , досто́инъ ꙗ҆ви́сѧ , и҆ вѣ́рѣ побо́рникъ непобѣди́мыи .

=и҆ ны́нѣ , боⷢ҇ . Ѿ= ме́ртвости ᲂу҆́мъ на́шъ ѿтрѧсла̀ є҆сѝ , ро́ждьши сꙋ́щее без̾сме́р тїе , и҆ ѻ҆де́ждꙋ на́мъ и҆стка́ла є҆сѝ не тлѣ́нїѧ дв҃це , ржⷭ҇тво́мъ свои́мъ .

=сѣда́ленъ . гла́съ , г҃ . Б=ж҃їимъ дх҃омъ про свѣще́нъ , де́рзость мꙋчи́тельскꙋю , дерз нове́нїемъ сщ҃енномч҃нче великомꙋ́дрен не посрами́лъ є҆сѝ , и҆ преплы́лъ є҆сѝ ле́стнꙋю пꙋчи́нꙋ , и҆ ко приста́нищꙋ бжⷭ҇твеномꙋ приста́лъ є҆сѝ , ѻ҆́ч҃е прпⷣбне , хрⷭ҇та̀ бг҃а молѝ , дарова́ти на́мъ ве́лїю млⷭ҇ть .

=сла́ва , и҆ ны́нѣ , боⷢ҇ . К=о́ждо и҆дѣ́же спа са́етсѧ , в̾ пра́вдꙋ та́мѡ прибѣга́етъ . и҆ ко́е и҆́но таково̀ прибѣ́жище , ꙗ҆́кѡ твоѐ бцⷣе , покрыва́ющее дш҃ѧ на́шѧ .

=пѣ́снь , д҃ . і҆рмо́съ . О=у҆слы́шахъ гдⷭ҇и , сла́вное твоѐ смотре́нїе , и҆ просла́вихъ млрⷭ҇де , непости́жимꙋю твою̀ си́лꙋ .

~Всесожже́нїе бжⷭ҇твенѡ ты̀ , и҆ чиста̀ же́р тва принесе́сѧ сп҃сꙋ всѣ́хъ , сщ҃енномч҃нче премꙋ́дре .

~Ста́до хрⷭ҇то́во прпⷣбне , наставлѧ́ѧ къ свѣ́тꙋ бг҃оразꙋ́мїѧ , и҆ без̾бо́жїѧ тмꙋ̀ ѿгна́лъ є҆сѝ .

=сла́ва . Б=ез̾бо́жїѧ глꙋбинꙋ̀ , рѣко́ю твои́хъ пото́въ ѻ҆́ч҃е , ꙗ҆́кѡ сщ҃енно мч҃нкъ и҆зсꙋши́лъ є҆сѝ .

=и҆ ны́нѣ , боⷢ҇ . П=росвѣтѝ пречⷭ҇таѧ ѡ҆мраче́ нꙋю дш҃ꙋ мою̀ , свѣ́томъ твои́мъ , ꙗ҆́же свѣ́тъ ро́ждьши є҆ди́нъ соста́вныи .

=пѣ́снь , є҃ . і҆рмо́съ . С=вѣ́та пода́телю , и҆ вѣко́мъ тво́рче гдⷭ҇и , во́ свѣтѣ твои́хъ повелѣ́нїи наста́ви на́съ , ра́звѣ бо тебѐ и҆но́гѡ бг҃а незна́емъ .

~Бога́тство и҆ сла́вꙋ свѣ́тлꙋю , и҆ долготꙋ̀ жи́зни , и҆ живо́тъ нетлѣ́ненъ , и҆́стин наѧ премꙋ́дрость хрⷭ҇то́съ , тебѣ̀ дарова̀ бл҃же́нне , ꙗ҆́кѡ и҆зрѧ́днѣ тогѡ̀ воз̾ лю́бльшꙋ .

~Жезло́мъ вѣ́ры ѿгонѧ́еши є҆ресе́мъ ло ви́твы , и҆ сою́зомъ любвѐ спрѧ́гъ ста́до своѐ , наде́жею и҆ вѣ́рою сохранѧ́еши невре́дно .

=сла́ва . Ѿ=разѝ воз̾держа́нїемъ пи́щꙋ , на корми́лъ є҆сѝ дш҃ꙋ свою̀ , пи́щꙋ и҆мѣ́ѧ непреста́нныѧ моли́твы и҆ поꙋче́нїе , и҆ є҆́же к̾ бг҃ꙋ воз̾носѧ́щее смире́нїе .

=и҆ ны́нѣ , боⷢ҇ . Т=ѧ̀ застꙋ́пницꙋ чⷭ҇таѧ , и҆ наде́ждꙋ тве́рдꙋ и҆ держа́вꙋ и҆ покро́въ , и҆ стѣ́нꙋ стѧжа́хомъ всѝ , и҆ въ црⷭ҇тво нбⷭ҇ное вводѧ́щїй мо́стъ .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~Же́ртва и҆ жри́тель бы́въ , поже́рлъ є҆сѝ себѐ бг҃ови вѣ́ры ра́ди , и҆ соблюда́еши без̾скве́рненно томꙋ̀ слꙋжи́тельства своегѡ̀ сверше́нїе .

~Оу҆мертви́сѧ бг҃огл҃иве ми́рꙋ всемꙋ̀ , є҆ди́номꙋ же бг҃ꙋ жи́въ пребыва́ѧ , ко хрⷭ҇то́ви преста́висѧ , живото́мъ нетлѣ́н нымъ ѡ҆богаща́емь .

=сла́ва . Н=ы́нѣ в̾ без̾коне́чнꙋю сла́вꙋ пре ше́дъ ѿ землѝ , ѡ҆каѧ́ннꙋю дш҃ꙋ мою̀ стрⷭ҇тьмѝ , прпⷣбне прилѣ́жнымъ ѡ҆чище́ нїемъ твоеѧ̀ мл҃твы ᲂу҆врачꙋ́й .

=и҆ ны́нѣ , боⷢ҇ . В=зе́млющагѡ грѣхѝ всегѡ̀ ми́ра , пречⷭ҇таѧ хрⷭ҇та̀ заче́нши , пренепо ро́чнаѧ непреста́й просѧ́щи , грѣхо́въ проще́нїѧ рабо́мъ твои́мъ .

=конда́къ . гла́съ , д҃ . В=ъ ст҃лехъ бл҃гоче́ стнѡ по́живъ , и҆ мꙋче́нїѧ пꙋ́ть про ше́дъ , і҆́дѡльскїѧ ᲂу҆гаси́лъ є҆сѝ же́ртвы , и҆ побо́рникъ бы́въ своемꙋ̀ ста́дꙋ бг҃омꙋ́ дре . тѣ́мже тѧ почита́юще та́йнѡ во пїе́мъ ти , ѿ бѣ́дъ и҆зба́ви ны , при́снѡ свои́ми мольба́ми , ѻ҆́ч҃е на́шъ =і҆мⷬ҇къ .=

=и҆́косъ . В=ѣ́рнѡ любо́вїю совокꙋ́пльшесѧ , в̾ па́мѧть сщ҃е́ннагѡ страда́льца , и҆ сего̀ пѣ́сньми восхва́лимъ дне́сь , ꙗ҆́кѡ да бл҃года́ти ѿ негѡ̀ наслади́мсѧ , дш҃ы бо спаса́етъ ѿ страсте́й и҆ бѣ́дъ , ꙗ҆́кѡ мч҃нкъ , и҆ ꙗ҆́кѡ вѣ́ренъ ст҃ль , и҆ побо́р никъ молѧ́щихъ є҆гѡ̀ ѿ дꙋшѝ . тѣ́мже вопїе́мъ є҆мꙋ̀ , ѿ бѣ́дъ и҆зба́вити ны при́снѡ свои́ми мольба́ми , ѻ҆́ч҃е на́шъ =і҆мⷬ҇къ .=

=пѣ́снь , з҃ . і҆рмо́съ . Ѡ҆= тѣ́лѣ зла́тѣ на́ поли деи́рѣ слꙋжи́мѣмъ , трїѐ ѻ҆́троцы неради́ша ѡ҆ без̾бо́жнѣмъ велѣ́нїи , но посредѣ̀ пла́мени в̾ве́ржени , прохлаж да́еми поѧ́хꙋ , бл҃гослове́нъ бг҃ъ ѻ҆ц҃ъ на́шихъ .

~Премꙋ́дрости ча́ша ꙗ҆ви́сѧ добродѣ́тели и҆спо́лнена , и҆ со́звавъ проповѣ́данїемъ высо́кагѡ житїѧ̀ своегѡ̀ ста́до своѐ , и҆ сїѐ ᲂу҆пра́вилъ є҆сѝ бг҃омꙋ́дре , и҆ с̾ ни́ми ѻ҆́ч҃е взыва́еши , бл҃гослове́нъ бг҃ъ ѻ҆ц҃ъ на́шихъ .

~Въ хра́мы та́мѡ сꙋ́щыѧ , в̾ жили́ще че́стно дости́глъ є҆сѝ , со а҆́гг҃лы водво рѧ́ѧсѧ , и҆ с̾ ни́ми ѻ҆́ч҃е ликꙋ́еши . тѣ́мже тѧ̀ чтꙋ́ще пребл҃же́нне , со дерзнове́нїем̾ зове́мъ , бл҃гослове́нъ бг҃ъ ѻ҆ц҃ъ на́шихъ .

=сла́ва . Б=л҃же́нъ є҆сѝ , и҆ добро́ ти є҆́сть ны́нѣ водвори́вшꙋсѧ , и҆дѣ́же пра́вед ныхъ во́инства , и҆дѣ́же мч҃нческаѧ селе́ нїѧ , и҆дѣ́же премꙋ́дрыхъ а҆пⷭ҇лъ ли́цы во пїю́тъ , бл҃гослове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . Т=ы̀ є҆ди́на бг҃ꙋ всѧ́ческаѧ мꙋ́дростїю созда́вшемꙋ , мт҃и позна́сѧ неи҆скꙋсобра́чнаѧ дв҃о пречⷭ҇таѧ . тѣ́мже тѝ бл҃гочести́внѡ взыва́юще гл҃емъ , бл҃гослове́на ꙗ҆́же бг҃а пло́тїю ро́ждьши .

=пѣ́снь , и҃ . і҆рмо́съ . В=ъ пе́щь ѻ҆́гненнꙋю , къ дѣ́темъ є҆вре́йскимъ соше́дшагѡ , и҆ пла́мень на хла́дъ прело́жшагѡ бг҃а , по́йте всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

~Сщ҃еннодѣ́йствовав̾ бл҃гоче́стно хрⷭ҇то́вꙋ слꙋ́жбꙋ та́йнꙋю , слове́сное ѻ҆вча̀ са́мъ принесе́сѧ є҆мꙋ̀ , же́ртва прїѧ́тна и҆ бл҃го ꙋго́дна всесверша́ема кро́вїю пребл҃же́нне .

~Сщ҃е́нства ѻ҆де́ждꙋ , дѣ́лы свои́ми пре мꙋ́дре ᲂу҆краси́въ , ꙗ҆ви́сѧ цѣломꙋ́дрїю ключа́рь , воз̾держа́нїю пи́ща и҆́стиннаѧ , моли́твы ᲂу҆чи́тель , покаѧ́нїю наста́в никъ , и҆ зако́нъ жи́зни .

=сла́ва . П=ред̾ложе́нїю вре́мѧ , покаѧ́нїю пло́дъ при́снѡ пред̾лага́етъ , и҆ смоко́в ница непло́днаѧ посѣче́нїемъ прети́тъ , дш҃е моѧ̀ проклѧ́тїѧ ᲂу҆бо́йсѧ , воспрїи ми́ же хрⷭ҇та̀ , бл҃гопло́дїе добродѣ́тельное .

=и҆ ны́нѣ , боⷢ҇ . Н=епре́зри застꙋ́пнице стра́шнаѧ , гла́съ ра́бъ свои́хъ , и҆ ѿ всѧ́кїѧ бѣды̀ и҆ преще́нїѧ лю́тагѡ , дв҃о ст҃а́ѧ всѣ́хъ и҆схи́ти , прекланѧ́етъ бо бг҃омт҃рьнѧѧ моли́тва твоѧ̀ .

=пѣ́снь , ѳ҃ . і҆рмо́съ . И҆́=же ѿ́бг҃а бг҃а сло́ва , неи҆зрече́нною мꙋ́дростїю , прише́дшагѡ ѡ҆бнови́ти а҆да́ма , ꙗ҆́дїю тлѣ́нїѧ па́дша гѡ ѕлѣ̀ , ѿ ст҃ы́ѧ же дв҃цы , неи҆зрече́ ннѡ воплоща́ема на́съ ра́ди , вѣ́рнїи є҆диномꙋ́дреннѡ пѣ́сньми велича́емъ .

~Оу҆вѧди́лъ є҆сѝ ѻ҆́ч҃е разли́чныѧ вра́жїѧ стрѣ́лы , ѻ҆гне́мъ воз̾держа́нїѧ , и҆ чисто ты̀ ᲂу҆́глїемъ плотьскꙋ́ю попали́в̾ ти́нꙋ , и҆́стиннѣй та́мѡ сꙋ́щей свѣ́тлости пре сла́внѡ сподо́бисѧ .

~Свѣтоно́снаѧ твоѧ̀ ѻ҆́ч҃е воз̾сїѧ́вши па́мѧть , просвѣща́етъ дꙋ́ши бл҃гого вѣ́йнѡ сїю̀ сверша́ющихъ досточю́дне , и҆ прича́стники бж҃їѧ свѣ́та , ꙗ҆вле́ннѡ си́хъ сверша́етъ . ю҆́же досто́йнѡ бг҃омꙋ́дре пѣ́сньми велича́емъ .

=сла́ва . В=ѣне́цъ носѧ́ща тѧ ѻ҆́ч҃е , и҆ по́ честь побѣ́ды прїи́мша ѿ бж҃їѧ десни́ цы , и҆ по́двиги сконча́вша , и҆ свѣ́та и҆спо́лньшасѧ бж҃їѧ , вѣ́рꙋюще вѣ́рнїи ко хрⷭ҇тꙋ̀ мл҃твенника те́пла тѧ пред̾лага́ем̾ .

=и҆ ны́нѣ , боⷢ҇ . Ꙗ҆́=кѡ бцⷣꙋ тѧ̀ дв҃це и҆ мт҃рь сло́вꙋ , хода́тайцꙋ сꙋ́щꙋю на́мъ , присно сꙋ́щнагѡ бж҃їѧ живота̀ , и҆ пра́ведное сл҃нце воз̾сїѧ́вшꙋю на́мъ , вѣ́рнїи є҆ди номꙋ́дреннѡ пѣ́сньми велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ сщ҃енномч҃нка =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

