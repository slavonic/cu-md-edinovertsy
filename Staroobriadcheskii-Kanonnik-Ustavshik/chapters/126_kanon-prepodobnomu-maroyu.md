Т=ропа́рь , прпⷣбномꙋ маро́ю . гла́съ , д҃ .=

~Пресвѣ́тлое житїѐ твоѐ , ѻ҆́ч҃е маро́е , а҆́гг҃лы ᲂу҆диви́ло є҆́сть , и҆ бѣсо́вскаѧ шата́нїѧ ꙗ҆́вѣ ᲂу҆страшѝ , вѣ́рныхъ же собра́нїѧ свѣ́тлѡ ᲂу҆красѝ , къ нбⷭ҇номꙋ хрⷭ҇то́вꙋ жили́щꙋ , повелѣва́ѧ ше́ствова ти всегда̀ , є҆го́же молѝ ѿ тлѝ и҆ бѣ́дъ и҆зба́витисѧ , вѣ́рою творѧ́щымъ , всече стнꙋ́ю па́мѧть твою̀ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннагѡ , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ ходи́въ і҆и҃ль , по бе́зднѣ стопа́ми , гони́телѧ фараѡ́на , ви́дѧ по топлѧ́ема , бг҃ꙋ побѣ́днꙋю пѣ́снь пое́мъ вопїѧ́ше .

=запѣ́въ : П=рпⷣбне ѻ҆́ч҃е маро́е , молѝ бг҃а ѡ҆ на́съ =[покло́н̾].=

~Моегѡ̀ ра́зꙋма твои́ми моли́твами мра́къ ѿженѝ прпⷣбне ѻ҆́ч҃е маро́е , ꙗ҆́кѡ да воспою̀ сла́вне твою̀ сщ҃е́ннꙋю и҆ свѣтоза́рнꙋю па́мѧть пѣ́сньми .

~Ꙗ҆́кѡ рѣка̀ ᲂу҆стреми́сѧ ѿ сїѡ́на прпⷣбне ѻ҆́ч҃е , и҆ напои́лъ є҆сѝ ѕѣлѡ̀ бжⷭ҇твеными стрꙋѧ́ми вѣ́рныхъ собо́ры , бг҃ꙋ побѣ́д нꙋю пѣ́снь пое́мъ вопїю́щихъ .

=сла́ва . П=още́нїемъ ѻ҆́ч҃е маро́е себѐ ѡ҆чи́ стивъ , ве́сь свѣ́та и҆спо́лненъ бы́сть , ве́сь бг҃овмѣ́стенъ , ве́сь дх҃ꙋ ст҃о́мꙋ со прича́стенъ .

=и҆ ны́нѣ , боⷢ҇ . С=вѣ́тлыми лꙋча́ми твое гѡ̀ сн҃а бцⷣе , просвѣтѝ ѡ҆мраче́ннꙋю мѝ дш҃ꙋ , и҆ страсте́й смꙋще́нїе , твои́мъ чⷭ҇таѧ ᲂу҆кротѝ хода́тайствомъ .

=катава́сїѧ : И҆=зба́ви ѿ бѣ́дъ рабы̀ своѧ̀ , прпⷣбне ѻ҆́ч҃е маро́е , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~Трꙋды̀ по́стническими , свою̀ дш҃ꙋ воѡ҆рꙋжи́въ , плотьска́ѧ ᲂу҆вѧди́лъ є҆сѝ ѻ҆́ч҃е прпⷣбне и҆гра́нїѧ , и҆ ᲂу҆́мъ сла́вне содѣ́ла , бжⷭ҇твеныѧ трⷪ҇цы жили́ще .

~Бо́дреными сѝ мл҃твами ѻ҆́ч҃е маро́е , и҆ жесто́кимъ воз̾держа́нїемъ , бг҃ꙋ на землѝ до́брѣ ᲂу҆годи́лъ є҆сѝ . сегѡ̀ ра́ди стра́шенъ бѣсо́мъ , и҆ сла́венъ чл҃кѡмъ бы́лъ є҆сѝ .

=сла́ва . Р=а́йскꙋю жи́знь , и҆ та́мѡ ст҃ы́хъ селе́нїе , всегда̀ во ᲂу҆мѣ̀ свое́м̾ помина́ѧ прпⷣбне . тѣ́мже въ слеза́хъ и҆ въ воз̾ды ха́нїихъ всю̀ свою̀ жи́знь ѻ҆́ч҃е маро́е преше́лъ є҆сѝ . сегѡ̀ ра́ди и҆ по сме́рти хрⷭ҇то́съ , чюдесы́ тѧ просла́ви .

=и҆ ны́нѣ , боⷢ҇ . И҆=сточа́еши и҆сцѣле́нїемъ стрꙋѝ , болѧ́щымъ дв҃о всю́дꙋ , тѧ́ бо и҆сто́чника показа̀ млрⷭ҇дїѧ влⷣчце , и҆́же ми́лости и҆сто́чникъ и҆з̾ тебѐ рожде́исѧ па́че ᲂу҆ма̀ .

=сѣда́лен̾ . гла́съ , и҃ . П=рогони́тель бѣсо́м̾ ꙗ҆ви́сѧ , и҆ ꙗ҆́кѡ свѣти́лникъ те́мнымъ , просвѣти́въ сїѧ̀ , ꙗ҆ви́лъ є҆сѝ сл҃нца ѿ дв҃ы возсїѧ́вшагѡ , и҆ хра́мы и҆́дольскїѧ сокрꙋши́въ , воз̾ста́вилъ є҆сѝ цр҃кви бл҃же́нне в̾ сла́вꙋ бг҃а на́шегѡ . тѣ́м̾ тѧ почита́емъ , и҆ бжⷭ҇твенꙋю твою̀ па́мѧть свѣ́тло пра́зднꙋемъ , и҆ согла́сно вопїе́м̾ ти , ѻ҆́ч҃е маро́е , молѝ хрⷭ҇та̀ бг҃а , грѣ хо́въ ѡ҆ставле́нїе пода́ти , чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . С=л҃нца ѻ҆́блаче свѣ́т лыи , бжⷭ҇твенагѡ свѣ́та свѣ́щниче зла токова́нныи , нескве́рнаѧ , непоро́чнаѧ , пречⷭ҇таѧ влⷣчце , ѡ҆мраче́нꙋю дш҃ꙋ мою̀ слѣпото́ю стрⷭ҇те́й , безстрⷭ҇тїѧ заре́ю про свѣти́ти молю́сѧ , и҆ ѡ҆скверне́ное срⷣце моѐ ѡ҆мы́й ᲂу҆миле́нїемъ покаѧ́нїѧ , пла́ чемъ же ѿ скве́рны мѧ ѡ҆чи́сти дѣ́лъ мои́хъ . да любо́вїю зовꙋ́ ти бцⷣе прⷭ҇нѡ дв҃о , моли́сѧ хрⷭ҇тꙋ̀ бг҃ꙋ , прегрѣше́нїи ѡ҆ставле́нїе да́ти ми , тебе́ бо наде́ждꙋ и҆мѣ́ю ра́бъ тво́й .

=пѣ́снь , д҃ . і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви бг҃олѣ́пнѡ зове́тъ вопїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .

~Свѣтоно́сное и҆ свѣтови́дное житїѐ твоѐ бл҃же́нне , ра́достнѡ хвали́ти ᲂу҆се́рд ствꙋюща , твоеѧ̀ свѣ́тлости ти́хостїю , просвѣти́ мѧ молю́сѧ , и҆ грѣхо́внꙋю дрѧ́хлость ѿженѝ .

~Ꙗ҆́коже бл҃года́ть прїе́мъ и҆сцѣле́нїемъ всебл҃же́нне маро́е , дш҃и моеѧ̀ ꙗ҆́звы моли́твами сѝ и҆сцѣлѝ , и҆ находѧ́щихъ и҆скꙋше́нїй и҆зба́ви мѧ молю́сѧ .

=сла́ва . В=сѣ́мъ нра́вомъ прпⷣбне к̾ бг҃ꙋ ра́ достно прилѣжа̀ , кромѣ̀ пло́ти и҆ мі́ра бы́въ , и҆ смы́слъ несмꙋще́нъ , и҆ ᲂу҆твер же́нъ воз̾держа́нїемъ соблю́лъ є҆сѝ , бжⷭ҇твеномꙋ без̾стра́стїю присвоѧ́ѧсѧ .

=и҆ ны́нѣ , боⷢ҇ . В=оз̾сїѧ̀ сл҃нце и҆з̾тебѐ мт҃и при́снѡ дв҃аѧ , и҆́же ѿ ѻ҆ц҃а пре́жде вѣ́къ неви́димыи , и҆ ви́димымъ пресла́внѡ ѡ҆писꙋ́емъ тѣлесе́мъ , бл҃гоче́стїѧ свѣ́ томъ чл҃ки просвѣти́лъ є҆́сть .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́ внагѡ и҆зима́юща .

~Молбꙋ̀ ны́нѣ сотворѝ ѻ҆́ч҃е маро́е , ѡ҆ рабѣ́хъ свои́хъ , ꙗ҆́кѡ да ѡ҆ставле́нїе согрѣше́нїемъ прїи́мемъ , и҆ ѿ ѡ҆держа́ щїѧ ско́рби да и҆зба́вимсѧ , и҆ всѧ́кїѧ тѣсноты̀ .

~Тебѐ мо́лим̾ маро́е бл҃га́го хода́таѧ ко́ гдⷭ҇ꙋ , не ѡ҆ста́ви на́съ без̾ застꙋпле́нїѧ , но ѡ҆бы́чною сѝ моли́твою спаса́й .

=сла́ва . Н=ѣ́сть и҆́же призва́выи тѧ в̾ ско́ рбѣхъ , и҆ ско́рѡ не ѡ҆брѧ́щетъ ᲂу҆тѣше́ нїе , тѣ́мже ти сѧ мо́лимъ , всѧ̀ болѣ́ зни на́шѧ маро́е ѡ҆блегчѝ .

=и҆ ны́нѣ , боⷢ҇ . П=ое́тъ всѧ́къ ꙗ҆зы́къ и҆ сла́витъ тѧ , дв҃о бг҃оневѣ́сто , бг҃а бо препѣ́тагѡ ро́ждьши , є҆го́же молѝ не преста́ннѡ ѡ҆ дш҃а́хъ на́шихъ .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воз̾двиза́ема зрѧ̀ , напа́стей бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й много млⷭ҇тиве .

~Крѣ́пкагѡ врага̀ попра́лъ є҆сѝ мꙋ́дре , є҆го́же сокрꙋша́ти , и҆ на́съ твои́ми моли́твами ᲂу҆крѣпѝ маро́е , и҆́же тобо́ю пред̾ста́телемъ бжⷭ҇твенымъ ѡ҆богати́в шихсѧ .

=Ѿ= всѧ́кїѧ и҆зба́ви мѧ тѣсноты̀ , про стра́нство ꙗ҆́кѡ и҆мѣ́ѧ млⷭ҇ти маро́е , и҆ тѣ́снымъ ше́ствовати ᲂу҆крѣпѝ пꙋте́мъ ко́ гдⷭ҇ꙋ .

~Ꙗ҆́кѡ фи́никъ высокора́сленыи , ты̀ на горѣ̀ ѻ҆́ч҃е маро́е процвѣтѐ , и҆ бг҃ꙋ плодо носи́лъ є҆сѝ сла́дкїѧ болѣ́зни трꙋдо́въ свои́хъ .

=сла́ва . В=сесвѣ́тлыи показа́сѧ бг҃омꙋ́дре сто́лпъ , наставлѧ́ѧ чи́ны и҆́нѡкъ ѻ҆́ч҃е маро́е . ѻ҆́блакъ же ѡ҆сѣнѧ́ющь жре́бїй бж҃їи , и҆ ли́ца неви́димыхъ вра́гъ помра ча́ющь , бл҃года́тїю всѣ́хъ цр҃ѧ .

=и҆ ны́нѣ , боⷢ҇ . Ѿ= дв҃ы младе́нецъ ражда́е тсѧ , созда́выи вѣ́ки хотѣ́нїемъ . ю҆́же воспѣва́емъ ꙗ҆́кѡ бцⷣꙋ , и҆ пра́веднѡ ᲂу҆блажа́емъ .

=конда́к̾ . гла́съ , є҃ . С=трⷭ҇тей пе́щь прпⷣбне ᲂу҆гаси́лъ є҆сѝ , воз̾держа́нїѧ росо́ю , даро ва́нїемъ ѡ҆богати́лсѧ є҆сѝ и҆сцѣле́нїи ѿ́ бг҃а маро́е , прїѧ́лъ є҆сѝ цѣли́ти вѣ́рным̾ болѣ́зни тѧ́жкїѧ , и҆ бѣсо́въ ѿгони́ти полкѝ , сегѡ̀ ра́ди съ весе́лїемъ почи та́емъ тѧ .

=и҆́косъ . Ѿ=ве́рзи ми ᲂу҆стнѣ̀ пребл҃же́нне , бг҃опрїѧ́тными моли́твами пред̾стоѧ̀ бг҃ови всесла́вне маро́е , да воспою̀ бжⷭ҇твеное твоѐ житїѐ , и҆ воз̾глаго́лю досто́йнѡ добродѣ́тели твоѧ̀ , ꙗ҆́же на землѝ хрⷭ҇та̀ ра́ди сверши́лъ є҆сѝ подо́б нѡ , сто́лпъ бо ꙗ҆ви́сѧ и҆ пра́вило и҆́но кѡмъ свѣ́тло , ра́внѡ а҆́гг҃лѡмъ стѧжа̀ житїѐ , сегѡ̀ ра́ди с̾ весе́лїемъ почи та́емъ тѧ .

=пѣ́снь , з҃ . і҆рмо́съ . Х=ладода́тельнꙋ ᲂу҆́бѡ пе́щь сотворѝ а҆́гг҃лъ , прпⷣбнымъ дѣ́ темъ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вопи́ти , бл҃гослове́нъ бг҃ъ ѻ҆ц҃ъ на́шихъ .

~Всѧ́кагѡ сладостра́стїѧ ѻ҆́ч҃е ѿве́ргсѧ , с̾ зимо́ю и҆ ва́ромъ борѧ́сѧ , пострада́лъ є҆сѝ без̾ покро́ва , поѧ̀ , бл҃гослове́нъ бг҃ъ ѻ҆ц҃ъ на́шихъ .

~Пребыва́ет̾ сла́ва во́ вѣки твоѧ̀ ѻ҆́ч҃е , и҆ па́мѧть со всѣ́ми пра́ведными , с̾ ни́ми же на́съ вѣ́рою пою́щихъ помина́й , бла гослове́нъ бг҃ъ ѻ҆ц҃ъ на́шихъ .

~Гл҃ъ мои́хъ ᲂу҆слы́шавъ , спѣ́шнѡ ѻ҆́ч҃е маро́е потщи́сѧ прїити́ ми на́помощь , ѡ҆бꙋрева́емꙋ скорбьмѝ , и҆ нꙋ́ждами жи те́йскими , и҆ бѣсо́вскими ѡ҆ѕлобле́нїи , ꙗ҆́кѡ да спаса́емь пою̀ , бл҃гослове́нъ бг҃ъ ѻ҆ц҃ъ на́шихъ .

=сла́ва . Т=воѝ къ бг҃ꙋ непреста́ннѡ рꙋ́цѣ воз̾дѣва́емѣ , рꙋкѝ льсти́вагѡ ѻ҆́ч҃е бл҃го чести́выѧ и҆зба́виша , и҆ всѧ́комꙋ болѧ́ щемꙋ здра́вїе подава́ша .

=и҆ ны́нѣ , боⷢ҇ . Д=в҃о чⷭ҇таѧ , сло́вꙋ пола́то , дꙋ́шꙋ мою̀ покажѝ до́мъ дх҃ови , и҆ во до́ю и҆сто́чника живонача́лнагѡ напо́й мѧ , зно́емъ грѣхо́внымъ и҆згара́ема , ꙗ҆́кѡ да по́долгꙋ прославлѧ́ю тѧ .

=пѣ́снь , и҃ . і҆рмо́съ . И҆=з̾ пла́мени ст҃ы́мъ ро́сꙋ и҆сточѝ , а҆ пра́веднагѡ же́ртвꙋ и҆ во́ды попалѝ , всѧ́ бо твори́ши хрⷭ҇тѐ , є҆ли́ко хо́щеши , тѣ́мъ тѧ̀ превозно́ симъ гдⷭ҇а во́ вѣки .

~Си́лою бжⷭ҇твеною , ѡ҆полче́нїѧ бѣсо́в скаѧ па́гꙋбна потреби́лъ є҆сѝ . бл҃года́ть же прїе́мъ ᲂу҆ставлѧ́ти трѧса́вичныѧ не́ мощи , и҆ ѿгони́ти дꙋ́хи нечи́стыѧ , ѿ вопїю́щихъ , тѧ̀ превозно́симъ гдⷭ҇а во́ вѣки .

~Моле́нїѧ гдⷭ҇ви ѻ҆́ч҃е неѡ҆скꙋднѡ приносѝ ты̀ , ꙗ҆́кѡ да грѣхо́въ и҆ пла́мене мꙋче́ нїѧ вѣ́чнꙋющаго , и҆ напа́стей и҆ скорбе́й и҆зба́витъ на́съ , ꙗ҆́кѡ є҆ди́нъ пребл҃гі́и .

=сла́ва . С=окрꙋши́лъ є҆сѝ кꙋми́ры па́гꙋб ныѧ , и҆ногда̀ хрⷭ҇то́въ ᲂу҆го́дниче . тѣ́мже ны́нѣ вѣ́рою молю́ тѧ маро́е , ᲂу҆ма̀ мое гѡ̀ кꙋми́ры потребѝ .

=и҆ нн҃ѣ , боⷢ҇ . П=оглоще́ннаго болѣ́зньми и҆ па́дшасѧ , воста́ви бг҃омт҃и , ꙗ҆́кѡ да тѧ̀ сла́влю во всѧ̀ вѣ́ки .

=пѣ́снь , ѳ҃ . і҆рмоⷭ҇ . Б=г҃а чл҃кѡмъ неꙋдо́бь ви́дѣти , на́нь же несмѣ́ютъ чи́ни а҆́гг҃льстїи зрѣ́ти . тобо́ю бо пречⷭ҇таѧ ꙗ҆ви́сѧ на́мъ сло́во воплоще́нно , є҆го́же велича́юще , съ нбⷭ҇ными вѡ́и тѧ̀ велича́емъ .

~Менѐ и҆́же па́че всѣ́хъ чл҃къ тебѐ про гнѣ́вавша ᲂу҆мо́мъ неразꙋ́мнымъ , пре бл҃гі́и ᲂу҆ще́дри , маро́ѧ те́плыми моли́т вами .

~Врача̀ и҆зрѧ́дна показа́ тѧ влⷣка хрⷭ҇то́с̾ , тѣ́мже болѣ́зни и҆сцѣлѝ бл҃гоче́стнѡ к̾ тебѣ̀ приходѧ́щихъ маро́е ѻ҆́ч҃е на́шъ .

=сла́ва . С=окрꙋше́ннымъ срⷣцемъ вопїе́мъ ти ѻ҆́ч҃е , ᲂу҆тѣше́нїе на́мъ бꙋ́ди в̾ ско́р бѣхъ , печа́ли разгонѧ́ѧ всегда̀ ѿ дꙋ́шъ на́шихъ маро́е .

=и҆ ны́нѣ , боⷢ҇ . Г=ла́съ ти прино́симъ гаврї и́ловъ ра́дꙋющесѧ , ра́дꙋисѧ гл҃юще мѣ́с то сщ҃е́нїѧ , ра́дꙋисѧ прпⷣбнымъ сла́во , и҆ всѣ́мъ вѣ́рнымъ спасе́нїе , тебе́ бо ра́ди ѡ҆божи́хомсѧ бцⷣе прⷭ҇нѡ дв҃о .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнаго ѻ҆ц҃а на́шегѡ маро́ѧ чюдотво́рца , и҆ всѣ́хъ ст҃ы́хъ , поми́лꙋй и҆ спасѝ

на́съ , ꙗ҆́кѡ бл҃гъ и҆

чл҃колю́бецъ .

