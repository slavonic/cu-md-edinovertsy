Т=ропа́рь , прпⷣбнымъ . гла́съ , д҃ .=

~Бж҃е ѻ҆ц҃ъ на́шихъ , творѧ́и при́снѡ съ на́ми по твоемꙋ̀ смотре́нїю , не ѿста́ви млⷭ҇ти твоеѧ̀ ѿ на́съ , но тѣ́хъ моли́т вами , во смире́нїи ᲂу҆стро́й живо́тъ на́шъ =[два́жды].=

=сла́ва , и҆ ны́нѣ , боⷢ҇ . И҆́=же ѿ́ вѣка ᲂу҆тае́н ное , и҆ а҆́гг҃лѡмъ несвѣ́домое та́инство , тобо́ю бцⷣе земны́мъ ꙗ҆ви́сѧ бг҃ъ в̾ нера змѣ́снѣ сни́тїи воплоща́емъ . и҆ крⷭ҇тъ во́лею на́съ ра́ди воспрїе́мъ , и҆́мъ же воскр҃сѝ первозда́ннагѡ , и҆ спасѐ ѿ сме́рти дш҃ѧ на́шѧ .

К=ано́нъ . гла́съ , в҃ . пѣ́снь , а҃ . і҆рмо́съ . Г=рѧди́те лю́дїе , пое́мъ пѣ́снь хрⷭ҇тꙋ̀ бг҃ꙋ , раз̾дѣ́льшемꙋ мо́ре , и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ , ꙗ҆́кѡ просла́висѧ .

=запѣ́въ : П=рпⷣбнїи ѻ҆ц҃ы , моли́те бг҃а ѡ҆ на́съ =[покло́н̾].=

~Просвѣще́нїемъ трисо́лнечнагѡ бжⷭ҇тва̀ , ѡ҆зари́вшесѧ премꙋ́дрїи , свѣти́ла ꙗ҆ви́с тесѧ , просвѣща́ете вѣ́рно сїѧ̀ , и҆́же свѣ тоно́снꙋю ва́шꙋ па́мѧть чтꙋ́щихъ .

~Вы̀ всѝ творцꙋ̀ воз̾ложи́вше себѐ , всѐ дх҃о́вное жела́нїе и҆злїѧ́сте к̾немꙋ̀ . сегѡ̀ ра́ди дх҃о́внꙋю бл҃года́ть воспрїѧ́ли є҆стѐ .

=сла́ва . С=вѣ́томъ бл҃года́ти ѡ҆зарѧ́еми прпⷣбнїи , вѣ́рою па́мѧть ва́шꙋ торже ствꙋ́ющихъ просвѣти́те , и҆ ѿ тмы̀ грѣ хо́вныѧ , мл҃твами свои́ми и҆зба́вите .

=и҆ ны́нѣ , боⷢ҇ . П=ло́тїю беспло́тнагѡ по ро́ждьши , бг҃ороди́тельнице пречи́стаѧ , тѣле́сныхъ на́съ и҆ дш҃е́вныхъ скве́рнъ ѡ҆мы́й , ѡ҆кропле́нїемъ бжⷭ҇твеныѧ тѝ моли́твы .

=катава́сїѧ : И҆=зба́вите ѿ бѣ́дъ рабы̀ своѧ̀ , прпⷣбнїи ѻ҆ц҃ы , ꙗ҆́кѡ всѝ по́ бз҃ѣ къ ва́мъ прибѣга́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆твердѝ на́съ собо́ю гдⷭ҇и , дре́вомъ ᲂу҆мерщве́и прегрѣше́нїѧ . и҆ стра́хъ тво́й всадѝ в̾ срⷣца̀ на́шѧ , ꙗ҆́кѡ чл҃колю́бецъ .

~Напои́вше дш҃ѧ сле́зными пото́ки , со дѣ́ѧсте и҆́хъ прпⷣбнїи плодонѡ́сны , доб родѣ́тели всѧ́кїѧ и҆зносѧ́ще , чюде́съ по каза́нїи пресла́внїи .

~И҆сцѣле́нїе содѣва́етъ бжⷭ҇твеныи хра́мъ ва́шъ , и҆ ѿго́нитъ болѣ́зни чл҃ческїѧ , и҆ ᲂу҆крѣплѧ́етъ мꙋдрова́нїѧ и҆́хъ , восхва ли́ти трꙋды̀ ва́ша всечестні́и .

=сла́ва . С=о враго́мъ дре́вле бо́ршесѧ воз̾ держа́нїемъ , и҆ ны́нѣ крѣ́постїю поста́ виша на́нь побѣ́дꙋ прпⷣбнїи , мꙋ́жески претерпѣ́ша , и҆ низ̾ложи́сте бѣсо́въ шата́нїѧ .

=и҆ ны́нѣ , боⷢ҇ . И҆=з̾ ложе́снъ твои́хъ дв҃о , вели́кое сл҃нце воз̾сїѧ̀ пресла́внѡ , про свѣти́въ земна́ѧ , и҆ прпⷣбныхъ ли́къ прїѧ́лъ є҆́сть .

=сѣда́ленъ . гла́съ , д҃ . Ж=ите́йское мо́ре воз̾держа́нїем̾ без̾трꙋда̀ преплы́вше , ко приста́нищꙋ мы́сленномꙋ без̾стра́стїѧ приста́ли є҆стѐ , прпⷣбнїи ѻ҆ц҃ы и҆ бг҃омꙋ́д рїи .

=сла́ва , и҆ ны́нѣ , боⷢ҇ . Д=в҃ьство и҆ ржⷭ҇тво̀ , вы́ше є҆стества̀ и҆ сло́ва , в̾ тебѣ̀ бцⷣе сте ко́стасѧ , ꙗ҆́кѡ бг҃а вопло́щшасѧ породѝ сп҃са дш҃а́мъ на́шимъ .

=пѣ́снь , д҃ . і҆рмо́съ . О=у҆слы́шахъ гдⷭ҇и , сла́в ное твоѐ смотре́нїе , и҆ просла́вихъ млрⷭ҇де , непости́жимꙋю твою̀ си́лꙋ .

~Ꙗ҆́кѡ хрⷭ҇то́во смире́нїе воз̾люби́вше , воз̾несо́стесѧ без̾стра́стїемъ , и҆ смири́в ше всѧ̀ бѣсо́вскїѧ горды́ни .

~Воз̾сїѧ́вше ꙗ҆́кѡ сл҃нце ѿ восто́ка , чюде́съ лꙋча́ми , просвѣща́юще прпⷣбнїи всю̀ подсо́лнечнꙋю .

=сла́ва . К=ади́ло бл҃гоꙋха́нїѧ всеви́дцꙋ прпⷣбнїи , своѧ̀ мл҃твы принесо́сте , ꙗ҆́же ѡ҆бонѧ̀ и҆ прїѧ́тъ , в̾ по́стномъ кꙋ́пнѡ пра́здницѣ ᲂу҆строѧ́етъ .

=и҆ ны́нѣ , боⷢ҇ . Б=лажи́мъ тѧ̀ пречⷭ҇таѧ , прпⷣбныхъ ли́къ , и҆ всѧ́ка дш҃ѧ вѣ́рных̾ , бж҃їе бо сло́во па́че ᲂу҆ма̀ и҆ сло́ва родила̀ є҆сѝ .

=пѣ́снь , є҃ . і҆рмо́съ . С=вѣ́та пода́телю , и҆ вѣко́мъ тво́рче гдⷭ҇и , во́ свѣтѣ твои́хъ повелѣ́нїи наста́ви на́съ , ра́зве бо тебѐ и҆но́го бг҃а незна́емъ .

~Е҆ди́ной любвѝ хрⷭ҇то́ве , вы̀ прило́жшесѧ дш҃а́ми , потща́вшесѧ и҆спо́лнители бы́ти бж҃їимъ за́повѣдемъ , и҆ мно́гихъ чюде́съ прїѧ́сте бл҃года́ть пресла́внїи .

~Неѕло́биви и҆ кро́тцы , всѧ̀ ѕло́бы вра́жїѧ погꙋби́сте , млⷭ҇тиви до конца̀ ꙗ҆́вльшесѧ . ѿ є҆ди́нагѡ же млⷭ҇тивагѡ прїѧ́сте бл҃года́ть , и҆́стиннꙋю и҆ спасе́н нꙋю .

=сла́ва . З=ако́номъ и҆ мл҃твою и҆ посто́мъ , всегда̀ претерпѣва́сте , в̾ без̾стра́стїе ѡ҆дѣ́ѧстесѧ , пло́тьскїи ра́зꙋмъ смири́в ше , крѣ́постїю ст҃а́гѡ дх҃а .

=и҆ ны́нѣ , боⷢ҇ . В=оспо́йте гдⷭ҇ви пѣ́снь но́ вꙋ , по́йте же и҆́мени воз̾сїѧ́вшемꙋ бг҃о лѣ́пнѡ и҆́з̾чрева неискꙋсобра́чныѧ , и҆ сїю̀ вѣ́рнымъ показа́вшꙋ , тве́рдꙋю наде́ждꙋ и҆ похвалꙋ̀ .

=пѣ́снь , ѕ҃ . і҆рмо́съ . В=ъ бе́зднѣ грѣхо́в нѣй ѡ҆держи́мъ , неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

~Кропле́нїемъ вели́кихъ по́двигъ ва́ших̾ ѻ҆ц҃ы , побѣди́ли є҆стѐ бѣсо́въ ли́ца , распе́ньшемꙋсѧ на́съ ра́ди гдⷭ҇ꙋ ᲂу҆гожда́ю ще прпⷣбнїи .

~Бл҃гі́ѧ нра́вы ѻ҆ц҃ы стѧжа́сте , ѿ бл҃года́ телѧ бг҃а да́ръ прїѧ́сте бога́тнѡ , и҆ сегѡ̀ подаетѐ тре́бꙋющымъ прпⷣбнїи .

=сла́ва . Д=арова́нїй напо́лнистесѧ дх҃о́в ныхъ ѻ҆ц҃ы , и҆ непрїѧ́зненныѧ дꙋ́хи по винꙋ́ли є҆стѐ , ꙗ҆́кѡ ᲂу҆́мны и҆ разꙋ́мны , къ бг҃ꙋ ѿ ню́дъ прилѣжа́сте .

=и҆ ны́нѣ , боⷢ҇ . Д=ш҃е́вныѧ ми стра́сти и҆сцѣлѝ , ꙗ҆́же без̾стра́стїѧ бы́вши и҆сто́ чникъ , просвѣти́вшаѧ ли́ки прпⷣбныхъ ѻ҆ц҃ъ ржⷭ҇тво́мъ свои́мъ .

=конда́к̾ . гла́съ , в҃ . В=олне́нїй мно́жество невла́жнѡ проходѧ́ще , беспло́тныѧ вра гѝ стрꙋѧ́ми сле́зъ ва́шихъ , крѣ́пкѡ погрꙋзи́ли є҆стѐ бг҃омꙋ́дрїи и҆ прпⷣбнїи , и҆ чюде́съ да́ръ прїи́мше , моли́те непреста́н нѡ ѡ҆ всѣ́хъ на́съ .

=и҆́косъ . П=ремно́жествомъ добродѣ́телей ва́шихъ прпⷣбнїи , ꙗ҆́кѡ са́дъ кра́сныи и҆спо́лнь сꙋ́ще , и҆ ꙗ҆́кѡ ѿ раѧ̀ процвѣлѝ є҆стѐ , поще́нїемъ и҆ моли́твами , всѣ́хъ бл҃гоꙋха́юще ѿ вонѧ̀ , мно́гихъ ва́шихъ трꙋдо́въ и҆ по́двигъ , и҆ по́тѡвъ прпⷣбни ческихъ , в̾ ни́хже проидо́сте бл҃гои҆скꙋ́ снѡ , к̾ без̾ско́рбномꙋ животꙋ̀ , и҆ вѣн це́мъ побѣ́дным̾ ᲂу҆вѧзо́стесѧ , моли́те непреста́ннѡ ѡ҆ всѣ́хъ на́съ .

=пѣ́снь , з҃ . і҆рмо́съ . Ѡ҆= тѣ́лѣ зла́тѣ на́ поли деи́рѣ слꙋжи́мѣмъ , трїѐ ѻ҆́троцы неради́ша ѡ҆ без̾бо́жнѣмъ велѣ́нїи , но посредѣ̀ пла́мени в̾ве́ржени , прохлаж да́еми поѧ́хꙋ , бл҃гослове́нъ бг҃ъ ѻ҆ц҃ъ на́шихъ .

~Ѻ҆рꙋ́жїемъ ва́шихъ мл҃твъ прпⷣбнїи , по бѣди́вше бѣ́сы лꙋка́выѧ , с̾ нб҃сѐ бл҃го да́ть прїи́мше , и҆сцѣлѧ́ти недꙋ́ги , и҆ прогони́ти дꙋ́хи лꙋка́выѧ , ѿ взыва́ю щихъ , бл҃гослове́нъ бг҃ъ ѻ҆ц҃ъ на́шихъ .

~Пло́ти ва́ша повинꙋ́сте ѻ҆ц҃ы мꙋ́дрїи дх҃ови , воз̾держа́нїемъ всѧ́цѣмъ пожи́ сте , в̾ добродѣѧ́нїи прехва́льнїи , и҆мꙋ́ ще чи́стꙋ со́вѣсть и҆ житїѐ нбⷭ҇ное , во спѣва́юще , блгⷭ҇ве́нъ бг҃ъ ѻ҆ц҃ъ на́шихъ .

=сла́ва . П=ꙋте́мъ и҆́стиннымъ , входѧ́ще в̾ бжⷭ҇твеное поко́ище , ᲂу҆клони́стесѧ напа́ стей бѣсо́вскихъ бл҃же́ннїи , бжⷭ҇твеною покрыва́еми бл҃года́тїю , вопїю́ще , бл҃го слове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . Ѻ҆=рꙋ́жїе чⷭ҇таѧ дв҃це , хра нѧ́щее пре́жде врата̀ є҆де́мскаѧ , плещѝ всѣ́мъ дае́тъ , низ̾ложи́вшимъ по́стни чески , бори́телѧ врага̀ , при́снѡ взыва́ю щымъ , бл҃гослове́нъ бг҃ъ ѻ҆ц҃ъ на́шихъ .

=пѣ́снь , и҃ . і҆рмо́съ . В=ъ кꙋпинѣ̀ мѡѷсе́ю дв҃и́ческое чю́до , на сина́йстѣй горѣ̀ проѡбра́жшагѡ дре́вле , по́йте бл҃госло ви́те и҆҆ превозноси́те є҆гѡ̀ во́ вѣки .

~Сле́зъ ва́шихъ ка́пли ᲂу҆гаси́ша ѻ҆́гнь грѣхо́вный . рѣкꙋ́ же чюде́съ показа́ша всѣ́мъ на́мъ , всѧ́кїѧ стрⷭ҇ти потоплѧ́ю щꙋ , притека́ющихъ к̾ ва́мъ , пресла́внїи ѻ҆ц҃ы .

~Вѣ́рꙋ и҆ наде́ждꙋ неразори́мꙋ , и҆ любо́вь и҆́стиннꙋ и҆мѣ́вше ѻ҆ц҃ы , и҆ млⷭ҇тивное прилѣжа́нїе , терпѣ́нїе бл҃го , и҆ поꙋче́нїе слове́съ дх҃о́вныхъ , смиренномꙋ́дрство , и҆ соверше́нно без̾ѕло́бїе .

=сла́ва . П=одвиза́стесѧ до́брѣ , побѣди́ вше всѧ̀ вра́жїѧ дѣ́йства . и҆ на коне́цъ житїѧ̀ вѣнча́стесѧ мꙋ́дрїи , и҆ ко всѣ́мъ прпⷣбнымъ причто́стесѧ . с̾ни́ми же ва́съ чте́мъ , и҆ превозно́симъ хрⷭ҇та̀ во́ вѣки .

=и҆ ны́нѣ , боⷢ҇ . С=паси́ мѧ мт҃и бж҃їѧ , спа се́нїю нача́ло ми́рови ꙗ҆́вльшисѧ , и҆зба влѧ́ющи мѧ молвы̀ нечи́стыхъ стрⷭ҇те́й , и҆ всѧ́кїѧ проти́вныѧ ско́рби , да тѧ̀ сла́влю во всѧ̀ вѣ́ки .

=пѣ́снь , ѳ҃ . і҆рмо́съ . И҆́=же ѿ́ бг҃а бг҃а сло́ва , неи҆зрече́нною мꙋ́дростїю , прише́дшагѡ ѡ҆бнови́ти а҆да́ма , ꙗ҆́дїю тлѣ́нїѧ па́дша гѡ ѕлѣ̀ , ѿ ст҃ы́ѧ же дв҃цы , неи҆зрече́н нѡ воплоща́ема на́съ ра́ди , вѣ́рнїи є҆ди номꙋ́дреннѡ пѣ́сньми велича́емъ .

~Сѐ ѿве́рзесѧ ва́мъ ѻ҆ц҃ы црⷭ҇тво нбⷭ҇ное , сконча́вшимъ до́брое тече́нїе , ви́дите , ꙗ҆́же ви́дѧтъ а҆́гг҃ли , и҆ возда́нїе трꙋдо́въ подае́тъ ва́мъ по́чести бг҃ъ почита́ѧй вы̀ . тѣ́мъ ѻ҆ц҃ы ст҃і́и ᲂу҆бл҃жа́емъ ва́съ .

~Сокрꙋше́ннымъ срⷣцемъ бг҃ꙋ ᲂу҆годи́вше , сокрꙋши́сте бѣсо́въ ко́зни , и҆ сокрꙋше́н ныѧ ѿ ни́хъ , и҆спра́висте бг҃оно́сцы . тѣ́мъ ᲂу҆бл҃жа́емъ ва́съ вѣ́рнѡ , кла́нѧю щесѧ ра́цѣ моще́й ва́шихъ бг҃облаже́н нїи .

=сла́ва . В=ы́спрь къ бг҃ꙋ и҆мѣ́сте мы́сль , бг҃оно́снїи ѻ҆ц҃ы прпⷣбнїи , земна́ѧ ѡ҆ста́ висте , и҆ нбⷭ҇наѧ воспрїѧ́сте , трꙋдѡ́въ ра́ди ва́шихъ и҆ воз̾держа́нїѧ неѡ҆сла́б нагѡ . сегѡ̀ ра́ди почита́емъ ва́съ .

=и҆ ны́нѣ , боⷢ҇ . П=ощади́ мѧ гдⷭ҇и , пощадѝ , є҆гда̀ хо́щеши мѝ сꙋди́ти , и҆ не ѡ҆сꙋдѝ менѐ во ѻ҆́гнь , ни ꙗ҆́ростїю свое́ю ѡ҆бли чи́ мѧ , мо́литъ тѧ̀ хрⷭ҇тѐ ро́ждьшаѧ тѧ̀ дв҃аѧ , и҆ а҆́гг҃льстїи собо́ри , и҆ прпⷣбныхъ соста́вы .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбныхъ ѻ҆ц҃ъ на́шихъ =і҆мⷬ҇къ ,= и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

