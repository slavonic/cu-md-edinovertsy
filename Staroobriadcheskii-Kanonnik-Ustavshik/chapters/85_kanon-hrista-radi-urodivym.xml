<document xmlns="http://www.ponomar.net/culiturgical">
<p>Т<red>ропа́рь, хрⷭ҇та̀ ра́ди ᲂу҆ро́дивым̾. глаⷭ҇, а҃.</red></p>

<p><red>Г</red>ла́съ а҆пⷭ҇ла твоегѡ̀ па́вла ᲂу҆слы́шавъ глаго́лющъ, мы̀ ᲂу҆ро́ди хрⷭ҇та̀ ра́ди, ра́бъ тво́й хрⷭ҇тѐ бж҃е, <red>і҆мⷬ҇къ,</red> ᲂу҆ро́дъ бы́сть на землѝ тебѐ ра́ди. тѣ́мже па́мѧть є҆гѡ̀ почита́юще, тебѐ мо́лимъ гдⷭ҇и, спасѝ дш҃ѧ на́шѧ <red>[два́жды].</red></p>

<p><red>сла́ва, и҆ ны́нѣ, боⷢ҇. Г</red>аврїи́лꙋ провѣща́в шꙋ ти дв҃о, є҆́же ра́дꙋисѧ. и҆ со́ гласомъ воплоща́шесѧ всѣ́хъ влⷣка, въ тебѣ̀ ст҃ѣ́мъ кїѡ́тѣ, ꙗ҆́коже речѐ пра́ведныи дв҃дъ. ꙗ҆ви́сѧ простра́ннѣйши небе́съ, поноси́вши зижди́телѧ своегѡ̀. сла́ва все́льшемꙋсѧ в̾ тѧ̀, сла́ва проше́дшемꙋ и҆з̾ тебѐ, сла́ва свободи́вшемꙋ на́съ ржⷭ҇тво́мъ  твои́мъ.</p>

<p>К<red>ано́нъ. гла́съ, д҃. пѣ́снь, а҃. і҆рмо́съ. М</red>о́рѧ чермна́гѡ пꙋчи́нꙋ, немо́крыми стопа́ми дре́вле ше́ствовавъ і҆и҃ль, крⷭ҇то ѡбра́зно мѡѷсе́ѡвыма рꙋка́ма, а҆мали́ ковꙋ си́лꙋ в̾ пꙋсты́ни побѣди́лъ є҆́сть.</p>

<p><red>запѣ́въ: С</red>т҃ы́и пра́ведныи <red>і҆мⷬ҇къ,</red> молѝ бг҃а ѡ҆ на́съ <red>[покло́н̾].</red></p>

<p><red>П</red>рича́стїемъ и҆́же к̾ бг҃ꙋ прпⷣбне бы́лъ є҆сѝ свѣ́тъ, и҆ к̾ немꙋ̀ ѿлꙋчи́сѧ, <red>і҆мⷬ҇къ</red> бл҃же́нне. жела́нїемъ кра́йним̾, бл҃ги́мъ наде́ждамъ свои́мъ и҆сполне́нїе ѻ҆́ч҃е прїѧ́лъ  є҆сѝ.</p>

<p><red>Ж</red>ела́нїемъ и҆́же к̾ бг҃ꙋ распала́ем̾, ми́ръ ѡ҆ста́вилъ є҆сѝ. и҆ наста́вника ѡ҆брѣ́те хрⷭ҇та̀, ѻ҆́ч҃е <red>і҆мⷬ҇къ</red> сла́вне. ѡ҆ не́мже стезю̀ спасе́ннꙋю  прои҆зше́лъ  є҆сѝ  ра́дꙋѧсѧ.</p>

<p><red>сла́ва. Ѡ҆</red>богати́сѧ и҆́миже ника́коже и҆стоща́емыми, возжелѣ́въ бога́тство нбⷭ҇ное. сла́вꙋ же вре́меннꙋю мꙋ́дре, и҆ пи́щꙋ мимотекꙋ́щꙋю, и҆ мирско́е досто ѧ́нїе  доблемꙋ́дреннѡ  ѿри́нꙋлъ  є҆сѝ.</p>

<p><red>и҆ ны́нѣ, боⷢ҇. К</red>ра́снꙋю и҆ и҆збра́ннꙋю и҆ всечестнꙋ́ю, разꙋмѣ́въ тѧ бж҃їй сн҃ъ, все непоро́чнаѧ, тво́й сн҃ъ и҆ бг҃ъ бы́сть. сн҃ы сотворѝ бл҃года́ти, бцⷣꙋ чтꙋ́щыѧ тѧ.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃ы́и пра́ведныи <red>і҆мⷬ҇къ,</red> ꙗ҆́кѡ всѝ по́бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. В</red>есели́тсѧ ѡ҆ тебѣ̀ цр҃кви твоѧ̀ хрⷭ҇тѐ зовꙋ́щи, ты́ ми крѣ́ пость гдⷭ҇и, и҆ прибе́жище и҆ ᲂу҆тверже́нїе.</p>

<p><red>О</red>у҆се́рднѡ къ мы́сленнымъ совлече́сѧ дѣѧ́нїемъ, побѣжда́ѧ вра́жїѧ полкѝ, посо́бїемъ  бжⷭ҇твенагѡ  дх҃а.</p>

<p><red>Р</red>а́нами моли́твенными и҆ воз̾держа́ нїемъ, и҆ бїе́нїемъ, прпⷣбне, стра́сти мир скі́ѧ, ѻ҆́ч҃е <red>і҆мⷬ҇къ,</red> ᲂу҆ѧзви́лъ є҆сѝ.</p>

<p><red>сла́ва. О</red>у҆мори́въ врага̀, бл҃же́нныи тво́й і҆с҃е, <red>і҆мⷬ҇къ,</red> ᲂу҆мерщве́нїе твоѐ влⷣко живо но́сное,  ра́достнѡ  возжелѣ́въ.</p>

<p><red>и҆ ны́нѣ, боⷢ҇. И҆</red>збавлѧ́ющагѡ чл҃ки ѿ преслꙋша́нїѧ и҆ лю́тагѡ паде́нїѧ, и҆́же всѣ́мъ бл҃ги́мъ вино́внаго, чи́стаѧ и҆ всенепоро́чнаѧ  родила̀  є҆сѝ.</p>

<p><red>сѣда́ленъ. гла́съ, є҃. С</red>огла́сїемъ бжⷭ҇тве нымъ ѡ҆зарѧ́емъ, в̾ пꙋтѝ ведꙋ́щыѧ к̾ жи́зни, бжⷭ҇твенымъ сїѧ́нїемъ ходи́въ вѣ́рнѡ, вра́жїихъ ѿбѣ́гъ прило́гъ, и҆ сы́нъ свѣ́тꙋ и҆ днѝ ꙗ҆ви́лсѧ є҆сѝ, ѻ҆́ч҃е, <red>і҆мⷬ҇къ</red> бг҃обл҃же́нне.</p>

<p><red>сла́ва, и҆ нн҃ѣ, боⷢ҇. М</red>т҃и бж҃їѧ пречⷭ҇таѧ, гра́де хрⷭ҇тїѧ́нскїй, и҆зба́ви лю́ди своѧ̀ ѿ бѣ́дъ прилѣ́жнѡ зовꙋ́щихъ. и҆ проти́ висѧ враго́мъ го́рдымъ мы́сленнымъ, да вопїе́мъ ти, ра́дꙋйсѧ бл҃гослове́ннаѧ.</p>

<p><red>пѣ́снь, д҃. і҆рмо́с̾. В</red>оз̾дви́жена тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ, ста̀ в̾ чинꙋ̀ свое́мъ, досто́йнѡ взыва́ ющи, сла́ва си́лѣ твое́й гдⷭ҇и.</p>

<p><red>С</red>оедини́всѧ в̾стезѝ пра́вды бг҃оно́сне, в̾ бжⷭ҇твеныи гра́дъ вни́де, бл҃же́нне <red>і҆мⷬ҇къ,</red> спасе́ннымъ  сїѧ́нїемъ  ѡ҆богати́всѧ.</p>

<p><red>Е҆</red>диноѡбра́зенъ, прпⷣбне <red>і҆мⷬ҇къ,</red> в̾ смы́сл̾ бг҃оно́сныхъ мꙋже́й бл҃же́нне вни́де, бжⷭ҇твеными повѣстьмѝ, бжⷭ҇твеною ѻ҆де́ждею  ѡ҆дѣ́ѧвсѧ.</p>

<p><red>сла́ва. С</red>е́рдце твоѐ скрижа́ль ѡ҆чище́нꙋ, дх҃а ст҃а́гѡ бл҃года́ть ѡ҆брѣ́тши, ѻ҆́ч҃е <red>і҆мⷬ҇къ,</red> и҆ написа̀ соверше́нно без̾стрⷭ҇тїе, вѣ́рꙋ  и҆  любо́вь  нелицемѣ́рнꙋ.</p>

<p><red>и҆ ны́нѣ, боⷢ҇. С</red>ѣдѧ́и на прⷭ҇то́лѣ превоз несе́нѣ херꙋви́мстѣмъ, ꙗ҆́кѡ прⷭ҇то́лъ тѧ и҆мѣ́ѧ мр҃і́е бг҃оневѣ́сто, на рꙋкꙋ̀ твое́ю почи́въ, препросла́вленный бг҃ъ на́шъ.</p>

<p><red>пѣ́снь, є҃. і҆рмо́съ. Т</red>ы̀ гдⷭ҇и ми свѣ́тъ в̾ ми́ръ прише́лъ є҆сѝ, свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ, вѣ́рою воспѣва́ющыѧ тѧ.</p>

<p><red>П</red>ресвѣ́тлꙋю зарю̀, <red>і҆мⷬ҇къ</red> блаже́нне прїи́мъ, ꙗ҆́кѡ сл҃нце ꙗ҆ви́лсѧ є҆сѝ, бѣсо́в скꙋю  тмꙋ̀  ѿгна́въ  достосла́вне.</p>

<p><red>Т</red>вои́мъ жела́нїемъ хрⷭ҇тѐ, ѡ҆крили́всѧ бл҃же́нныи <red>і҆мⷬ҇къ,</red> жела́нїе тѣле́сное ꙗ҆́ко же и҆згре́бїе ме́рзское мꙋ́дрѣ ѿтрѧсѐ.</p>

<p><red>сла́ва. С</red>и́лою бжⷭ҇твеною ᲂу҆крѣпи́всѧ, в̾ ми́ръ всели́сѧ, ѡ҆пꙋстѣва́ѧ стра́сти, ѻ҆́ч҃е бг҃омꙋ́дре <red>і҆мⷬ҇къ.</red></p>

<p><red>и҆ ны́нѣ, боⷢ҇. Т</red>ече́нїе преста̀ тлѣ́нное, дв҃аѧ бо нетлѣ́ннѡ родѝ бг҃а сло́ва, вы́ ше є҆стества̀ и҆ сло́ва, пребы́вши дв҃ою.</p>

<p><red>пѣ́снь, ѕ҃. і҆рмо́съ. П</red>ожрꙋ́ти со́ гласомъ хвале́нїѧ гдⷭ҇и, цр҃кви вопїе́тъ ти, ѿ бѣсо́вскїѧ кро́ви ѡ҆чи́щшисѧ, млⷭ҇тїю ѿ ре́бръ  и҆сте́кшею  ти  кро́вїю.</p>

<p><red>О</red>у҆́мъ сво́й ве́сь к̾ бг҃ꙋ простира́ѧ, непре ста́нными поꙋче́ньми, плотьскꙋ́ю любо́вь непощадѣ̀, бл҃ги́мъ хода́тай ствомъ,  <red>і҆мⷬ҇къ</red>  присвоѧ́емъ.</p>

<p><red>Н</red>и скве́рны ни вра́ски прїѧ́тъ бл҃же́нне, посредѝ ми́ра тебѣ̀ живꙋ́щꙋ. ча́стыми же мольба́ми си ѡ҆чища́еши дꙋ́ши ѿ скве́рны, притека́ющихъ к̾ ра́цѣ моще́й твои́хъ.</p>

<p><red>сла́ва. Т</red>ы̀ плотьски́хъ мꙋдрова́нїй и҆з бѣ́гъ, вы́шнимъ по́мысломъ ᲂу҆ѧзви́сѧ, посредѝ же́нъ ѡ҆бнажа́емь, без̾стра́стїѧ бо  ѻ҆де́ждею,  <red>і҆мⷬ҇къ</red>  ѡ҆блече́сѧ.</p>

<p><red>и҆ ны́нѣ, боⷢ҇. О</red>у҆сты̀ и҆ по́мысломъ и҆ се́рдцемъ, пречⷭ҇таѧ, тѧ̀ бцⷣꙋ проповѣ́ дꙋемъ, тобо́ю бо бг҃ови примири́хомсѧ, ѿринове́ннїи пе́рвѣе престꙋпле́нїемъ пра́ѻ҆ц҃а.</p>

<p><red>конда́къ. гла́съ, и҃. В</red>ы́шнїѧ красоты̀ жела́ѧ, и҆ ни́жнїѧ сла́сти тѣле́сныѧ то́щнѡ ѡ҆ста́вилъ є҆сѝ. нестѧжа́нїемъ сꙋ́етнагѡ ми́ра, а҆́гг҃льское житїѐ прохо дѧ̀, сконча́всѧ, <red>і҆мⷬ҇къ</red> бл҃же́нне. с̾ ни́ми же хрⷭ҇та̀ бг҃а молѝ непреста́ннѡ ѡ҆ всѣ́хъ на́съ.</p>

<p><red>и҆́косъ. К</red>а́кѡ возмогꙋ̀ грѣ́шныи а҆́зъ, и҆ скве́рный дш҃е́ю в̾кꙋ́пѣ и҆ тѣ́ломъ, и҆спи са́ти є҆́же во́ плоти сы́й, равноа́гг҃льное житїѐ твоѐ, и҆ пресла́внаѧ чюдеса̀. а҆́ще ᲂу҆́бѡ мно́зи премꙋ́дрїи недости́гнꙋтъ и҆сповѣ́дати, мно́гаго твоего̀ терпѣ́нїѧ и҆ смире́нїѧ, и҆ те́плыѧ є҆́же ко хрⷭ҇тꙋ̀ любвѐ, но ѻ҆ба́че надѣ́ѧсѧ на твоѐ без̾ ѕло́бїе, ѽ бл҃же́нне, си́це вопїю́ ти, ра́ дꙋисѧ пресвѣ́тлаѧ ѕвѣздо̀, ѿ восто́ка добродѣ́телей воз̾сїѧ́вшаѧ, и҆ вселе́ннꙋю чюдесы̀ ѡ҆зари́вшаѧ. ра́дꙋисѧ вознена ви́дѣвыи роди́тельскꙋю любо́вь, хрⷭ҇та́ же є҆ди́наго над̾ всѣ́ми сꙋ́щаго бг҃а всѣ́мъ срⷣцемъ возлюби́выи, и҆ томꙋ̀ невозвра́ тнымъ жела́нїемъ послѣ́довалъ є҆сѝ. ра́дꙋисѧ ꙗ҆́кѡ бꙋ́йственнѡ и҆ ю҆ро́дст веннѡ по а҆пⷭ҇лꙋ жи́тельство и҆збра́выи. ра́дꙋисѧ премѣни́вый тлѣ́ннаѧ и҆ несто ѧ́щаѧ, наде́ждею бꙋ́дꙋщихъ бл҃гъ. ра́дꙋ исѧ и҆́же дре́внемꙋ і҆́ѡвꙋ ᲂу҆подо́бивыисѧ терпѣ́нїем̾. ра́дꙋисѧ стрⷭ҇тоте́рпче хрⷭ҇то́въ непобѣди́мый, но при́снѡ побѣжда́ѧй дїѧ́вола свои́мъ смире́нїемъ. ра́дꙋисѧ и҆́же ꙗ҆́кѡ дре́внїй ѻ҆́нъ ла́зарь ни́щїй, ны́нѣ почива́ѧ в̾ ло́нѣ а҆враа́мли. ра́дꙋ исѧ и҆́же по ѿше́ствїи ѿ́мира сегѡ̀, сꙋ́щымъ въ бѣда́хъ и҆ и҆скꙋше́нїихъ гото́въ ѡ҆брѣта́ешисѧ пред̾ста́тель и҆ застꙋ́пникъ. ра́дꙋисѧ и҆́же вездѣ̀ при зыва́ющихъ тѧ̀, быстрѡ̀ пред̾варѧ́ѧй. ра́дꙋисѧ,  бг҃омꙋ́дре  <red>і҆мⷬ҇къ.</red></p>

<p><red>пѣ́снь, з҃. і҆рмо́съ. В</red>ъ пещѝ а҆враа́мскїѧ си дѣ́ти перси́дстѣй, любо́вїю бл҃говѣ́ рїѧ па́че не́жели пла́менемъ ѡ҆палѧ́еми взыва́хꙋ, бл҃гослове́нъ є҆сѝ в̾ цр҃кви сла́вы  твоеѧ̀  гдⷭ҇и.</p>

<p><red>Ѿ</red>держи́мъ хрⷭ҇топодо́бною, ѻ҆́ч҃е <red>і҆мⷬ҇къ</red> бл҃гоꙋро́дне, бжⷭ҇твеною любо́вїю дрꙋги́хъ спастѝ, ра́достнѡ вопїѧ̀ сп҃сꙋ зовы́и, бл҃гослове́нъ  бг҃ъ  ѻ҆ц҃ъ  на́шихъ.</p>

<p><red>С</red>ъ нб҃сѐ пода́ннꙋю тебѣ̀, ѻ҆́ч҃е <red>і҆мⷬ҇къ,</red> прїе́мъ пи́щꙋ, и҆ се́ю препитѣ́в̾ всѧ̀, и҆́же бл҃гопоко́рнѡ прїе́млющыѧ твоѧ̀ повелѣ́ нїѧ, и҆ до́лꙋ влекꙋ́щїй грѣ́хъ ѡ҆ста влѧ́ющихъ  бл҃же́нне.</p>

<p><red>сла́ва. П</red>ослѣ́довавъ ѻ҆те́ческимъ преда́ нїемъ, ѻ҆́ч҃е <red>і҆мⷬ҇къ</red> мꙋ́дре па́гꙋбы ѻ҆риге́ новы бѣ́гати заповѣ́да, зовы́й, бл҃го слове́нъ  бг҃ъ  ѻ҆ц҃ъ  на́шихъ.</p>

<p><red>и҆ ны́нѣ, боⷢ҇. В</red>ы́шнѧгѡ ѡ҆сщ҃е́нно бж҃їе селе́нїе ра́дꙋисѧ, тобо́ю бо даде́сѧ ра́до сть бцⷣе вопїю́щым̾ тѝ, бл҃гослове́на ты̀ въ  жена́хъ  всенепоро́чнаѧ  влⷣчце.</p>

<p><red>пѣ́снь, и҃. і҆рмо́съ. Р</red>ꙋ́цѣ распросте́ръ данїи́лъ, льво́ва зїѧ́нїѧ в̾ ро́вѣ затчѐ, ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ, и҆́же бл҃гоче́стїѧ люби́ тели ѻ҆́троцы взыва́юще, бл҃гослови́те всѧ̀  дѣ́ла  гдⷭ҇нѧ  гдⷭ҇а.</p>

<p><red>В</red>сесвѣ́тлаѧ ѕвѣзда̀, сꙋ́щихъ в̾ ти́нѣ страсте́й приводѧ̀ к̾ животꙋ̀, твори́ши бо жены̀ нечи́стыѧ, цѣломꙋ́дреннѡ жи́ти, и҆ ѿго́ниши дꙋ́хи лꙋка́выѧ, и҆ недꙋ́ги лю́тыѧ, вопїѧ̀, бл҃гослови́те всѧ̀ дѣ́ла  гдⷭ҇нѧ  гдⷭ҇а.</p>

<p><red>Т</red>ы̀ цѣ́лъ ᲂу҆мо́мъ в̾кро́вѣ чю́дныхъ мꙋ́ дре, мно́ги ᲂу҆лови́лъ є҆сѝ ᲂу҆ро́дствовати гдⷭ҇а ра́ди. вѣ́дыи нарꙋга́емъ бы́ти, во пїѧ̀ чистѣ́йшею дш҃е́ю, <red>і҆мⷬ҇къ</red> бл҃же́нне, бл҃гослови́те  всѧ̀  дѣ́ла  гдⷭ҇нѧ  гдⷭ҇а.</p>

<p><red>сла́ва. С</red>оверше́нъ є҆ди́нъ гдⷭ҇ь, и҆́же свои́хъ сѝ сла́вѧй по достоѧ́нїю, и҆зно си́ма и҆ гро́бꙋ посыла́ема блаже́нне, а҆́гг҃льскими свѣтлослове́ньми почи та́етъ, зовꙋ́ща, бл҃гослови́те всѧ̀ дѣ́ла гдⷭ҇нѧ  гдⷭ҇а.</p>

<p><red>и҆ ны́нѣ, боⷢ҇. И҆</red>збавлѧ́ѧй на́съ воз̾сїѧ̀ и҆з̾ тебѐ гдⷭ҇ь, дв҃о чⷭ҇таѧ. є҆го́же молѝ влⷣчце, спастѝ пою́щыѧ тѧ̀, и҆ ѿ ѡ҆бстоѧ́ нїѧ и҆зба́вити на́съ, вопїю́щыѧ, бл҃госло ви́те  всѧ̀  дѣ́ла  гдⷭ҇нѧ  гдⷭ҇а.</p>

<p><red>пѣ́снь, ѳ҃. і҆рмо́съ. К</red>а́мень нерꙋкосѣ́ч ныѧ горы̀, ѿ несѣко́мыѧ тѧ дв҃цы краеꙋго́льныи ѿсѣче́сѧ хрⷭ҇то́съ, совокꙋ пи́въ раз̾стоѧ́щаѧсѧ є҆стества̀. тѣ́мъ веселѧ́щесѧ,  тѧ̀  бцⷣе  велича́емъ.</p>

<p><red>В</red>сѣ́мъ срⷣцемъ, <red>і҆мⷬ҇къ,</red> трⷪ҇цѣ ᲂу҆се́рднѡ пред̾ложи́всѧ, и҆ ѿ неѧ̀ лꙋчѝ бг҃одѣ́льно прїе́мъ, свѣтови́денъ бы́въ, и҆ со а҆́гг҃лы ликꙋ́еши.</p>

<p><red>Ж</red>ела́нїемъ бжⷭ҇твенымъ прїедини́всѧ, и҆ воздержа́нїемъ просвѣща́емъ, бꙋ́дꙋщих̾ бл҃гъ в̾ прича́стїи ᲂу҆́же бы́въ, <red>і҆мⷬ҇къ</red> бг҃о бл҃же́нне,  и҆  в̾  наслажде́нїи.</p>

<p><red>сла́ва. Т</red>воѧ̀ болѣ́зни и҆ по́ты прїѧ́тъ весе́лїе ника́коже конца̀ и҆мꙋ́щее, в̾ не́м же пита́ѧсѧ, <red>і҆мⷬ҇къ</red> пребл҃же́нне, и҆ на́съ непреста́ннѡ  помина́й.</p>

<p><red>и҆ ны́нѣ, боⷢ҇. С</red>паси́ мѧ ро́ждьшаѧ всѣ́хъ и҆зба́вителѧ и҆ бл҃года́телѧ, разо рѝ дꙋшѝ моеѧ̀ мра́чный ѻ҆́блак̾, свѣ́тꙋ ѻ҆́блаче ст҃а́ѧ влⷣчце, и҆ си́льна содѣ́лай на́ страсти  борю́щыѧ  мѧ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сы́не бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ ст҃а́гѡ бл҃же́ннагѡ <red>і҆мⷬ҇къ,</red> и҆́же тебѐ ра́ди</p>

<p>ᲂу҆ро́дивагѡ, и҆ всѣ́хъ ст҃ы́хъ,</p>

<p>поми́лꙋй и҆ спасѝ на́съ,</p>

<p>ꙗ҆́кѡ бл҃гъ и҆ чл҃ко</p>

<p>лю́бецъ.</p>

</document>