<document xmlns="http://www.ponomar.net/culiturgical">
<p>Т<red>ропа́рь, васи́лїю вели́комꙋ. гла́съ, а҃.</red></p>

<p><red>В</red>о всю̀ зе́млю и҆зы́де вѣща́нїе твоѐ, ꙗ҆́кѡ прїе́мши сло́во твоѐ, и҆́мже бг҃олѣ́ пнѡ наꙋчи́лъ є҆сѝ, и҆ є҆стество̀ сꙋ́щихъ ᲂу҆ѧсни́лъ є҆сѝ, чл҃ческїѧ ѻ҆бы́чаи ᲂу҆кра си́лъ є҆сѝ, црⷭ҇кое сщ҃е́нїе, ѻ҆́ч҃е прпⷣбне васи́лїе, молѝ хрⷭ҇та̀ бг҃а спасти́сѧ дш҃а́мъ на́шимъ <red>[два́жды].</red></p>

<p><red>сла́ва, и҆ ны́нѣ, боⷢ҇. Г</red>аврїи́лꙋ провѣща́в шꙋ ти дв҃о, є҆́же ра́дꙋисѧ. и҆ со́ гласомъ воплоща́шесѧ всѣ́хъ влⷣка, въ тебѣ̀ ст҃ѣ́мъ кїѡ́тѣ, ꙗ҆́коже речѐ пра́ведныи дв҃дъ. ꙗ҆ви́сѧ простра́ннѣйши небе́съ, поноси́вши зижди́телѧ своегѡ̀. сла́ва все́льшемꙋсѧ в̾ тѧ̀, сла́ва проше́дшемꙋ и҆з̾ тебѐ, сла́ва свободи́вшемꙋ на́съ ржⷭ҇тво́мъ  твои́мъ.</p>

<p>К<red>ано́нъ. гла́съ, в҃. пѣ́снь, а҃. і҆рмо́съ. Г</red>рѧди́те лю́дїє, пое́мъ пѣ́снь хрⷭ҇тꙋ̀ бг҃ꙋ, раз̾дѣ́льшемꙋ мо́ре, и҆ прове́дшꙋ лю́ди ꙗ҆́же и҆спꙋстѝ и҆з̾ рабо́ты є҆гѵ́петскїѧ, ꙗ҆́кѡ  просла́висѧ.</p>

<p><red>запѣ́в̾: С</red>т҃лю хрⷭ҇то́въ васи́лїе, молѝ бг҃а ѡ҆ на́съ <red>[покло́н̾].</red></p>

<p><red>Т</red>воемꙋ̀ гла́сꙋ подоба́ше прїитѝ васи́лїе, нача́ти хотѧ́щымъ хвалы̀ твоѧ̀. но ѻ҆́ч҃е мольбꙋ̀ прїе́мъ, ѻ҆бы́чай подава́й незави́стнѡ  на́мъ.</p>

<p><red>Д</red>обродѣ́телей ты̀ жесто́кїи ше́ствовалъ є҆сѝ пꙋ́ть, въ гла́дкїи дости́глъ є҆сѝ, и҆ несопроти́вныи нбⷭ҇ныи восхо́дъ, и҆ всѣ́мъ  ꙗ҆ви́сѧ  ѻ҆́бразъ  васи́лїе.</p>

<p><red>С</red>трастно́е взыгра́нїе томѧ́щее пло́ть, любомꙋ́дрїѧ жела́нїемъ наказа́лъ є҆сѝ. тѣ́мже въ нетлѣ́нныхъ водворѧ́ѧсѧ црⷭ҇твїихъ,  ѻ҆́ч҃е  васи́лїе.</p>

<p><red>Д</red>ш҃е́вныѧ стра́сти, бл҃гопотре́бнѡ васи́ лїе, вкꙋ́пѣ же и҆ тѣле́сныѧ, дх҃о́внымъ посѣ́клъ є҆сѝ мече́мъ, себѐ влⷣцѣ же́ртвꙋ прине́слъ є҆сѝ.</p>

<p><red>сла́ва. Т</red>ы̀ бы́въ неи҆зрече́ннымъ таи́н никъ васи́лїе, хрⷭ҇то́вꙋ црⷭ҇твїю наꙋчи́лъ є҆сѝ сщ҃е́нне ѻ҆́ч҃е, ꙗ҆́вѣ трⷪ҇ческїи свѣ́тъ ѡ҆блиста́лъ  є҆сѝ  на́мъ.</p>

<p><red>и҆ ны́нѣ, боⷢ҇. К</red>то̀ и҆зрещѝ твоѐ досто́й нѡ возмо́жетъ, є҆́же па́че сло́ва зача́ тїе; бг҃а бо родила̀ є҆сѝ пло́тїю пречⷭ҇таѧ, на́мъ  ꙗ҆́вльшасѧ  сп҃са  и҆  гдⷭ҇а.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, ст҃лю хрⷭ҇то́въ васи́лїе, ꙗ҆́кѡ всѝ по́ бз҃ѣ к̾тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆твердѝ на́съ собо́ю гдⷭ҇и, дре́вомъ ᲂу҆мерщве́и прегрѣше́нїѧ. и҆ стра́хъ тво́й всадѝ в̾ срⷣца̀ на́шѧ, ꙗ҆́кѡ чл҃колю́бецъ.</p>

<p><red>С</red>притечѐ и҆спросїѧ̀, па́мѧть твоѧ̀ ѻ҆́ч҃е хрⷭ҇то́вꙋ ржⷭ҇твꙋ̀. є҆го́же несказа́нное та́и нство, свои́ми ᲂу҆че́ньми ꙗ҆́вѣ сотвори́л̾ є҆сѝ.</p>

<p><red>С</red>тра́хом̾ гдⷭ҇нимъ ᲂу҆твержа́емь, нача́ло бо мꙋ́дрости се́й є҆́сть, любо́вїю лꙋ́чшею впери́сѧ к̾ премꙋ́дрости, ѽ васи́лїе.</p>

<p><red>Н</red>аказа́нїѧ бы́въ всѧ́кагѡ и҆спо́лнь, не то́кмѡ до́льнѧгѡ и҆ попира́емагѡ, мно́гѡ же па́че лꙋ́чшагѡ, ꙗ҆ви́лсѧ є҆сѝ свѣ́тъ ми́рови, васи́лїе.</p>

<p><red>сла́ва. В</red>аси́лїе премꙋ́дре, вше́лъ є҆сѝ дѣѧ́нїемъ. и҆ дѣѧ́нїе вше́ствїе видѣ́нїѧ бжⷭ҇твенѣйша показа̀, и҆ сꙋ́щихъ ра́зꙋ мꙋ  наꙋчи́лъ  є҆сѝ  ꙗ҆́вѣ.</p>

<p><red>и҆ ны́нѣ, боⷢ҇. Б</red>ез̾ сѣ́мене во́ чревѣ бг҃а зачала̀ є҆сѝ, и҆ ражда́еши несказа́ннѡ воплоща́ема, на́ньже зрѣ́ти несмѣ́ютъ чⷭ҇таѧ нбⷭ҇ныѧ си́лы прⷭ҇нѡ дв҃о.</p>

<p><red>сѣда́ленъ. гла́съ, и҃. П</red>ремꙋ́дрости сло́ва навы́къ, и҆ писа́нїе зако́на ѿло́жь, всѣ́мъ проповѣ́далъ є҆сѝ бл҃года́ти сло́ во, и҆ дш҃а́мъ скрижа́ли ᲂу҆гла́дилъ є҆сѝ словесы̀ твои́ми, въ ни́хже начерта́лъ є҆сѝ бжⷭ҇твенаѧ ᲂу҆че́нїѧ. тѣ́мже и҆ мра́къ проше́дъ ѻ҆́блакомъ покро́ва тѣлесѐ, просїѧ́лъ є҆сѝ дх҃омъ, ст҃лю васи́лїе. молѝ хрⷭ҇та̀ бг҃а, грѣхо́въ ѡ҆ставле́нїе пода́ти, чтꙋ́щымъ любо́вїю ст҃ꙋ́ю па́мѧть твою̀.</p>

<p><red>сла́ва, и҆ нн҃ѣ, боⷢ҇. Ꙗ҆́</red>ко всенепоро́чнаѧ невѣ́сто творцꙋ̀, ꙗ҆́ко неи҆скꙋсомꙋ́жнаѧ мт҃и и҆зба́вителѧ, ꙗ҆́кѡ прїѧ́телище сꙋ́щи ᲂу҆тѣ́шителѧ препѣ́таѧ, без̾зако́ нїю мѧ сꙋ́ща скве́рно жили́ще, и҆ бѣсо́мъ и҆гра́лище въ ра́зꙋмѣ бы́вша. потщи́сѧ и҆ си́хъ ѕлодѣ́йствїѧ мѧ и҆зба́вити, свѣ́тло жили́ще добродѣ́ тельми содѣ́лавши. свѣтопрїе́мнице нетлѣ́ннаѧ, разженѝ ѻ҆́блакъ страсте́й, и҆ вы́шнѧгѡ наслѣ́дїѧ сподо́би, и҆ свѣ́ тꙋ  невече́рнемꙋ  моли́твами  сѝ.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и, слꙋ́хъ твоегѡ̀ смотре́нїѧ, и҆ просла́вихъ тѧ є҆ди́не  чл҃колю́бче.</p>

<p><red>О</red>у҆краша́етсѧ ꙗ҆́коже ржⷭ҇тво́мъ, хрⷭ҇то́ва невѣ́ста цр҃кви, та́кѡ и҆ па́мѧтїю твое́ю пребл҃же́нне.</p>

<p><red>Н</red>епоко́ренъ ꙗ҆ви́лсѧ є҆сѝ, бг҃ови спосо́б ствꙋѧ васи́лїе, и҆́же всѣ́мъ тогѡ̀ пове лѣ́нїемъ  покарѧ́ѧсѧ.</p>

<p><red>Ц</red>р҃кви подаде́сѧ ѿ́бг҃а, ѡ҆гражде́нїе, и҆ стѣна̀ тверда̀, васи́лїе всебл҃же́нне.</p>

<p><red>сла́ва. С</red>опротивобо́жнымъ, сѣ́чиво ты̀ и҆ сѣка́тель, и҆ ѻ҆́гнь поѧда́ѧи пре́лесть, ꙗ҆ви́сѧ ѻ҆́ч҃е васи́лїе.</p>

<p><red>и҆ ны́нѣ, боⷢ҇. М</red>о́лимъ тѧ чи́стаѧ, ꙗ҆́же бг҃а без̾ сѣ́мене заче́ншꙋю, прⷭ҇нѡ моли́ ти за рабы̀ своѧ̀.</p>

<p><red>пѣ́снь, є҃. і҆рмо́съ. С</red>вѣ́та пода́телю, и҆ вѣко́мъ тво́рче гдⷭ҇и, во́ свѣтѣ твои́хъ повелѣ́нїи наста́ви на́съ, ра́звѣ бо тебѐ и҆но́гѡ  бг҃а  незна́емъ.</p>

<p><red>В</red>о́дитъ вои́стинꙋ сꙋгꙋ́бъ цр҃кви пра́зд никъ дне́сь, ѡ҆брѣ́занїѧ, ꙗ҆́кѡ младе́н цꙋ влⷣцѣ ꙗ҆́вльшꙋсѧ на землѝ, и҆ па́ мѧть раба̀ мꙋ́дра и҆ требл҃же́нна.</p>

<p><red>Н</red>еподви́жимыи свѣ́тъ почи́въ натебѣ̀ прпⷣбне, пресвѣ́тлꙋ свѣщꙋ̀ ми́рови тѧ показа̀ хрⷭ҇то́съ. тѣ́мже па́мѧть твою̀ пое́мъ  васи́лїе.</p>

<p><red>И҆́</red>же всѐ те́мнѡ напи́санное въ сѷна́и бытїѐ мѡѷсе́ѡмъ, ты̀ сказа́ѧ ѿ бжⷭ҇тве ныхъ сокро́вищъ, начерта́лъ є҆сѝ всѣ́м̾, пребл҃же́нне  васи́лїе.</p>

<p><red>сла́ва. Н</red>и законополо́жникъ мѡѷсе́й, ни пе́рвѣе зако́на і҆ѡ́сифъ бы́сть, и҆́же по тебѣ̀ пи́щи пшеницомѣ́ритель, бжⷭ҇твеныѧ бо пло́ти, са́мъ раздроби́ тель  ꙗ҆ви́сѧ  васи́лїе.</p>

<p><red>и҆ нн҃ѣ, боⷢ҇. Т</red>ебѣ̀ ро́ждьшей хрⷭ҇та̀, и҆́же всемꙋ̀ содѣ́телѧ зове́м̾, ра́дꙋисѧ чⷭ҇таѧ, ра́дꙋисѧ ꙗ҆́же свѣ́тъ восїѧ́вшаѧ на́мъ, ра́дꙋисѧ вмѣ́щшаѧ бг҃а невмѣсти́маго.</p>

<p><red>пѣ́снь, ѕ҃. і҆рмо́с̾. Б</red>е́здна грѣхо́въ ѡ҆бы́ де мѧ послѣ́днѧѧ, но ꙗ҆́коже проро́ка і҆ѡ́нꙋ, гдⷭ҇и гдⷭ҇и воз̾ведѝ ѿ тлѝ живо́тъ мо́й.</p>

<p><red>Н</red>апита́лъ є҆сѝ дш҃и та́ющыѧ гла́домъ ни́щихъ незави́стнѡ, и҆ а҆́лчꙋщихъ сердца̀, всѧ́когѡ насы́тилъ є҆сѝ васи́лїе бжⷭ҇твенагѡ  весе́лїѧ.</p>

<p><red>Н</red>апита́лъ є҆сѝ бога́тнѡ а҆́лчꙋщыѧ, пи́щею нбⷭ҇ною. хлѣ́бъ бо а҆́гг҃льскїи є҆́сть сло́во твоѐ васи́лїе, и҆́мже и҆зрѧ́денъ пшеницода́вецъ  бы́лъ  є҆сѝ.</p>

<p><red>С</red>о́бралъ є҆сѝ пче́льныи, васи́лїе любобо лѣ́зненѡ, добродѣ́тели всѧ́къ цвѣ́тъ, и҆ хꙋдо́гъ бы́въ, в̾ ни́хже ᲂу҆блажа́ешисѧ.</p>

<p><red>сла́ва. П</red>отща́лсѧ є҆сѝ ми́ра ѿлꙋчи́тисѧ, и҆ съ бг҃омъ пожи́ти, тѣ́мже нестоѧ́те льныхъ и҆ тлѣ́нныхъ, пребл҃же́нне васи́ лїе ѡ҆ста́вль, пребыва́ющаѧ, ꙗ҆́кѡ мꙋ́д рѣ  стѧжа́лъ  є҆сѝ.</p>

<p><red>и҆ ны́нѣ, боⷢ҇. С</red>пасѝ ѿ бѣ́дъ ста́до твоѐ бцⷣе, ꙗ҆́кѡ всѝ съ бг҃омъ къ тебѣ̀ прибѣ га́емъ, ꙗ҆́кѡ къ нерꙋши́мѣй стѣнѣ̀ и҆ предста́тельницѣ.</p>

<p><red>конда́къ. гла́съ, д҃. Ꙗ҆</red>ви́сѧ сто́лпъ непо дви́жимыи цр҃кви, подаѧ̀ всѣ́мъ некра́ домое бога́тство земны́мъ, запечат лѣ́ѧ твои́ми ᲂу҆че́ньми, небоѧвле́нне васи́лїе  прпⷣбне.</p>

<p><red>и҆́косъ. Ц</red>ѣломꙋ́дрїѧ ча́ша, ᲂу҆ста̀ премꙋ́ дрости, и҆ степе́нь ᲂу҆че́нїемъ, васи́лїй вели́кїи, всѣ́мъ ѡ҆блиста́етъ мы́сленѡ. прїиди́те ᲂу҆́бѡ и҆ ста́немъ в̾ домꙋ̀ бж҃їи, те́плѣ взира́юще, чюдесмѝ сегѡ̀ красѧ́ щесѧ, ꙗ҆́коже лꙋче́ю ѡ҆блиста́вшесѧ жи тїѧ̀, чи́стымъ дх҃омъ прохла́ждьшесѧ, подо́бѧщесѧ тогѡ̀ вѣ́рѣ, и҆ теплотѣ̀ и҆ смире́нїю, и҆́мже до́мъ ꙗ҆ви́сѧ є҆стества̀ бж҃їѧ. к̾ немꙋ́ же вопїю́ще пое́мъ, небо ѧвле́нне  васи́лїе  прпⷣбне.</p>

<p><red>пѣ́снь, з҃. і҆рмо́съ. Т</red>ѣ́лꙋ злато́мꙋ премꙋ́дрыѧ дѣ́ти непослꙋжи́ша, и҆ въ пла́мень са́ми поидо́ша, и҆ бо́ги и҆́хъ ѡ҆брꙋга́ша. средѝ пла́мене возопи́ша, и҆ ѡ҆бросѝ и҆́хъ а҆́гг҃лъ, ᲂу҆слы́шасѧ ᲂу҆́же ᲂу҆́стъ ва́шихъ  моли́тва.</p>

<p><red>Ѻ҆́</red>бразъ ѻ҆ч҃ь сн҃ъ, и҆ сн҃ꙋ дх҃ъ є҆́сть, ты́ же дх҃ꙋ, ѽ васи́лїе нескве́рнено зерца́ ло, до́мъ же все́й трⷪ҇цѣ, бл҃же́нна па́ мѧть твоѧ̀, и҆ сла́вѧщїи є҆ѧ̀ возпросла влѧ́ютсѧ.</p>

<p><red>О</red>у҆глꙋби́въ ᲂу҆́мъ, в̾ глꙋбины̀ бж҃їѧ непо сти́жимыѧ, и҆ собра́въ многоцѣ́нныи ти би́серъ ра́зꙋма, напо́лнилъ є҆сѝ ми́р̾ премꙋ́дрости, и҆ зва́ти наꙋчи́лъ є҆сѝ, бл҃гослове́нъ бг҃ъ ѻ҆ц҃ъ на́шихъ.</p>

<p><red>ѽ</red> є҆ди́но дохнове́нїе ᲂу҆ма̀ сщ҃е́нныхъ сꙋпрꙋ́гъ. и҆́же ꙗ҆́кѡ є҆ди́на дш҃ѧ во двою̀ тѣлесѝ нераздѣ́льнѡ, в̾ григо́рїи васи́ лїй, жела́нїемъ бжⷭ҇твенымъ совокꙋ́пле ни, въ васи́лїи же григо́рїй, ны́нѣ мо ли́те хрⷭ҇та̀ ѡ҆ ста́дѣ ва́шемъ.</p>

<p><red>Ѻ҆</red>ц҃ъ си́рымъ, и҆ вдови́цамъ защи́т никъ, и҆ бога́тство ни́щымъ, болѧ́ щымъ ᲂу҆тѣше́нїе, и҆ сꙋ́щымъ в̾ бога́ть ствѣ ѡ҆кормле́нїе, ста́рости же́злъ ꙗ҆ви́сѧ, и҆ наказа́нїе ю҆́ности, и҆ и҆́нокꙋю щымъ добродѣ́тели пра́вило, васи́лїе.</p>

<p><red>сла́ва. Ѡ҆</red>чи́щь ѿ всѧ́когѡ ти́ннагѡ скверне́нїѧ ᲂу҆́мъ васи́лїе, посѣти́лъ є҆сѝ дх҃о́вныѧ жела́ннымъ ти дх҃омъ, тѣ́м̾ же воспѣва́ѧ трⷪ҇цꙋ, съ дерзнове́нїемъ взыва́ше, блгⷭ҇ве́нъ бг҃ъ ѻ҆ц҃ъ на́шихъ.</p>

<p><red>и҆ ны́нѣ, боⷢ҇. Т</red>ѧ̀ кꙋпинꙋ̀ мѡѷсе́й въ горѣ̀ сѷна́йстѣй ѻ҆гне́мъ палѧ́щꙋ чⷭ҇таѧ прови́дѧше, прїе́мшꙋю неѡ҆па́льно непо стоѧ́ннꙋю зарю̀, неи҆згл҃аннагѡ сꙋщест ва̀, соє҆ди́ньшасѧ дебельство́мъ пло́ти, во є҆ди́нъ и҆́же в̾ не́й ст҃ы́и соста́въ.</p>

<p><red>пѣ́снь, и҃. і҆рмо́съ. Н</red>еи҆зрече́нною мꙋ́дро стїю, соста́вльшагѡ всѧ́ческаѧ, бг҃а сло́ ва, и҆ ѿ несꙋ́щихъ в̾ бытїѐ приве́дшаго, бл҃гослови́те дѣ́ла гдⷭ҇нѧ гдⷭ҇а.</p>

<p><red>И҆́</red>же несказа́ннымъ промышле́нїемъ, дарова́вшагѡ васи́лїѧ ми́рови свѣ́тъ бл҃гоче́стїѧ, трꙋбꙋ́ же бг҃осло́вїѧ, бл҃го слови́те всѧ̀ дѣ́ла гдⷭ҇нѧ гдⷭ҇а.</p>

<p><red>И҆́</red>же бога́тнымъ дѣ́йствомъ все́льшасѧ въ мꙋ́драго васи́лїѧ, и҆ тѣ́мъ бл҃го че́стнѡ бг҃осло́вльшагѡ, бл҃гослови́те дѣ́ла  гдⷭ҇нѧ  гдⷭ҇а.</p>

<p><red>И҆́</red>же бжⷭ҇твеныхъ твои́хъ слове́съ насла́ ждьшїисѧ васи́лїе, непреста́ннѡ въ твое́й па́мѧти торжествꙋ́юще вопїе́мъ, бл҃гослови́те  дѣ́ла  гдⷭ҇нѧ  гдⷭ҇а.</p>

<p><red>сла́ва. З</red>арю̀ слове́съ посла́лъ є҆сѝ васи́лїе ми́рови, свѣ́томъ наставлѧ́ющꙋ є҆ди́но чти́ти трⷪ҇ческое є҆стество̀, бл҃гослови́те дѣ́ла  гдⷭ҇нѧ  гдⷭ҇а.</p>

<p><red>и҆ ны́нѣ, боⷢ҇. И҆́</red>же ѿ ѻ҆ц҃а рожде́ннаго пре́жде вѣ́къ, и҆ без̾лѣ́тнаго бг҃а сло́ва, и҆ въ послѣ́днѧѧ возсїѧ́вша ѿ дв҃ы, бл҃гослови́те  всѧ̀  дѣ́ла  гдⷭ҇а.</p>

<p><red>пѣ́снь, ѳ҃. і҆рмо́съ. Ꙗ҆́</red>же пре́жде сл҃нца, свѣти́льника бг҃а воз̾сїѧ́вша, пло́тїю к̾ на́мъ прише́дша и҆з̾ бокꙋ̀ дв҃чꙋ, не и҆зрече́ннѡ вочл҃чьшасѧ, бл҃гослове́ннаѧ чи́стаѧ,  тѧ̀  бцⷣе  велича́емъ.</p>

<p><red>П</red>е́рвагѡ па́стырѧ, ꙗ҆́кѡ ѻ҆вча̀ вѣ́рнѡ хрⷭ҇то́въ васи́лїе, живоно́снымъ стопа́м̾ послѣ́довалъ є҆сѝ. мꙋчи́телю бо свою̀ дꙋ́шꙋ ѻ҆́ч҃е пре́далъ є҆сѝ до́блественѣ, и҆ пре́жде въ бѣдѣ̀ сꙋ́щи цр҃кви, всебла же́нне.</p>

<p><red>Ц</red>р҃ко́вное всесщ҃е́нное хрⷭ҇то́во ви́дѣвъ совокꙋпле́нїе, твои́мъ ᲂу҆крашено̀ ст҃ль ствомъ мꙋ́дре, всегꙋби́тель, ꙗ҆́кѡ ѿ́гро ма треснове́нъ бы́въ, паде́сѧ мꙋчи́тель, сꙋ́щыѧ бо и҆́же въ тебѣ̀ дх҃а зарѝ не стерпѣ̀  васи́лїе.</p>

<p><red>сла́ва. А҆</red>пⷭ҇льскимъ сѣда́лищемъ, лико́м̾ же страда́лецъ хрⷭ҇то́выхъ, патрїа́рхъ сѣ́ ни, и҆ пра́ведныхъ пи́щи, и҆ ра́дости про ро́къ, сподо́бисѧ васи́лїе. бцⷣѣ бо слꙋ жи́тель, и҆ трⷪ҇цѣ таи́нникъ бы́лъ є҆сѝ.</p>

<p><red>и҆ ны́нѣ, боⷢ҇. И҆́</red>же напра́снаго дре́внѧго погꙋбле́нїѧ ѡ҆сꙋжде́нїе, и҆ прама́тере и҆справле́нїе, ю҆́же ро́дꙋ, є҆́же к̾ бг҃ꙋ винꙋ̀ присвое́нїѧ, ю҆́же к̾ зижди́телю мо́стъ, тѧ̀  бцⷣе  велича́емъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ и҆́же во ст҃ы́хъ ѻ҆ц҃а на́шегѡ васи́лїѧ вели́кагѡ, а҆рхїєпкⷭ҇па кессарі́и каппадокі́йскїѧ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>