Т=ропа́рь , паи́сїю вели́комꙋ . гла́съ , в҃ .=

~Бжⷭ҇твеною любо́вїю ѿ ю҆́ности распала́ емъ прпⷣбне , всѧ̀ кра́снаѧ ꙗ҆́же в̾ мі́рѣ возненави́де , хрⷭ҇та̀ є҆ди́наго возлюби́лъ є҆сѝ . сегѡ̀ ра́ди в̾ пꙋсты́ню всели́сѧ , и҆дѣ́ же сподо́бисѧ бжⷭ҇твенагѡ посѣще́нїѧ , є҆го́же неꙋдо́бь зрѣ́ти и҆ а҆́гг҃льскима ѻ҆чи́ма , падѐ поклони́сѧ . вели́кїи же дарода́тель , ꙗ҆́кѡ чл҃колю́бецъ , речѐ къ тебѐ . не ᲂу҆жаса́йсѧ возлю́бленныи мо́й , дѣ́ла твоѧ̀ ᲂу҆го́дна мнѣ̀ . сѐ даю̀ тебѐ да́ръ , ѡ҆ ко́емъ ли́бѡ грѣ́шникѣ помо́ лишисѧ , ѿпꙋ́стѧтсѧ є҆мꙋ̀ грѣсѝ . ты́же въ чистотѣ̀ се́рдца твоегѡ̀ возгоре́сѧ , прїе́мъ во́дꙋ и҆ прикоснꙋ́сѧ неприкосно ве́нномꙋ , ᲂу҆мы̀ но́зѣ є҆гѡ̀ . и҆ во́дꙋ пи́въ , да́ромъ чюде́съ ѡ҆богати́сѧ , грѣ́шники ѿ мꙋ́ки моли́твою свое́ю и҆збавлѧ́ти , болѧ́щыѧ и҆сцѣлѧ́ти , ѽ прпⷣбне ѻ҆́ч҃е паи́сїе , и҆ бѣсо́въ ѿ чл҃къ ѿгонѧ́ти , и҆́бо ѿ си́хъ грѣ́шникѡвъ пѣ́рвыи є҆́смь а҆́зъ . молю́ тѧ , да ᲂу҆мо́ лиши и҆́же тебѐ ѡ҆бѣтова̀ , да да́стъ мѝ вре́мѧ покаѧ́нїѧ , и҆ прости́тъ моѐ согрѣше́нїе , ꙗ҆́кѡ бл҃гі́и и҆ чл҃колю́бецъ , да со всѣ́ми и҆ а҆́зъ воспою̀ є҆мꙋ̀ , а҆лли лꙋ́їѧ =[два́жды].=

=сла́ва , и҆ ны́нѣ , боⷢ҇ . В=сѧ̀ па́че смы́сла , всѧ̀ пресла́внаѧ твоѧ̀ бцⷣе та́инства , чистото́ю запечатлѣ́нна , и҆ дв҃ьствомъ храни́ма , мт҃и разꙋмѣ́сѧ нело́жна , бг҃а ро́ждьши и҆́стиннагѡ , того̀ молѝ спа сти́сѧ дш҃а́мъ на́шымъ .

К=ано́нъ . гла́съ , ѕ҃ . пѣ́снь , а҃ . і҆рмо́съ . П=о мо́щникъ и҆ покрови́тель , бы́сть мнѣ̀ во спасе́нїе . се́й ми є҆́сть бг҃ъ , и҆ просла́ влю и҆̀ , бг҃ъ ѻ҆ц҃а моегѡ̀ , и҆ вознесꙋ̀ и҆̀ , сла́вно бо просла́висѧ .

=запѣ́въ : П=рпⷣбне ѻ҆́ч҃е паи́сїе вели́кїи , молѝ бг҃а ѡ҆ на́съ =[покло́н̾].=

~И҆́же всѧ̀ ᲂу҆мꙋдрѧ́ющемꙋ бг҃ꙋ моли́сѧ , прпⷣбне ѻ҆́ч҃е ѡ҆ рабѣ̀ свое́мъ , да ѿве́р зетъ мѝ ᲂу҆стнѣ̀ недосто́йнїи , и҆ дви́г нетъ мѝ ꙗ҆зы́къ недоꙋме́нныи . тѣсно тꙋ́ же и҆ хꙋдогла́сїе ѻ҆́ч҃е разве́рзи бл҃го да́тїю , и҆́же в̾ тебѐ ст҃а́гѡ дх҃а , к̾ пѣ́нїю чюде́съ твои́хъ .

~Начнꙋ̀ ᲂу҆́бѡ достохва́лное и҆ дш҃еполе́з ное житїѐ твоѐ ѿ младе́нства . и҆́же дре́вле є҆гѵ́петъ вели́кагѡ во прⷪ҇ро́цѣхъ произнесѐ мѡѷсе́ѧ , и҆́же к̾ бг҃ꙋ присвое́ нїемъ и҆ вели́кими чюдесы̀ просла́висѧ . та́кѡ и҆ ны́нѣ втори́цею просла́вленъ показа́сѧ є҆гѵ́петъ , тебѐ ра́ди , ѻ҆́ч҃е паи́ сїе , честны́мъ и҆́менемъ твои́мъ и҆ мно́ гими добродѣ́тельми ѡ҆богати́сѧ , є҆́же дарова̀ тебѐ гдⷭ҇ь , є҆го́же молѝ , да спа се́тъ дш҃ѧ на́шѧ .

=сла́ва . В=ъ црⷭ҇тво нбⷭ҇ное в̾ше́дъ ᲂу҆́зкимъ пꙋте́мъ и҆ приско́рбнымъ по за́повѣди влⷣки своегѡ̀ хрⷭ҇та̀ , прпⷣбне ѻ҆́ч҃е паи́сїе , широ́кїи и҆ простра́нныи пꙋ́ть вознена ви́дѣвъ , распростра́ньшїисѧ мра́къ ᲂу҆ма̀ моегѡ̀ ѿженѝ , да воз̾могꙋ̀ ма́лое сїѐ моле́нїе принѣстѝ въ пречестнꙋ́ю па́мѧть твою̀ .

=и҆ ны́нѣ , боⷢ҇ . Д=х҃ъ сокрꙋше́нъ пода́ждь мѝ бл҃га́ѧ , смире́ннѡ се́рдце , ᲂу҆мꙋ́ же чистотꙋ̀ и҆ житїю̀ и҆справле́нїе и҆ прегрѣ ше́нїемъ ѡ҆ставле́нїе .

=катава́сїѧ : И҆=зба́ви ѿ мꙋ́ки вѣ́чныѧ ᲂу҆со́пшагѡ раба̀ своегѡ̀ =і҆мⷬ҇къ ,= прпⷣбне ѻ҆́ч҃е паи́сїе вели́кїи , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . О=у҆твердѝ гдⷭ҇и на ка́ме ни за́повѣдей ти , подви́гшеесѧ срⷣце моѐ , ꙗ҆́кѡ є҆ди́нъ ст҃ъ є҆сѝ и҆ пра́веденъ .

~Ка́меню вѣ́ры петрꙋ̀ а҆пⷭ҇лꙋ ᲂу҆подо́билсѧ є҆сѝ , распѧ́тсѧ мі́рови во все́й жи́зни свое́й прпⷣбне паи́сїе , и҆ но́зѣ своѝ не возвра́тнѡ къ нбⷭ҇номꙋ ше́ствїю ᲂу҆пра́ вилъ є҆сѝ , и҆ го́рнѧго і҆єрⷭ҇ли́ма дости́гл̾ , со ст҃ы́ми пред̾стоѧ̀ ст҃ѣ́й трⷪ҇це , молѝ ѡ҆ мнѣ̀ є҆ди́нагѡ бл҃га́гѡ чл҃колю́бца .

~Бл҃гочести́вагѡ ко́рени пресвѣ́тлаѧ ѻ҆́т расль , тебѐ и҆збра̀ гдⷭ҇ь , а҆́гг҃лъ речѐ мт҃ри твое́й , се́й бг҃ꙋ ᲂу҆го́денъ . ты́ же ѿ мла де́нства крⷭ҇тъ сво́й взе́мъ , невозвра́т нымъ пꙋте́мъ томꙋ̀ послѣ́дова , и҆ воз̾ раста́ше лѣ́ты и҆ ра́зꙋмомъ кꙋ́пнѡ и҆ бл҃года́тїю бж҃їею . молѝ да́ти мѝ ѿпꙋ ще́нїе грѣхо́въ .

=сла́ва . ѽ= влⷣко гдⷭ҇и і҆с҃е хрⷭ҇тѐ , кто̀ не ᲂу҆диви́тсѧ твоемꙋ̀ чл҃колю́бїю , є҆гда̀ прїи́де жела́нїе прпⷣбномꙋ и҆́ноческо житїѐ полꙋчи́ти к̾ дѣ́ланїю за́повѣдей твои́хъ , твое́ю бл҃года́тїю ꙗ҆́кѡ а҆́гнецъ непоро́ченъ и҆зведе́сѧ въ пꙋсты́ню , и҆ дости́глъ слове́сныхъ ѻ҆ве́цъ , и҆ введе́сѧ к̾ па́стырю бл҃же́нномꙋ па́мвѣ , и҆ ѡ҆бле че́сѧ во и҆́ноческїи ѻ҆́бразъ , в̾ не́мъ же ᲂу҆твердѝ и҆ менѐ гдⷭ҇и , моли́твами прпⷣбнагѡ паи́сїѧ , к̾ дѣ́ланїю за́повѣ дей твои́хъ .

=и҆ нн҃ѣ , боⷢ҇ . Л=ю́тыхъ мѧ̀ мꙋ́къ , и҆ тмы̀ кроме́шныѧ и҆ геє́нны , твои́ми моли́т вами свободѝ дв҃о , и҆́маши бо во́лю и҆ си́лꙋ , гдⷭ҇а ро́ждьшаѧ є҆ди́нагѡ пребла га́гѡ .

=сѣда́ленъ . гла́съ , в҃ . Д=ш҃ꙋ свѧза́въ любо́ вїю хрⷭ҇то́вою , земна́ѧ возненави́дѣвъ всѧ̀ мꙋ́дрѣ , водвори́лсѧ є҆сѝ , ѻ҆́ч҃е прпⷣбне , в̾ пꙋсты́нѧхъ и҆ гора́хъ , разꙋ́м нагѡ дре́ва вкꙋ́шъ сла́внѣ , а҆́гг҃льски просїѧ́лъ є҆сѝ . тѣ́мже и҆ мра́къ проше́дъ пло́ти своеѧ̀ , тмꙋ̀ ѿгна́лъ є҆сѝ бѣсо́въ паи́сїе , и҆́нокꙋющымъ пе́рвыи , молѝ хрⷭ҇та̀ бг҃а , грѣхо́въ ѡ҆ставле́нїе пода́ти , чтꙋ́щымъ любо́вїю ст҃ꙋ́ю па́мѧть твою̀ .

=сла́ва , и҆ ны́нѣ , боⷢ҇ . С=ко́рыи покро́въ и҆ по́мощь и҆ ми́лость покажѝ на рабѣ̀ свое́мъ чи́стаѧ , и҆ во́лны ᲂу҆кротѝ сꙋ́ет ныхъ помышле́нїи , и҆ па́дшꙋю мѝ дш҃ꙋ воз̾ста́ви бцⷣе , вѣ́мъ бо вѣ́мъ , ꙗ҆́кѡ мо́жеши є҆ли́кѡ хо́щеши .

=пѣ́снь , д҃ . і҆рмо́съ . О=у҆слы́шавъ же прⷪ҇ркъ прихо́дъ тво́й гдⷭ҇и , и҆ ᲂу҆боѧ́хсѧ , ꙗ҆́кѡ хо́щеши ѿ дв҃ы роди́тисѧ , и҆ чл҃кѡмъ ꙗ҆ви́тисѧ , и҆ гл҃аше , ᲂу҆слы́шахъ слꙋ́хъ тво́й и҆ ᲂу҆боѧ́хсѧ , сла́ва си́лѣ твое́й .

~Законострада́льческое житїѐ ѿ мѧ́г ких̾ ногте́й воспрїи́мъ бг҃омꙋ́дре паи́сїе , да́же до конца̀ пребы́лъ є҆сѝ , ꙗ҆́кѡ бжⷭ҇твенъ до́блѣственникъ вѣне́цъ прїѧ́лъ є҆сѝ побѣ́ды ѿ всѣ́хъ црⷭ҇твꙋю щагѡ , мл҃твами свои́ми и҆збавлѧ́ти ѿ мꙋ́ки грѣ́шники , ѿ ни́хъ же пе́рвыи є҆́смь а҆́зъ , не забꙋ́ди менѐ .

~И҆мꙋ́ще мл҃твенника крѣ́пка бл҃же́нне паи́сїе , и҆ ѡ҆бе́щника печа́льнымъ , пред̾ ста́телѧ и҆ побо́рника и҆ хода́таѧ бл҃го че́стна , ѿ всѧ́кихъ спаса́емсѧ бѣ́дъ , напа́стей и҆ ѡ҆бстоѧ́нїи .

=сла́ва . В=е́лїю сꙋде́бъ бе́зднꙋ и҆мѣ́ѧи , то́й тебѐ речѐ , се́бо даю́ ти да́ръ , да всѐ є҆́же про́сиши ѿ ѻ҆ц҃а моегѡ̀ во́ и҆мѧ моѐ , да́стсѧ тебѐ , ѡ҆ ко́емъ ли́бо грѣ́шнике помо́лишисѧ , ѡ҆ста́вѧтсѧ грѣсѝ того̀ . сего̀ ра́ди припа́даю тѝ ѻ҆́ч҃е паи́сїе , и҆мѣ́ѧ бѣ́зднꙋ согрѣше́нїи , да ѿпꙋ́ститъ твои́ми мл҃твами и҆́же тебѐ ѡ҆бѣтова̀ , ꙗ҆́кѡ бл҃гъ и҆ чл҃колю́бецъ .

=и҆ ны́нѣ , боⷢ҇ . Г=лаго́лъ провѣща́й , є҆гда̀ пра́во и҆́мамъ сꙋди́тисѧ , бг҃ороди́тель нице къ своемꙋ̀ сн҃ꙋ пренепоро́чнаѧ , да ѡ҆брѧ́щꙋ тѧ̀ тогда̀ прибѣ́жище и҆ застꙋпле́нїе держа́внѣйшее , и҆ мꙋ́къ всѣ́хъ и҆збавлѧ́ющи .

=пѣ́снь , є҃ . і҆рмо́съ . И҆=з̾ нощѝ ᲂу҆́треннюю ща чл҃колю́бче просвѣтѝ молю́сѧ , и҆ наста́ви мѧ на повелѣ́нїѧ твоѧ̀ , и҆ наꙋчи́ мѧ сп҃се , твори́ти во́лю твою̀ .

~Посто́мъ ᲂу҆дрꙋча́ѧ тѣ́ло своѐ ѻ҆́ч҃е паи́сїе , и҆ногда̀ по причаще́нїи тѣ́ла и҆ кро́ви хрⷭ҇то́вы , ꙗ҆́кѡ а҆́гг҃лъ се́дмьдесѧтъ дне́й без̾ пи́щи тѣле́сныѧ пребыва́ѧ , бжⷭ҇твенꙋю держа́вꙋ неи҆зрече́ннꙋю и҆мꙋ́ щи , и҆ воз̾мо́гши въ тебѐ живо́тнꙋю содержа́ти си́лꙋ бл҃года́тїю свое́ю , па́че пи́щнагѡ ᲂу҆крѣпле́нїѧ , сла́ва держа́вѣ твое́й гдⷭ҇и .

~Ꙗ҆́кѡ і҆ѡа́ннъ крⷭ҇тль ᲂу҆́зкимъ и҆ приско́р бнымъ пꙋте́мъ ходи́ти прои҆зво́лилъ є҆сѝ . но то́й на і҆ѡрда́нѣ ᲂу҆зрѣ́въ зиж ди́телѧ своего̀ , ᲂу҆страши́сѧ и҆ вопїѧ́ше , несмѣ́ю пристꙋпи́ти сѣ́но ѻ҆гню̀ . ты́ же , ѻ҆́ч҃е паи́сїе , въ пꙋсты́ни и҆ногда̀ ꙗ҆́вльшагосѧ гдⷭ҇а , немогі́и пречи́стагѡ лица̀ є҆гѡ̀ зрѣ́ти , падѐ трѣ́петомъ ѡ҆держи́мь , ѻ҆́нъ же тѝ речѐ , не ᲂу҆стра ша́йсѧ , сїю̀ пꙋсты́ню напо́лню по́стни ками тебѐ . с̾ни́ми же мо́лимъ ѻ҆́ч҃е , незабꙋ́ди на́съ моли́твенникъ твои́хъ поми́лованныхъ бы́ти .

=сла́ва . А҆́=зъ бо въ нача́ле моѧ̀ пред̾ тобо́ю зрю̀ согрѣше́нїѧ , и҆ ѡ҆ мои́хъ без̾зако́нїихъ молю̀ твоѐ млрⷭ҇дїе , да прости́ши и҆ покры́еши бл҃гоꙋтро́бїемъ твои́мъ мно́жество грѣхо́въ мои́хъ , и҆ да́ждь ми про́чее жи́зни сеѧ̀ вре́мѧ без̾грѣ́шнѡ проводи́ти . да ᲂу҆до́бь на спасе́нїѧ стѣзю̀ поте́къ , без̾преткнове́ нно к̾ до́бромꙋ концꙋ̀ дости́гнꙋ твое́ю по́мощїю , кромѣ́ бо твоеѧ̀ по́мощи и҆ наставле́нїѧ ничто́же бл҃го соверши́ти , и҆ млⷭ҇ть ᲂу҆тебѐ полꙋчи́ти кто̀ мо́жетъ .

=и҆ ны́нѣ , боⷢ҇ . Р=а́бское приношꙋ́ ти мо ле́нїе неразꙋ́мныи а҆́зъ , и҆ къ твоемꙋ̀ прибѣга́ю бл҃гоꙋтро́бномꙋ млрⷭ҇дїю , не ѿвратѝ менѐ чⷭ҇таѧ посра́млена .

=пѣ́снь , ѕ҃ . і҆рмо́съ . В=озопи́хъ всѣ́мъ срⷣцемъ мои́мъ , к̾ще́дромꙋ бг҃ꙋ , и҆ ᲂу҆слы́ ша мѧ ѿ а҆́да преи҆спо́днѧго , и҆ возведѐ ѿ тлѝ живо́тъ мо́й .

~Без̾дꙋ́шнаѧ тва́рь і҆ѡрда́нъ своегѡ̀ тво рца̀ ᲂу҆стыде́сѧ , вопїѧ́ше , немогꙋ̀ без̾ грѣ́шнагѡ ѡ҆мы́ти . ст҃ы́и же ви́дѣ гдⷭ҇а , прїе́мъ во́дꙋ , прикоснꙋ́сѧ неприкоснове́ нномꙋ , ᲂу҆мы̀ но́зѣ є҆гѡ̀ . и҆ пи́въ во́дꙋ , и҆ прїѧ̀ да́ръ цѣли́ти недꙋ́ги и҆ прого ни́ти ѿ чл҃къ бе́сы . сего̀ ра́ди и҆ мы̀ припа́даемъ тѝ ѻ҆́ч҃е , мл҃твами твои́ми поми́лꙋй на́съ ѿ всѧ́кихъ бѣсо́вскихъ наведѣ́нїи .

~По сла́вѣ гдⷭ҇а на́шегѡ і҆с҃а хрⷭ҇та̀ , ѡ҆брѣ то́хомъ тѧ̀ ѻ҆́ч҃е паи́сїе вели́кое прибѣ́ жище , и҆ застꙋ́пника и҆ те́пла мл҃твен ника ѡ҆ грѣсе́хъ на́шихъ . ꙗ҆́коже пе́рвее и҆́нока преста́вльшасѧ , и҆ хрⷭ҇тїѧ́нства ѿчюжди́вшасѧ и҆ во глꙋбинꙋ̀ а҆́довꙋ па́гꙋбнымъ без̾вѣ́рїемъ низ̾веде́сѧ , и҆ є҆гда̀ ѡ҆щꙋти́всѧ притечѐ к̾ тебѐ , да ᲂу҆мо́лиши всемлⷭ҇тивагѡ . ще́дрыи же гдⷭ҇ь ꙗ҆ви́сѧ тебѐ и҆ глаго́ла , ѽ ᲂу҆го́дниче мо́й , добро̀ є҆́сть мое́й любвѝ подо́бѧ сѧ , пече́шисѧ ѡ҆ грѣ́шныхъ , и҆зволѧ́ѧи мꙋ́ки прїѧ́ти за и҆́хъ и҆збавле́нїе .

~Принесе́сѧ мл҃тва твоѧ̀ и҆ слѣ́зы к̾ бг҃ꙋ , ꙗ҆́кѡ бл҃гово́нныи фимїа́мъ , и҆ же́ртва непоро́чна и҆ бл҃гопрїѧ́тна , и҆ менѐ неза бꙋ́ди хода́тайствомъ твои́мъ ко пре ст҃ѣ́й бцⷣе , сле́зы ᲂу҆миле́нїѧ да́си мѝ , ѡ҆мы́й грѣхо́въ мои́хъ бе́зднꙋ , и҆зба́ви мѧ̀ ѿ сме́ртныѧ глꙋбины̀ . и҆ не надѣ́ю щымсѧ пода́ждь ве́лїю млⷭ҇ть , и҆ простѝ и҆́мъ согрѣше́нїѧ .

=сла́ва . В=е́сь недꙋме́нїемъ ѡ҆держи́мь є҆́смь , є҆гда̀ прїимꙋ̀ во ᲂу҆мѣ̀ то́й ча́съ стра́шныи и҆спыта́нїѧ сꙋдїѝ и҆ бг҃а , и҆ пла́чюсѧ и҆ сѣ́тꙋю и҆ рыда́ю , помина́ѧ бе́зднꙋ ѕо́лъ мои́хъ . тѣ́мже спасѝ чл҃колю́бче мл҃твами твоегѡ̀ ᲂу҆го́дника прпⷣбнагѡ паи́сїѧ , и҆ и҆зба́ви мѧ̀ мꙋ́ки , ꙗ҆́кѡ бл҃гоꙋтро́бенъ .

=и҆ ны́нѣ , боⷢ҇ . Ѿ= срⷣца стена́нїѧ прино ша́ю ти пренепоро́чнаѧ , твоѐ просѧ̀ бл҃гопребы́тное застꙋпле́нїе . поми́лꙋй всестрастнꙋ́ю ми дш҃ꙋ , ᲂу҆млрⷭ҇дисѧ мт҃и многомлⷭ҇тивагѡ бг҃а , и҆зба́вити мѧ̀ сꙋда̀ и҆ є҆́зера ѻ҆́гненагѡ .

=конда́къ . гла́съ , в҃ . Ж=ите́йскихъ мо́лвъ ѡ҆ста́вль , без̾мо́лвное житїѐ воз̾люби́л̾ є҆сѝ , крⷭ҇тлю подо́бѧсѧ все́ми ѻ҆́бразы , с̾ ни́мже тѧ̀ почита́емъ , ѻ҆́ч҃е ѻ҆ц҃е́мъ паи́сїе .

=и҆́косъ . Х=рⷭ҇то́въ гла́съ ᲂу҆слы́шавъ , ше́ст вовалъ є҆сѝ вослѣ́дъ того̀ за́повѣдей , на́гъ житїѧ̀ бы́въ , ѿве́ргъ попече́нїѧ и҆ всѧ̀ стѧжа́нїѧ и҆ и҆мѣ́нїѧ , и҆ бра́тїи свои́хъ и҆ любвѐ мт҃ре , бг҃оно́се паи́сїе , є҆ди́нъ въ пꙋсты́нѧхъ бг҃ови бесѣ́дꙋѧ ра́зꙋмомъ , дарова́нїѧ прїѧ́лъ є҆сѝ , є҆́же мѝ послѝ в̾ пѣ́снехъ пою́щемꙋ , ѻ҆ц҃е́мъ нача́лниче паи́сїе .

=пѣ́снь , з҃ . і҆рмо́съ . С=огрѣши́хомъ и҆ без̾ зако́нновахомъ , и҆ не ѡ҆правди́хомсѧ пред̾тобо́ю , ни соблюдо́хомъ ни сотво ри́хомъ , ꙗ҆́коже заповѣ́да на́мъ , но не преда́ждь на́съ до конца̀ , ѻ҆ч҃ескїи бж҃е .

~Мно́гихъ грѣхо́въ и҆спо́лненъ а҆́зъ , и҆ твоѧ̀ мл҃тва ꙗ҆́кѡ кади́ло бл҃гово́ннѡ и҆спра́висѧ ѻ҆́ч҃е . бѣ́зднꙋ грѣхо́въ мои́хъ потребѝ , и҆ бꙋѧ́ющее мо́ре ѕла́гѡ жи тїѧ̀ и҆з̾сꙋшѝ , и҆ напое́нїе гнѣ́вное ѿженѝ , и҆ цѣломꙋ́дренныи ᲂу҆́мъ моли́т вами свои́ми ᲂу҆твердѝ ѻ҆́ч҃е паи́сїе .

~Наста́вника тѧ̀ и҆ мл҃твенника те́пла и҆мꙋ́щи , и҆ ско́рагѡ помо́щника , ꙗ҆́кѡ стѣ́нꙋ тве́рдꙋ и҆ забра́ло недви́жимо и҆ воєво́дꙋ крѣ́пка и҆ непобѣди́ма мо́лим̾ тѧ̀ , незабꙋ́ди мл҃твенникъ твои́хъ , и҆збавлѧ́ѧ ѿ всѧ́кїѧ печа́ли и҆ навѣ́тъ вра́жїихъ .

=ѽ= чю́до ве́лїе , во є҆ди́нъ ѿ дне́й сѣдѧ́ щꙋ тѝ ѻ҆́ч҃е паи́сїе в̾ пеще́ре , бы́сть тѝ гла́съ гл҃ѧи , мі́ръ тебѐ , воз̾лю́бленномꙋ моемꙋ̀ ᲂу҆го́дникꙋ , ты́ же воз̾ста́въ со́ страхом̾ и҆ трѣ́петомъ ѡ҆держи́мъ , падѐ поклони́сѧ и҆ речѐ , сѐ ра́бъ тво́й гдⷭ҇и . сего̀ ра́ди мо́лимъ тѧ̀ , молѝ чл҃колю́б ца , да спасе́тъ дш҃ѧ на́шѧ .

=сла́ва . Д=а́ждь ми хрⷭ҇тѐ ра́зꙋмъ и҆ терпе́ нїе , є҆́же не ѡ҆сꙋжда́ти согрѣша́ющихъ съ киче́нїемъ фарисе́йскимъ , но ꙗ҆́кѡ мытаре́во покаѧ́нїе прїимѝ , и҆ ꙗ҆́кѡ блꙋ́днагѡ сн҃а бж҃е ве́чери твое́й досто́йна мѧ ꙗ҆вѝ , мл҃твами прпⷣбнагѡ паи́сїѧ , и҆ грѣхо́въ проще́нїе ми да́рꙋй .

=и҆ ны́нѣ , боⷢ҇ . В=озни́кни , ѽ страстна́ѧ дш҃е , воз̾ста́ни ѻ҆каѧ́ннаѧ , бі́й и҆з̾ глꙋ бины̀ в̾ пе́рси , и҆ и҆спꙋстѝ сле́зъ и҆сто́ч ники , да тѧ̀ поми́лꙋетъ ѻ҆каѧ́ннꙋю милосе́рдаѧ мт҃и хрⷭ҇та̀ бг҃а .

=пѣ́снь , и҃ . і҆рмо́съ . Е҆=го́же во́и нбⷭ҇нїи сла́ вѧтъ , и҆ трепе́щꙋтъ херꙋви́ми и҆ серафи́ ми , всѧ́ко дыха́нїе и҆ тва́рь , по́йте блгⷭ҇ви́те , и҆ превозноси́те є҆гѡ̀ во́вѣки .

~Бл҃года́рнѡ приноси́мое тебѐ пѣ́нїе сїѐ непре́зри , ѻ҆́ч҃е паи́сїе , но па́че прїимѝ и҆ ра́дости дх҃о́вныѧ и҆спо́лни , да без̾зако сне́нїѧ поклоню́сѧ твоемꙋ̀ ѻ҆́бразꙋ , и҆дѣ́же є҆́сть напи́санъ , и҆сцѣле́нїѧ всѣ́мъ подава́ющъ .

~Всѐ прпⷣбномꙋ житїю̀ поревнова́въ , бг҃о ꙋго́дныхъ ѻ҆ц҃ъ , и҆́же ѿ́ вѣка пожи́в шихъ ѻ҆́ч҃е паи́сїе , во смире́нїи и҆ по́ст ничестве хрⷭ҇та̀ ра́ди , всю̀ жи́знь свою̀ мч҃нчески сконча́лъ є҆сѝ , и҆ ѿ бѣсо́въ нападе́нїѧ мно́го претерпѣ́лъ є҆сѝ , и҆ си́хъ побѣди́въ . сегѡ̀ ра́ди молю́ тѧ ѻ҆́ч҃е , бꙋ́йство , ꙗ҆́рость и҆ небреже́нїе мл҃твами твои́ми ѿри́ни ѿ менѐ .

~Влⷣко хрⷭ҇тѐ бж҃е всеще́дрыи , и҆́миже ве́си сꙋдьба́ми да́ждь ми ненави́дѣти дѣѧ́ нїи лꙋка́вагѡ , ты́ бо є҆сѝ бг҃ъ на́шъ рекі́и , проси́те и҆ прїи́мете . да́ждь любо́вь ѿ всеѧ̀ дш҃и моеѧ̀ , мл҃твами прпⷣбнагѡ ѻ҆ц҃а паи́сїѧ , твори́ти во́лю твою̀ спаси́тельнꙋю .

=сла́ва . М=олю́тисѧ на мнѣ̀ грѣ́шнемъ долготерпѝ влⷣко , и҆ не посѣцы̀ менѐ ꙗ҆́кѡ непло́дное дре́во посѣче́нїемъ сме́ртным̾ во ѻ҆́гнь ѿсыла́ѧ , но плодо но́сна мѧ сотворѝ мл҃твами прпⷣбнагѡ ᲂу҆моле́нъ быва́ѧ , вре́мѧ покаѧ́нїѧ ми да́ждь , ꙗ҆́кѡ чл҃колю́бецъ .

=и҆ ны́нѣ , боⷢ҇ . С=трꙋѝ низ̾послѝ сле́зъ и҆ стена́нїѧ ѿ дш҃и , сотвори́ ми чи́стаѧ , внегда̀ припа́дати к̾ твоемꙋ̀ покро́вꙋ , ꙗ҆́кѡ да ѡ҆брѧ́щꙋ разрѣше́нїе грѣхо́въ мои́хъ , твое́ю моли́твою .

=пѣ́снь , ѳ҃ . і҆рмо́съ . П=рїи́мшаѧ ра́дость а҆́гг҃лѡмъ , и҆ ро́ждьшаѧ созда́телѧ свое гѡ̀ . дв҃о спасѝ тебѐ велича́ющыѧ .

~Ско́рыи помо́щникъ бы́лъ є҆сѝ прпⷣбне , є҆щѐ в̾ жи́зни се́й , и҆ногда̀ ᲂу҆ прпⷣбнагѡ ста́рца ᲂу҆ченикꙋ̀ в̾ преслꙋша́нїи ᲂу҆ме́р шꙋ , и҆ веде́нꙋ во а҆́дъ , ѻ҆́нъ же припа́да ше просѧ̀ , да ᲂу҆мо́лиши всеще́драгѡ ѡ҆ ᲂу҆ченицѐ є҆гѡ̀ , ты́ же ꙗ҆́кѡ ско́рыи послꙋ́шникъ и҆ любвѝ храни́тель , наде́ ждꙋ воз̾ложѝ ко всеще́дромꙋ бг҃ꙋ про стре́сѧ на мл҃твꙋ , и҆ то́й многомлⷭ҇тивъ и҆ во ѡ҆бѣ́техъ нело́жныи , во́лю къ боѧ́ щымсѧ є҆гѡ̀ сотворѝ , и҆ мл҃твꙋ твою̀ ᲂу҆слы́ша , и҆зведѐ дш҃ꙋ ѿ а҆́да . того̀ ра́ди и҆ а҆́зъ недосто́йныи припа́даѧ молю́ тѧ ѻ҆́ч҃е паи́сїе , мл҃твами твои́ми и҆зба́ви мѧ̀ мꙋ́ки и҆ ѻ҆гнѧ̀ негаси́магѡ .

~Бы́вша мѧ̀ бѣсо́м̾ сме́хъ , чл҃кѡмъ ᲂу҆ни чиже́нїе , пра́веднымъ рыда́нїе , а҆́гг҃лѡмъ пла́чь , ѻ҆скверне́нїе во́здꙋхꙋ и҆ землѝ и҆ вода́мъ . тѣ́ло ѻ҆калѧ́хъ и҆ ᲂу҆́мъ ѡ҆сквер ни́хъ , па́че сло́ва дѣѧ́ньми . а҆́зъ вра́гъ бг҃ꙋ бы́хъ . ᲂу҆вы̀ мнѣ̀ , согрѣши́хъ , мо ли́твами прпⷣбнагѡ паи́сїѧ прости́ мѧ .

=сла́ва . Ꙗ҆́=кѡ впады́и въ разбо́йники и҆ ᲂу҆ѧ́звенъ , та́кѡ и҆ а҆́зъ впадо́хъ ѿ мно́ гихъ грѣхо́въ и҆ ᲂу҆ѧ́звѣна мѝ є҆́сть дш҃ѧ . к̾комꙋ̀ прибѣ́гнꙋ пови́нныи а҆́зъ то́кмѡ къ тебѐ милосе́рдномꙋ дш҃а́мъ врачю̀ , прїимѝ молѣ́бника те́пла прпⷣбнагѡ паи́сїѧ , и҆ моли́твами є҆гѡ̀ и҆зле́й на мѧ̀ вели́кꙋю твою̀ млⷭ҇ть .

=и҆ ны́нѣ , боⷢ҇ . П=регрѣше́нїи моѝ ᲂу҆мно́ жишасѧ , преще́нїю и҆ сꙋдꙋ̀ досто́инъ чи́стаѧ , припа́даѧ зовꙋ́ ти , пре́жде конца̀ пода́ждь мѝ ѡ҆чище́нїе и҆ ᲂу҆ми ле́нїе , и҆ нра́вомъ и҆справле́нїе .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ прпⷣбнаго ѻ҆ц҃а на́шегѡ паи́сїѧ вели́каго , и҆

всѣ́хъ ст҃ы́хъ , поми́лꙋй и҆

спасѝ на́съ , ꙗ҆́кѡ бл҃гъ

и҆ чл҃колю́бецъ .

