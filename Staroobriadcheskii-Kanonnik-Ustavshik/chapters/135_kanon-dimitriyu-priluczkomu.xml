<document xmlns="http://www.ponomar.net/culiturgical">
<p>Т<red>ропа́рь прпⷣбномꙋ дими́трїю прилꙋ́цкомꙋ, во́логодскомꙋ чюдотво́рцꙋ. гла́съ, а҃.</red></p>

<p><red>С</red>вы́ше ѿ́ бг҃а прпⷣбне бл҃года́ть прїѧ́лъ є҆сѝ дх҃о́внꙋю, ѿ́ гдⷭ҇а бо позна́нъ бы́сть бл҃же́нне, тогѡ̀ ра́ди и҆ ты̀ дх҃омъ поз на́лъ є҆сѝ лꙋ́чшее є҆гѡ̀, бꙋ́дꙋщагѡ вѣ́ка пребыва́нїе, и҆ по́стнически и҆спыта́всѧ в̾свои́хъ ѻ҆би́телѣхъ, и҆ ны́нѣ со а҆́гг҃лы ликовствꙋ́ѧ, сп҃сꙋ всѣ́хъ за ны̀ моли́сѧ ст҃е дими́трїе, да всѝ вопїе́м̾, сла́ва да́в шемꙋ ти крѣ́пость, сла́ва вѣнча́вшемꙋ тѧ̀, сла́ва даю́щемꙋ тобо́ю всѣ́мъ и҆сцѣ ле́нїѧ <red>[два́жды].</red></p>

<p><red>сла́ва, и҆ ны́нѣ, боⷢ҇. Г</red>аврїи́лꙋ провѣща́в шꙋ ти дв҃о, є҆́же ра́дꙋисѧ. и҆ со́ гласомъ воплоща́шесѧ всѣ́хъ влⷣка, въ тебѣ̀ ст҃ѣ́мъ кїѡ́тѣ, ꙗ҆́коже речѐ пра́ведныи дв҃дъ. ꙗ҆ви́сѧ простра́ннѣйши небе́съ, поноси́вши зижди́телѧ своегѡ̀. сла́ва все́льшемꙋсѧ в̾ тѧ̀, сла́ва проше́дшемꙋ и҆з̾ тебѐ, сла́ва свободи́вшемꙋ на́съ ржⷭ҇тво́мъ  твои́мъ.</p>

<p>К<red>ано́нъ. гла́съ, в҃. пѣ́снь, а҃. і҆рмо́съ. В</red>о глꙋбинѣ̀ потопѝ дре́вле, фараѡни́т скаѧ всѧ̀ во́инства, преѡрꙋже́нꙋ си́лꙋ. вопло́щшеесѧ сло́во, преспѣ́ющыѧ грѣ хѝ потреби́ло є҆́сть, пресла́вныи гдⷭ҇ь, ꙗ҆́кѡ  просла́висѧ.</p>

<p><red>запѣ́въ: П</red>рпⷣбне ѻ҆́ч҃е дими́трїе, молѝ бг҃а  ѡ҆  на́съ <red>[покло́н̾].</red></p>

<p><red>Т</red>ебѣ̀ твоегѡ̀ бл҃же́нне ᲂу҆че́нїѧ, до́лгъ приносѧ́ще возда́нїѧ простира́емъ, вѣне́цъ похвала́ми плетꙋ́ще. ты́ же млⷭ҇тивъ ꙗ҆ви́сѧ пребога́те, твои́ми мольба́ми бл҃года́ть на́мъ пода́ждь дх҃о́внꙋю.</p>

<p><red>В</red>сегꙋби́телное стремле́нїе стрⷭ҇те́й, ѻ҆́ч҃е ᲂу҆вѧди́лъ є҆сѝ, слове́снымъ ѡ҆б̾ѧ́тъ бг҃омꙋ́дрїемъ. бл҃гопребы́тенъ бо бы́лъ є҆сѝ и҆ бл҃гогла́сенъ же и҆ смире́нъ, сло́вомъ премꙋ́дрости дими́трїе, и҆ ра́зꙋма вѣнча́нъ.</p>

<p><red>С</red>щ҃е́ннѡ ᲂу҆краси́лъ є҆сѝ себѐ ѻ҆́ч҃е ра́зꙋ момъ, и҆ дѣ́телнымъ видѣ́нїемъ бл҃го да́ти, бг҃огл҃иве дими́трїе. жела́ѧ вѣнца̀ сла́вы хрⷭ҇то́вы, и҆ свою̀ наде́ждꙋ и҆зрѧ́ днѡ пребл҃же́нне не погрѣши́лъ є҆сѝ.</p>

<p><red>сла́ва. Ц</red>ѣломꙋ́дрїе ᲂу҆держа́лъ є҆сѝ ꙗ҆́вѣ, кра́йнюю же кро́тость, и҆ высо́кое бг҃о но́се смире́нїе. и҆́миже воз̾выша́емь, трꙋдо́въ твои́хъ дѣ́йствомъ и҆ видѣ́ нїемъ ра́дꙋѧсѧ принесе́сѧ, вѣне́цъ неꙋ вѧда́емыи  прїе́мъ.</p>

<p><red>и҆ нн҃ѣ, боⷢ҇. Т</red>ва́рей ꙗ҆ви́ласѧ є҆сѝ чⷭ҇таѧ, всѣ́хъ ви́димыхъ и҆ неви́димыхъ превы́ шьши всенепоро́чнаѧ, зижди́телѧ бо родила̀ є҆сѝ, ꙗ҆́коже и҆зво́ли воплоти́ тисѧ во ᲂу҆тро́бѣ твое́й. є҆го́же со дерз нове́нїемъ молѝ, спастѝ пою́щыѧ тѧ̀.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, прпⷣбне ѻ҆́ч҃е дими́трїе, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ  хрⷭ҇та̀  бг҃а  на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. П</red>роцвѣла̀ є҆́сть пꙋсты́ нѧ ꙗ҆́кѡ кри́нъ гдⷭ҇и, ꙗ҆зы́чнаѧ непло дѧ́щаѧ цр҃кви прише́ствїемъ ти, ѡ҆ не́й же  ᲂу҆тверди́сѧ  моѐ  срⷣце.</p>

<p><red>П</red>росїѧ̀ в̾ житїѝ свое́мъ бг҃оно́се дими́т рїе, ꙗ҆́коже всесвѣ́тлое сл҃нце в̾ мі́рѣ. и҆ просвѣтѝ и҆́же к̾ тебѣ̀ вѣ́рою и҆ любо́вїю приходѧ́щыѧ, и҆ пою́щыѧ тѧ.</p>

<p><red>П</red>росвѣща́ютсѧ концы̀ ᲂу҆че́нїи твои́ми прпⷣбне, ꙗ҆́коже бо свѣти́лникъ просвѣ ти́лъ є҆сѝ бг҃оно́се цр҃квь хрⷭ҇то́вꙋ, ѡ҆ не́й же  ᲂу҆тверди́сѧ  моѐ  срⷣце.</p>

<p><red>сла́ва. Н</red>е порабоще́нꙋ соблю́лъ є҆сѝ дш҃ꙋ свою̀ страстьмѝ, и҆ сластьмѝ тѣле́сны ми, бг҃оно́се дими́трїе всече́стне. тѣ́м̾ же нн҃ѣ по достоѧ́нїю восхвалѧ́ем̾ тѧ.</p>

<p><red>и҆ ны́нѣ, боⷢ҇. С</red>каза̀ и҆ногда̀ сокрове́нное та́инство, ѻ҆трокови́це тебѣ̀ дре́вле гав рїи́лъ зовѧ́ше, ра́дꙋисѧ бж҃їѧ пола́то, въ ню́же всели́сѧ, всѧ̀ чл҃ки ѡ҆божѝ ꙗ҆́кѡ  милосе́рдъ.</p>

<p><red>сѣда́ленъ. гла́съ, г҃. И҆</red>справле́нїе житїѧ̀ твоегѡ̀ всѣ́мъ просвѣща́етъ стопы̀, дими́трїе ѻ҆́ч҃е, вои́стинꙋ вѣ́рою подо́бѧ щым̾тисѧ. тѣ́мже и҆́же любо́вїю блажа́ щихъ тѧ всегда̀, спаса́й мл҃твами сѝ ѿ всѧ́кїѧ тѣсноты̀, хрⷭ҇та̀ пребл҃га́го молѧ̀, прпⷣбне  бл҃же́нне  досточю́дне.</p>

<p><red>сла́ва, и҆ ны́нѣ, боⷢ҇. Ꙗ҆́</red>кѡ недѣ́ланенъ дв҃о вїногра́дъ, прекра́сныи гро́здъ воз расти́ла є҆сѝ, и҆сточа́ющъ на́мъ вїно̀ спаси́телное, всѣ́хъ веселѧ́ще дш҃ѧ и҆ тѣ леса̀. тѣ́мже винꙋ́ тѧ до́брымъ ᲂу҆бла жа́юще, прⷭ҇нѡ со а҆́гг҃лѡмъ вопїе́мъ ти, ра́дꙋисѧ  ѡ҆бра́дованнаѧ.</p>

<p><red>пѣ́снь, д҃. і҆рмоⷭ҇. П</red>рише́ствовавъ ѿ дв҃ы, ни хода́тай ни а҆́гг҃лъ, но ты̀ са́мъ гдⷭ҇и вопло́щьсѧ, и҆ спасѐ всего́ мѧ чл҃ка, тѣ́мъ вопїю́ ти, сла́ва си́лѣ твое́й.</p>

<p><red>Т</red>ы̀ дими́трїе и҆́нокꙋющымъ бы́сть вѣ не́цъ, не ка́менїемъ многоцѣ́ннымъ ᲂу҆кра́шенъ, но добродѣ́телїю ѡ҆бложе́н̾, ꙗ҆ви́лсѧ є҆сѝ бл҃же́нне, бг҃ора́дованное вои́стинꙋ ᲂу҆краше́нїе.</p>

<p><red>Б</red>жⷭ҇твенꙋю бг҃омꙋ́дре поче́лъ є҆сѝ премꙋ́д рость тѣ́мже дарова́нїи тѧ̀ сїѧ̀ ѡ҆дарѝ, сла́вꙋ  вѣ́чнꙋю  тебѣ̀  хода́тайствова вшꙋ,  ѻ҆́ч҃е  дими́трїе  всече́стне.</p>

<p><red>сла́ва. С</red>вѣ́тлостїю нра́въ твои́хъ, и҆ ѻ҆́б разы бл҃гости прпⷣбне дими́трїе, подо́ бнѣ по́жилъ є҆сѝ. тѣ́мже пристꙋ́пенъ ты̀ всѣ́мъ бы́сть, всебл҃же́нне и҆ пре чю́дне.</p>

<p><red>и҆ ны́нѣ, боⷢ҇. О</red>у҆мерщве́нїе плодо́мъ ми є҆́вва принесѐ, ты́ же жи́знь ро́ждьши соста́внꙋю пречⷭ҇таѧ, а҆́бїе и҆спра́вила є҆сѝ, тѣ́мже зовꙋ́ ти, сла́ва си́лѣ твое́й.</p>

<p><red>пѣ́снь, є҃. і҆рмо́съ. Х</red>ода́тай бг҃ꙋ и҆ чл҃кѡмъ бы́сть хрⷭ҇тѐ бж҃е, тобо́ю бо влⷣко к̾ свѣтонача́лникꙋ ѻ҆ц҃ꙋ́ ти, ѿ́ но щи невѣ́дѣнїѧ приведе́нїе ѡ҆брѣто́хом̾.</p>

<p><red>С</red>тремле́нїе стрⷭ҇те́й без̾стра́стїемъ ᲂу҆дер жа́лъ є҆сѝ, бг҃оно́се дими́трїе. видѣ́нїи и҆ дѣѧ́нїи, просвѣти́лъ є҆сѝ ѻ҆́ч҃е дш҃е́вное ᲂу҆строе́нїе.</p>

<p><red>О</red>у҆мо́мъ чⷭ҇тымъ и҆ писа́нїи дх҃о́вными бесѣ́довалъ є҆сѝ, бг҃огл҃иве дими́трїе. и҆ видѣ́нїѧ и҆ дѣѧ́нїѧ со́бравъ бога́тьство ѻ҆́ч҃е  прпⷣбне.</p>

<p><red>сла́ва. П</red>ремꙋ́дрости глꙋбинꙋ̀ и҆спыта́въ дими́трїе, дости́глъ є҆сѝ ѡ҆брѣстѝ є҆ли́ кѡ бл҃гопотре́бнѡ. и҆ би́серъ многоцѣ́н ныи, болѣ́зньми стѧжа́лъ є҆сѝ пребла же́нне  ра́зꙋма.</p>

<p><red>и҆ ны́нѣ, боⷢ҇. С</red>ѐ во́ чревѣ бцⷣе пречⷭ҇таѧ, хрⷭ҇та̀ бг҃а па́че сло́ва и҆мѣ́ла є҆сѝ, ꙗ҆́коже и҆са́їѧ провозгласѝ.  вы́ше є҆стества̀, сегѡ̀  бг҃ороди́телнице  родила̀  є҆сѝ.</p>

<p><red>пѣ́снь, ѕ҃. і҆рмо́съ. В</red>ъ бе́зднѣ грѣхо́в нѣй ѡ҆держи́мъ, неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ, ѿ тлѝ бж҃е мѧ  воз̾ведѝ.</p>

<p><red>В</red>селе́ннѣй свѣти́ло пресвѣ́тлое, ѻ҆́ч҃е ꙗ҆ви́лсѧ є҆сѝ дими́трїе. слове́съ свѣ́тло стїю просвѣща́ѧ, и҆́же вѣ́рою и҆ любо́вїю къ  тебѣ̀  притека́ющыѧ.</p>

<p><red>Б</red>л҃же́нное житїѐ проше́лъ є҆сѝ, назда́в̾ ᲂу҆́бѡ чю́вства, внѣ̀ бы́сть мїрска́гѡ мѧте́жа, и҆ бг҃ови прибли́жилсѧ є҆сѝ дими́трїе.</p>

<p><red>сла́ва. Ꙗ҆́</red>кѡ до́бръ, ꙗ҆́кѡ красе́нъ вѣ не́цъ, и҆́мже ны́нѣ вѣнча́сѧ премꙋ́дре дими́трїе, добродѣ́телми вѣнча́емъ. и҆ над̾ страстьмѝ црⷭ҇твовавъ преи҆зрѧ́дне.</p>

<p><red>и҆ нн҃ѣ, боⷢ҇. В</red>ы́ше є҆стества̀ родила̀ є҆сѝ дв҃ою, и҆ вѣ́чнꙋеши дв҃ою. ꙗ҆́вльши и҆́сти ннагѡ бжⷭ҇тва̀, сн҃а и҆ бг҃а твоегѡ̀ ѻ҆́бразы.</p>

<p><red>конда́къ. гла́съ, и҃. Ѿ</red> ю҆́ности прпⷣбне крⷭ҇тъ сво́й взе́мъ, хрⷭ҇то́ви послѣ́довалъ є҆сѝ. въ моли́твахъ и҆ поще́нїихъ, во бдѣ́нїихъ же и҆ ѕлострада́нїихъ, пло́ть свою̀ и҆знꙋрѧ́ѧ. тѣ́мже и҆ всеви́дѧщее ѻ҆́ко твоѝ трꙋды̀ ви́дѣвъ, чюдесы́ тѧ прославлѧ́етъ. и҆ всѣ́хъ зва́ти тебѣ̀ наꙋча́етъ, ра́дꙋисѧ прпⷣбне ѻ҆́ч҃е дими́т рїе,  по́стникѡмъ  ᲂу҆добре́нїе.</p>

<p><red>и҆́коⷭ҇. Б</red>жⷭ҇твеными добродѣ́телми твои́ ми себѐ мꙋ́дре ᲂу҆краси́лъ є҆сѝ, сп҃сꙋ хрⷭ҇тꙋ̀ жили́ще содѣ́ла ѻ҆́ч҃е мꙋ́жественѣ. ꙗ҆́ко же зла́то и҆скꙋси́сѧ вѣ́рою къ бг҃ꙋ, и҆ наде́жею и҆ любо́вїю ѻ҆бѣ́ты полага́ѧ. воз̾держа́нїемъ пости́всѧ ꙗ҆́кѡ беспло́ тенъ, въ цѣломꙋ́дрїи и҆ во смире́нїи вознесе́сѧ. тѣ́мже и҆ мы̀ моли́твами твои́ми просвѣ́щьшесѧ, прпⷣбне дими́т рїе вопїе́мъ ти: ра́дꙋисѧ ꙗ҆́кѡ и҆́з̾млада бг҃ꙋ послꙋжи́лъ є҆сѝ, ра́дꙋисѧ притека́ю щымъ къ тебѣ̀, спасе́нїю хода́тай. ра́дꙋ исѧ хрⷭ҇тои҆мени́тымъ лю́демъ похвала̀ и҆ ᲂу҆тверже́нїе. ра́дꙋисѧ ꙗ҆́кѡ твои́ми мл҃твами сопроти́внїи побѣжда́ютсѧ. ра́дꙋисѧ ꙗ҆́кѡ всѣ́мъ просѧ́щымъ дае́ши да́ръ, ѿ́ гдⷭ҇а дарова́нныи ти и҆сцѣле́ нїемъ. ра́дꙋисѧ ꙗ҆́кѡ и҆ чюдесы́ тѧ бг҃ъ прославлѧ́етъ, и҆ всѣ́хъ зва́ти тебѣ̀ наꙋча́етъ. ра́дꙋисѧ прпⷣбне ѻ҆́ч҃е дими́т рїе,  по́стникѡмъ  ᲂу҆добре́нїе.</p>

<p><red>пѣ́снь, з҃. і҆рмо́с̾. Б</red>г҃опроти́вно велѣ́нїе без̾зако́ннꙋюща мꙋчи́телѧ, высо́къ пла́мень воз̾несло̀ є҆́сть, хрⷭ҇то́съ же про сте́ръ бг҃очести́вымъ дѣ́темъ, хла́дъ дх҃о́вныи, сы́и бл҃гослове́нъ и҆ препросла́ вленъ.</p>

<p><red>Б</red>л҃гоꙋха́ютъ прпⷣбне твои́хъ ᲂу҆че́нїи сло веса̀, бл҃года́тїю дх҃а сїѧ́юще. бжⷭ҇тво́ бо є҆ди́но чтꙋ́щи въ тре́хъ ли́цѣхъ, сло́ва же воплоще́нїе пою́щи, бл҃гоꙋха́еши на́съ  пребога́те.</p>

<p><red>О</red>у҆ма̀ чистото́ю и҆ по́мысла, бг҃оразꙋ́ мїѧ свѣ́тлостїю житїѐ преше́лъ є҆сѝ. чистото́ю же тѣлесѐ, и҆ дв҃ьства сїѧ́ нїемъ, и҆зрѧ́днѡ воз̾ложе́нїе ꙗ҆́вльсѧ, всеви́дцꙋ  и҆  вседержи́телю.</p>

<p><red>сла́ва. С</red>ло́во твоѐ со́лїю растворено̀, и҆ житїѐ твоѐ бл҃года́тїю пребл҃же́нне сїѧ́ѧ ꙗ҆ви́сѧ пречю́дне. тѣ́мже въ вы́шнїѧ ѻ҆би́тели ра́дꙋѧсѧ в̾сели́лсѧ є҆сѝ, хрⷭ҇то́ви со дерзнове́нїемъ  ны́нѣ  пред̾стоѧ̀.</p>

<p><red>и҆ нн҃ѣ, боⷢ҇. О</red>у҆правлѧ́ющи пречⷭ҇таѧ моѐ житїѐ, к̾ твоемꙋ̀ всети́хомꙋ приста́ нищꙋ напра́ви, бг҃а ро́ждьши бл҃ги́мъ и҆сто́чника, всѣ́мъ подаю́ща вѣ́рнымъ нетлѣ́нїѧ  бл҃года́ти.</p>

<p><red>пѣ́снь, и҃. і҆рмо́с̾. П</red>е́щь ѻ҆́гненна и҆ногда̀ въ вавѷлѡ́нѣ, дѣ́йство раздѣлѧ́ше, бж҃їимъ велѣ́нїемъ халдѣ́и ѡ҆палѧ́ющи, вѣ́рныѧ же прохлажда́ющи пою́ща, бла гослови́те всѧ̀ дѣ́ла гдⷭ҇нѧ гдⷭ҇а.</p>

<p><red>В</red>ѣне́цъ бл҃голѣ́пенъ, хрⷭ҇то́съ живода́ вецъ на ве́рхъ тво́й положѝ, тезои҆ме ни́те дими́трїе. и҆́бо дѣѧ́ньми просїѧ́лъ є҆сѝ, и҆ видѣ́нїи ꙗ҆ви́лсѧ є҆сѝ, зовы́и, бл҃гослови́те  всѧ̀  дѣ́ла  гдⷭ҇нѧ  гдⷭ҇а.</p>

<p><red>В</red>сѐ проше́дъ чю́вство пребл҃же́нне, ᲂу҆мꙋ̀ пе́рвомꙋ прибли́жилсѧ є҆сѝ дꙋшѝ своеѧ̀ чистото́ю, житїѧ́ же свѣ́тлостїю. вѣн цено́сче дими́трїе, зовы́и, бл҃гослови́те всѧ̀  дѣ́ла  гдⷭ҇нѧ  гдⷭ҇а.</p>

<p><red>сла́ва. Ж</red>ела́нїемъ ѕѣ́лнымъ пребл҃же́н не, и҆зслѣ́дилъ є҆сѝ бг҃оно́снагѡ се́ргїѧ вели́кагѡ житїѐ бжⷭ҇твеное. жи́зни свѣ́тлостїю поревнова̀ прехва́лне, бы́въ ᲂу҆́бѡ и҆ собесѣ́дникъ сегѡ̀ и҆зрѧ́денъ вои́стинꙋ.</p>

<p><red>и҆ ны́нѣ, боⷢ҇. О</red>у҆́мъ без̾стра́стенъ, во ᲂу҆тро́бѣ твое́й соединѧ́етсѧ, чл҃ческомꙋ ᲂу҆мꙋ̀ пречⷭ҇таѧ. пло́ти же дебельство́мъ под̾ лѣ́томъ бы́въ, лѣ́тъ превы́шшїи. тѣ́мъ тѧ̀ бцⷣе вѣ́рою и҆ любо́вїю сла́вим̾.</p>

<p><red>пѣ́снь, ѳ҃. і҆рмо́съ. Б</red>ез̾нача́льна роди́те лѧ сн҃ъ бг҃ъ и҆ гдⷭ҇ь, вопло́щьсѧ ѿ дв҃цы на́мъ ꙗ҆ви́сѧ, ѡ҆мраче́нныѧ просвѣти́ ти, и҆ собра́ти расточе́нныѧ. тѣ́мъ все хва́льнꙋю  бцⷣꙋ  велича́емъ.</p>

<p><red>П</red>речестны́и дими́трїе, ны́нѣ чи́стѡ ᲂу҆слажда́ѧсѧ, и҆ пи́щꙋ прїе́млѧ па́че ᲂу҆́мныѧ, и҆дѣ́же собо́ри ст҃ы́хъ ѻ҆́крⷭ҇тъ гдⷭ҇а ликꙋ́ютъ бл҃же́нне. и҆́же тѧ̀ ны́нѣ чтꙋ́щыѧ, хода́тайствꙋѧ к̾ себѣ̀ привле цы̀.</p>

<p><red>П</red>ре́йде ра́дꙋѧсѧ жела́нїемъ к̾ ра́еви, къ є҆ди́номꙋ вои́стинꙋ бл҃же́нствꙋ, к̾ пре бо́льшей добро́тѣ, и҆ к̾ жи́зни вои́сти нꙋ нестарѣ́ющейсѧ, и҆ свѣ́тꙋ невече́рне мꙋ,  бг҃оно́се  ѻ҆́ч҃е  дими́трїе.</p>

<p><red>сла́ва. Ꙗ҆́</red>кѡ со́лнце просїѧ́лъ є҆сѝ, во и҆́ноческихъ собо́рѣхъ, ѿ млады́хъ ног те́й ѡ҆сщ҃е́нъ бы́лъ є҆сѝ. ꙗ҆́коже зарю̀ и҆спꙋща́ѧ добродѣ́тели своегѡ̀ житїѧ̀, пресла́дкїи дими́трїе, бг҃оно́сне ѻ҆́ч҃е прпⷣбне.</p>

<p><red>и҆ ны́нѣ, боⷢ҇. Р</red>азꙋмѣ́вше и҆здале́ча про зорли́выма ѻ҆чи́ма проро́цы, тѧ̀ ꙗ҆́вѣ провоз̾вѣсти́ша, хотѧ́щꙋю мт҃рь бы́ти вседѣ́телю влⷣцѣ всѣ́хъ. тѣ́мъ тѧ все пѣ́таѧ  бцⷣꙋ  и҆сповѣ́даемъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ прпⷣбнагѡ ѻ҆ц҃а на́шегѡ дими́трїѧ, во́логодскагѡ чюдотво́рца и҆гꙋ́мена, и҆́же на прилꙋ́цѣ, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ  бл҃гъ  и҆  чл҃колю́бецъ.</p>

</document>