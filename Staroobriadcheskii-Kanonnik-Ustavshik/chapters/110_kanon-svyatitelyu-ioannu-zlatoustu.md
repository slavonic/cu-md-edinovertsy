Т=ропа́рь , і҆ѡа́ннꙋ златоꙋ́стꙋ . гла́съ , и҃ .=

=Ѿ= ᲂу҆́стъ твои́хъ ꙗ҆́коже свѣтолꙋ́чнаѧ зарѧ̀ восїѧ̀ , бг҃омъ да́ннаѧ тѝ бл҃го да́ть , вселе́ннꙋю просвѣща́ѧ . несребролю́ бно сокро́вище ми́рови положѝ , но высотꙋ̀ на́мъ смиреномꙋ́дрїѧ показа̀ , и҆ свои́ми словесы̀ наказꙋ́ѧ , ѻ҆́ч҃е і҆ѡа́нне ѕлатоꙋ́сте , молѝ сло́ва хрⷭ҇та̀ бг҃а спа сти́сѧ дш҃а́мъ на́шимъ =[два́жды].=

=сла́ва , и҆ ны́нѣ , боⷢ҇ . И҆́=же на́съ ра́ди рож де́исѧ ѿ дв҃ы , и҆ распѧ́тїе претерпѣ́въ бл҃гі́и , и҆спрове́ргїи сме́ртїю сме́рть , и҆ воскрⷭ҇нїе ꙗ҆́вль ꙗ҆́кѡ бг҃ъ , непре́зри и҆́хже созда̀ рꙋко́ю свое́ю , ꙗ҆вѝ чл҃колю́бїе своѐ млⷭ҇тиве , прїимѝ ро́ждьшꙋю тѧ бцⷣꙋ молѧ́щꙋюсѧ за ны̀ , и҆ спасѝ сп҃се на́шъ лю́ди согрѣ́шшыѧ .

К=ано́нъ . гла́съ , и҃ . пѣ́снь , а҃ . і҆рмо́съ . В=о ѡ҆рꙋже́на фараѡ́на погрꙋзѝ , чюдотво рѧ́й дре́вле , мѡѷсе́йскїи же́ѕлъ крⷭ҇тоѡ҆б ра́знѡ проразѝ , и҆ раздѣлѝ мо́ре , і҆и҃лѧ же бѣжа́ща , пѣ́ша ходѧ́ща спасѐ , пѣ́снь бг҃ови воз̾сыла́юща .

=запѣ́въ : С=т҃лю хрⷭ҇то́въ і҆ѡа́нне златоꙋ́ сте , молѝ бг҃а ѡ҆ на́съ =[покло́н̾].=

~Покаѧ́нїѧ бы́въ те́плыи проповѣ́дник̾ златоꙋ́сте , пока́ѧтисѧ ѻ҆́ч҃е бг҃ови за мѧ̀ моли́сѧ , ѿ всегѡ̀ срⷣца моегѡ̀ , и҆ дре́внихъ прегрѣше́нїи и҆сцѣли́ти ѡ҆стрꙋ пле́нїѧ , твои́мъ милосе́рдїемъ ᲂу҆молѝ .

~Всѧ̀ зарѝ ст҃а́го дх҃а ѻ҆́ч҃е прїи́мъ , всесвѣ́ телъ ꙗ҆ви́сѧ сто́лпъ , пред̾ходѧ̀ цр҃кви прпⷣбне . свѣ́телъ же ѻ҆́блак̾ всебл҃же́нне ѡ҆сѣнѧ́ющь правосла́вныхъ со́нмища .

=сла́ва . Х=рⷭ҇то́мъ поста́вленъ ᲂу҆чи́тель бжⷭ҇твена повелѣ́нїѧ , златоѡ҆бра́зным̾ ꙗ҆зы́комъ во́лею бг҃омꙋ́дрою , бога́тнѡ ты̀ и҆сточа́ѧ бж҃їѧ рѣ́ки во́дъ и҆спо́л нены дх҃о́вныхъ , ꙗ҆ви́сѧ бг҃огла́се зла тоꙋ́сте .

=и҆ ны́нѣ , боⷢ҇ . П=рекра́шено разли́чїемъ бл҃года́ти бг҃ора́дованнаѧ . ѻ҆́ч҃ее сло́во воплоще́но бы́вше млрⷭ҇дїемъ мно́гимъ па́че ᲂу҆ма̀ и҆ словесѐ , блгⷭ҇ве́наѧ породила̀ є҆сѝ , пребы́вши дв҃ою нескве́рнаѧ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃лю хрⷭ҇то́въ і҆ѡа́нне златоꙋ́сте , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . О=у҆тверже́и нб҃са̀ в̾ на ча́тцѣ ра́зꙋмомъ , и҆ зе́млю на вода́хъ ѡ҆снова́выи , на ка́мени мѧ хрⷭ҇тѐ цр҃ко́в нѣмъ ᲂу҆твердѝ , ꙗ҆́кѡ нѣ́сть ст҃а , па́че тебѐ чл҃колю́бче .

~Оу҆́мъ тво́й хрⷭ҇то́мъ ѡ҆бога́щьсѧ , твои́мъ чⷭ҇тымъ житїе́мъ чл҃кѡмъ спа се́нїѧ бы́сть , поспѣ́шенъ повѣсти́тель , содѣ́йственъ златоꙋ́сте , ᲂу҆чи́тельства и҆сточа́ѧ спасе́наѧ бг҃одх҃нове́нне .

=Ѿ= невеще́ственыхъ сокро́вищь дх҃а ты̀ ѡ҆бога́щьсѧ . ѿ и҆сто́чникъ спасе́ныхъ поче́рплъ є҆сѝ , приснотекꙋ́щїи и҆сто́ч никъ ᲂу҆че́ней , и҆ напоѝ цр҃ко́вное все прпⷣбне ѻ҆́ч҃е лицѐ .

=сла́ва . Ѡ҆=лѧденѣ́вшыѧ дш҃е́вныѧ ѻ҆́ч҃е бразды̀ , премꙋ́дрымъ дѣ́ланїемъ слове́с̾ ѡ҆чи́стилъ є҆сѝ мꙋ́дрѡ . и҆ плодоно́сны ꙗ҆ви́лъ є҆сѝ , нбⷭ҇ными тꙋ́чами сїѧ̀ на поѧ́ѧ бг҃опрїѧ́тне .

=и҆ ны́нѣ , боⷢ҇ . П=оро́ка в̾ тебѣ̀ и҆ скве́рны нѣ́сть ѿ ню́дъ дв҃це , ѻ҆би́тель же па́че ꙗ҆ви́сѧ нбⷭ҇ныхъ бл҃гъ . в̾тѧ́бо всели́сѧ до бродѣ́тели всѧ̀ ст҃ы́нѧ всенепоро́чнаѧ .

=сѣда́ленъ . гла́съ , и҃ . Н=еи҆зрече́нныѧ пре мꙋ́дрости бг҃ови́дно поче́рпъ бога́тство та́йное . всѣ́мъ сниска́лъ є҆сѝ право сла́вныѧ во́ды . вѣ́рныхъ ᲂу҆́бо веселѧ́ща срⷣца̀ прпⷣбне , невѣ́рныхъ же повелѣ́нїѧ досто́йнѡ погрꙋжа́юща . тѣ́мъ по достоѧ́нїю возда́нїѧ твои́хъ болѣ́зней прїѧ́тъ прⷭ҇нопа́мѧтне , трⷪ҇це побо́рниче і҆ѡа́нне златоꙋ́сте , молѝ хрⷭ҇та̀ бг҃а , грѣ хо́въ ѡ҆ставле́нїе дарова́ти , пра́зднꙋю щымъ любо́вїю ст҃ꙋ́ю па́мѧть твою̀ .

=сла́ва . И҆́=же свы́ше премꙋ́дрости навы́к̾ , и҆ бл҃года́ти слове́съ ѿ́ бг҃а , всѣ́мъ восїѧ́лъ є҆сѝ ꙗ҆́кѡ зла́то в̾ горни́лѣ . и҆ ст҃ꙋ́ю трⷪ҇цꙋ є҆ди́ницꙋ проповѣ́далъ є҆сѝ . сребролю́бнꙋю ле́сть ᲂу҆стрѣли́въ словесы̀ свои́ми . тѣ́мже и҆ ре́вностїю цр҃цꙋ ѡ҆бличи́лъ є҆сѝ . а҆́рїево посрами́лъ є҆сѝ и҆ноплеме́нное ᲂу҆че́нїе і҆ѡа́нне златоꙋ́с те . молѝ хрⷭ҇та̀ бг҃а , грѣхо́въ ѡ҆ставле́нїе дарова́ти , чтꙋ́щымъ любо́вїю ст҃ꙋ́ю па́мѧть твою̀ .

=и҆ ны́нѣ , боⷢ҇ . Ꙗ҆́=кѡ всенепоро́чнаѧ невѣ́ ста творцꙋ̀ . ꙗ҆́кѡ неи҆скꙋсомꙋ́жнаѧ мт҃и и҆зба́вителѧ , ꙗ҆́кѡ прїѧ́телище сꙋ́щи ᲂу҆тѣ́шителѧ препѣ́таѧ , без̾зако́нїю мѧ сꙋ́ща скве́рно жили́ще , и҆ бѣсо́мъ и҆гра́лище в̾ ра́зꙋмѣ бы́вша , потщи́сѧ и҆ си́хъ ѕлодѣ́йствїѧ мѧ и҆зба́вити . свѣ́ тло жили́ще добродѣ́тельми содѣ́ла вши . свѣтопрїе́мнице нетлѣ́ннаѧ , раз̾ женѝ ѻ҆́блакъ страсте́й . и҆ вы́шнѧгѡ наслѣ́дїѧ сподо́би , и҆ свѣ́тꙋ невече́р немꙋ мл҃твами сѝ .

=пѣ́снь , д҃ . і҆рмо́съ . Т=ы́ ми хрⷭ҇тѐ гдⷭ҇ь , ты́ же и҆ си́ла ми , ты́ ми бг҃ъ , ты́ ми ра́дованїе , не ѡ҆ста́вль нѣ́дра ѻ҆́ч҃а , но ми́лостїю сѝ на́шꙋ нищетꙋ̀ посѣти́въ , тѣ́мъ с̾ проро́комъ а҆вва́кꙋмомъ зовꙋ̀ , си́лѣ твое́й сла́ва чл҃колю́бче .

~Дрꙋга́гѡ на́мъ а҆пⷭ҇лѡмъ є҆диноѡ҆бра́зна , и҆́же промышлѧ́ѧ всѣ́хъ промы́сленикъ , ꙗ҆́кѡ бл҃гъ дадѐ хрⷭ҇то́съ , тѧ̀ нбⷭ҇нагѡ тайноꙋчи́телѧ , и҆ проповѣ́дника , и҆ бжⷭ҇твенагѡ проро́ка вы́шнихъ і҆ѡа́нне всебл҃же́нне златоꙋ́сте .

~Златоза́рна и҆ златослове́сна златоꙋ́с тагѡ і҆ѡа́нна , всепозлати́вшаго злато ви́дными сїѧ́нїи ᲂу҆че́нїѧ , и҆ ми́ръ ꙗ҆зы́ кѡмъ просвѣти́вша . зла́та свѣтлѣ́й шꙋ и҆ свѣ́та по́лнѣйшꙋ , и҆сточа́юща бл҃года́ть бжⷭ҇твенꙋю .

~Ве́сь бы́сть бж҃їе жили́ще , ве́сь ꙗ҆ви́сѧ а҆рга́нъ дх҃о́вныи , воз̾глаша́ющь всѧ́кꙋ добродѣ́тель , бг҃одх҃нове́нныхъ пѣ́нїи спасе́наѧ сказа́нїѧ . и҆ добро́тꙋ ꙗ҆влѧ́ѧ нбⷭ҇нагѡ црⷭ҇твїѧ , і҆ѡа́нне всебл҃же́нне златоꙋ́сте .

=сла́ва . Т=ы̀ бж҃їе млрⷭ҇дїе распрострѐ , пока ѧ́нїѧ ѻ҆́бразы и҆злага́ѧ . и҆ ѕлы́хъ ѿбѣ жа́нїѧ и҆зѧ́щнѡ поꙋча́ѧ пребл҃же́нне и҆ всеконе́чнѣ . и҆ дѣ́лъ и҆зрѧ́дныхъ поꙋче́ нїе и҆сточа́ѧ всече́стне ѻ҆́ч҃е златоꙋ́сте .

=и҆ нн҃ѣ , боⷢ҇ . С=ъ бг҃омъ застꙋ́пницꙋ тѧ̀ стѧжа́хомъ . ты́ бо бж҃їѧ мт҃и бы́сть творца̀ и҆ содѣ́телѧ , и҆ на́ше воѡ҆браже́ нїе прїе́мша всенепоро́чнаѧ . и҆ сїѐ спа́с ша ѿ тлѝ и҆ сме́рти , и҆ сла́вою бжⷭ҇тве ною просла́вльшаго .

=пѣ́снь , є҃ . і҆рмо́съ . В=скꙋ́ю мѧ ѿри́нꙋ , ѿ лица̀ твоегѡ̀ свѣ́те незаходѧ́и , покры́ ла мѧ є҆́сть чюжа́ѧ тма̀ ѻ҆каѧ́ннагѡ . но ѡ҆брати́ мѧ и҆ к̾ свѣ́тꙋ заповѣде́й ти пꙋтѝ моѧ̀ напра́ви молю́тисѧ .

~Цр҃ко́внагѡ свѣти́лника вси́ тѧ свѣ́мы свѣтови́дна , и҆ дш҃а́мъ спасе́нїе . и҆схита́ ющаго си́хъ и҆з̾ горта́нѧ смертоно́сна , и҆ къ животꙋ̀ наставлѧ́юща вѣ́чнꙋющꙋ , ѻ҆́ч҃е присносло́выи .

~Рꙋши́ши ѡ҆полче́нїѧ є҆рети́чествꙋющих̾ требл҃же́нне , ѡ҆гради́всѧ бл҃гоче́стїѧ ѻ҆рꙋ́ жїемъ , и҆ мꙋ́жествомъ дш҃е́внымъ сщ҃е́нне . собира́еши же ра́дꙋѧсѧ пре свѣ́тлѡ правосла́вныхъ ли́ки сою́зомъ дх҃о́внымъ .

=сла́ва . И҆=спо́лнь ꙗ҆́кѡ ча́шꙋ бжⷭ҇твеныхъ а҆рама́тъ , лани́тѣ твоѝ вселе́ннꙋю , разꙋ́мными бл҃гоꙋха́нїи веселѧ́тъ . ᲂу҆́мнагѡ ми́ра пома́занїемъ , и҆ добро́ тою слове́съ твои́хъ премꙋ́дре .

=и҆ ны́нѣ , боⷢ҇ . Ꙗ҆́=кѡ бг҃а заче́ншꙋ со дѣ́телѧ же и҆ творца̀ и҆ гдⷭ҇а , ро́ди всѝ чл҃честїи чи́стаѧ ᲂу҆блажа́ютъ , и҆ беспло́ тныхъ разꙋ́мнаѧ чинонача́лїѧ , ꙗ҆́кѡ мт҃рь бж҃їю тѧ сла́вѧще .

=пѣ́снь , ѕ҃ . і҆рмо́с̾ . Ѡ҆=чи́сти мѧ сп҃се , мно́ га бо без̾зако́нїѧ моѧ̀ , и҆ и҆з̾ глꙋбины̀ ѕѡ́лъ воз̾веди́ мѧ молю́сѧ , к̾ тебѣ́ бо воз̾ва́хъ и҆ ᲂу҆слы́ша мѧ , бж҃е спасе́нїѧ моегѡ̀ .

~Премꙋ́дростїю дх҃о́вною ми́ра всегѡ̀ ѡ҆бо гати́лъ є҆сѝ , слове́сныи пода́тель бы́въ бога́тыи . бога́та бо свы́ше ст҃лю бл҃го да́ть и҆злїѧ́сѧ во ᲂу҆стна́хъ твои́хъ .

~Во всю̀ зе́млю ꙗ҆́кѡ мо́лнїѧ и҆зы́де вѣща́нїе твоѐ . и҆ си́ла же твои́хъ гл҃ъ златоꙋ́сте , ꙗ҆́кѡ трꙋба̀ велегла́снаѧ все ле́нныѧ всѧ̀ ѡ҆гласѝ концы̀ .

=сла́ва . С=вы́ше во и҆стка́ннꙋю ри́зꙋ ѡ҆дѣ́ѧвсѧ пребл҃же́нне добродѣ́телей , и҆ слове́съ красото́ю ѡ҆бложи́всѧ . и҆́стины ꙗ҆ви́сѧ сла́вное ᲂу҆тверже́нїе .

=и҆ ны́нѣ , боⷢ҇ . В=седержи́телною си́лою носѧ́и всѧ́ческаѧ , въ немощнꙋ́ю пло́ть и҆з̾ тебѐ ѡ҆дѣ́ѧвсѧ дв҃о пренепоро́чнаѧ , на бл҃годѣѧ́нїе чл҃кѡмъ , чл҃колю́бецъ .

=конда́къ . гла́съ , ѕ҃ . С=ъ нб҃съ прїе́мъ бжⷭ҇твенꙋю бл҃года́ть , и҆ свои́ми ᲂу҆стна́ ми всѣ́хъ наꙋча́ѧ , покланѧ́тисѧ въ трⷪ҇цѣ є҆ди́номꙋ бг҃ꙋ , і҆ѡа́нне златоꙋ́сте всебл҃же́нне прпⷣбне . досто́йнѡ хва́лимъ тѧ , є҆си́ бо наста́вникъ , ꙗ҆́кѡ бжⷭ҇тве наѧ ꙗ҆влѧ́ѧ .

=и҆́косъ . В=сѣ́хъ творцꙋ̀ преклонѧ́ю колѣ́ ни , превѣ́чномꙋ сло́вꙋ рꙋ́цѣ воз̾дѣва́ю , сло́ва просѧ̀ бл҃года́ть , да воспою̀ прпⷣбнагѡ , є҆го́ же са́мъ просла́ви . рече́ бо про́рокꙋ живы́и во́ вѣки , сла́вѧщыѧ мѧ вѣ́рою , просла́влю . и҆́же ᲂу҆́бѡ въ дре́внихъ самꙋ́ила вознесы́и , просла́ви и҆ ны́нѣ ст҃лѧ . тала́нтъ бо є҆го́же прїѧ́т̾ , до́брѣ кꙋ́плю сотво́рь цр҃е́ви принесѐ . тѣ́мже и҆ превознесѐ є҆гѡ̀ пребога́тыи . сегѡ̀ бл҃года́ть прошꙋ̀ недосто́йныи те́плѣ , сло́во прїѧ́ти ми . да возмогꙋ̀ бл҃гоче́стнѡ воспѣ́ти и҆ а҆́зъ . конце́мъ бо то́й є҆́сть наста́вникъ , ꙗ҆́кѡ бжⷭ҇тве наѧ ꙗ҆влѧ́ѧ .

=пѣ́снь , з҃ . і҆рмо́съ . Б=ж҃їѧ схожде́нїѧ ѻ҆́гнь ᲂу҆стыде́сѧ в̾ вавилѡ́нѣ дре́вле , сегѡ̀ ра́ди ѻ҆́троцы в̾ пещѝ ра́дованною ного́ю , ꙗ҆́кѡ во́ свѣтѣ ликова́хꙋ пою́ ще , бл҃гослове́нъ бг҃ъ ѻ҆ц҃ъ на́шихъ .

~Бл҃гости бе́зднꙋ и҆ бл҃гоꙋтро́бїѧ навы́къ бж҃їѧ . порꙋчи́тель ꙗ҆ви́сѧ спасе́нїю ка́ю щымсѧ те́плѣ , и҆ вседꙋ́шнѡ гдⷭ҇ви зовꙋ́ щымъ , бл҃гослове́нъ бг҃ъ ѻ҆ц҃ъ на́шихъ .

~Вчинѧ́еши златоꙋ́сте ᲂу҆че́нїи твои́ми всѐ помышле́нїе , и҆ дш҃е́вныѧ ᲂу҆врачꙋ́е ши не́мощи ꙗ҆́кѡ милосе́рдъ , и҆ бл҃готе кꙋ́щымъ спое́ши веселѧ́сѧ , бл҃гослове́нъ бг҃ъ ѻ҆ц҃ъ на́шихъ .

=сла́ва . В=ознесе́сѧ бы́въ и҆збра́н̾ прпⷣбенъ неѕло́бивъ сщ҃е́нникъ вы́шнѧгѡ , пра́в дою ѡ҆дѣ́ѧнъ свѣ́тлѡ , и҆ весе́лїемъ зо вы́и всебога́те , бл҃гослове́нъ бг҃ъ ѻ҆ц҃ъ на́шихъ .

=и҆ ны́нѣ , боⷢ҇ . З=ачала̀ є҆сѝ пречⷭ҇таѧ надо всѣ́ми бг҃а и҆ гдⷭ҇а , бл҃говоли́вшагѡ спастѝ чл҃ческїи ро́дъ , ѿ тлѣ́нїѧ и҆ сме́рти . є҆го́ же по достоѧ́нїю пою́ще зове́м̾ , бл҃гослове́нъ бг҃ъ ѻ҆ц҃ъ на́шихъ .

=пѣ́снь , и҃ . і҆рмоⷭ҇ . С=е́дмь седми́цею пе́щь , халдѣ́йскїи мꙋчи́тель , бг҃очести́вымъ лю́тѣ раз̾жжѐ . си́лою же лꙋ́чшею спасе́ ныхъ ви́дѣвъ , творцꙋ̀ и҆ и҆зба́вителю вопїѧ́ше , дѣ́ти бл҃гослови́те , сщ҃е́ннїи воспо́йте лю́дїе , и҆ превозноси́те є҆гѡ̀ во́ вѣки .

~И҆́же разꙋ́мнѡ словесы̀ твои́ми бесѣ́ дꙋюще златоꙋ́сте , бг҃осло́вїю честно́мꙋ ᲂу҆чи́мсѧ . и҆ всѐ пло́дствꙋемъ бл҃ги́хъ прїѡ҆брѣ́тенїе . и҆ ѕло́бнагѡ ѿбѣга́емъ вре́да . ѻ҆́бщїи бо промы́сленикъ спасе́ нїѧ бы́сть , вопїѧ̀ превозноси́те хрⷭ҇та̀ во́ вѣки .

~За ны̀ молѝ влⷣкꙋ златоꙋ́сте млрⷭ҇дным̾ дерзнове́нїемъ , и҆ млⷭ҇тивною и҆ чл҃ко лю́бною тѝ ѻ҆́ч҃е любо́вїю . тѧ́ бо к̾ сп҃сꙋ пред̾лага́емъ вѣ́рнїи хода́таѧ и҆ пред̾ста́ телѧ , и҆ теплѣ́йша мл҃твеника бг҃омꙋ́ дре і҆єра́рше пребл҃же́нне і҆ѡа́нне .

=сла́ва . Ю҆́=ношско противле́нїе и҆ непре кло́нно мꙋдрова́нїе , и҆ црⷭ҇твꙋющихъ непра́вдꙋ ѡ҆бличи́лъ є҆сѝ . те́плѣ пред̾ ста́въ ѡ҆би́димымъ прпⷣбне , и҆ си́рымъ , и҆ вдови́цамъ и҆ ни́щымъ ѻ҆ц҃ъ бы́лъ є҆сѝ любо́внымъ пред̾ложе́нїемъ , превозно си́те вопїѧ̀ хрⷭ҇та̀ во́ вѣки .

=и҆ ны́нѣ , боⷢ҇ . Т=ѣле́сными ѡ҆браже́нїи и҆ разли́чными гада́нїи и҆ ѻ҆́бразы , и҆ зако́нными прорица́нїи , твоѐ провоз вѣсти́ша бг҃оглаго́ливїи ржⷭ҇тво̀ па́че є҆стества̀ ди́вное дв҃о . тѣ́мъ тѧ̀ веселѧ́ щесѧ бл҃гоче́стнѡ воспѣва́емъ , и҆ прево зно́симъ хрⷭ҇та̀ во́ вѣки .

=пѣ́снь , ѳ҃ . і҆рмо́съ . О=у҆диви́сѧ ᲂу҆́бѡ ѡ҆ се́мъ не́бо , и҆ землѝ ᲂу҆жасо́шасѧ кон цы̀ , ꙗ҆́кѡ бг҃ъ ꙗ҆ви́сѧ чл҃кѡмъ пло́тїю , чре́во же твоѐ бы́сть простра́ннѣе нб҃съ , тѣ́мъ тѧ̀ бцⷣе , а҆́гг҃лъ и҆ чл҃къ чино нача́лїѧ велича́емъ .

~Вои́стинꙋ наслажда́ѧсѧ ѻ҆́ч҃е жи́зни , ѡ҆ не́йже подвиза́сѧ є҆ли́кѡ мо́щнѡ , на землѝ житїе́мъ подо́бнѡ а҆́гг҃льскимъ , и҆ хрⷭ҇то́въ стѧжа́въ ꙗ҆зы́къ , и҆ ᲂу҆ста̀ ти́хаѧ , спасти́сѧ бг҃оглаго́ливе молѝ , тѧ̀ вѣ́рою разли́чнѡ блажа́щымъ .

~Словеса̀ твоѧ̀ пребл҃же́нне словеса̀ жи́з ни , живо́тъ хода́тайствꙋющаѧ непре ста́ннѡ . тѧ́ бо и҆сто́чника текꙋ́ща показа̀ хрⷭ҇то́съ , и҆ рѣкꙋ̀ пролива́ющꙋ бжⷭ҇твеныѧ на́мъ то́ки ᲂу҆че́нїѧ , пи́щи вои́стинꙋ пото́къ , ѡ҆ставле́нїѧ же стрꙋѧ̀ , и҆ покаѧ́нїѧ свѣ́тла проповѣ́ дника .

=сла́ва . Х=ода́тай ꙗ҆ви́сѧ сщ҃еннонача́лни че , бг҃ꙋ и҆ чл҃кѡмъ пресвѣ́тлыи , ты́ бо свѣти́ло показа́сѧ бл҃гоче́стїѧ бг҃освѣ́ тло , и҆ бжⷭ҇твеныѧ бы́сть млⷭ҇тыни наста́ вникъ . тѣ́мъ тѧ златосло́ве серде́чною любо́вїю , ны́нѣ досто́йнѡ ᲂу҆блажа́емъ .

=и҆ ны́нѣ , боⷢ҇ . Ч=и́стаѧ препросла́вленаѧ мт҃и бг҃ꙋ , пою́щыѧ тѧ любо́вїю спасѝ , и҆скꙋше́нїй мно́жество разрѣша́ющи млⷭ҇тивнѡ , ꙗ҆́кѡ бг҃а ро́ждьши , всѧ̀ є҆ли́ ка хо́щеши , соверша́еши без̾ претыка́ нїѧ , и҆ мо́жеши дв҃о , тѣ́мъ тѧ всѝ велича́емъ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ и҆́же во ст҃ы́хъ ѻ҆ц҃а на́шегѡ і҆ѡа́нна златоꙋ́ стаго , патрїа́рха цр҃ѧ гра́да , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

