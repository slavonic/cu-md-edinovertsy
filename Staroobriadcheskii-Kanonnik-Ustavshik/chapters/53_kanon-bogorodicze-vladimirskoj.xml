<document xmlns="http://www.ponomar.net/culiturgical">
<p>Т<red>ропа́рь, бцⷣѣ влади́мирской. гла́съ, д҃.</red></p>

<p><red>Д</red>не́сь свѣ́тлѡ красꙋ́етсѧ сла́внѣйшїи гра́дъ москва̀, ꙗ҆́кѡ зарю̀ сл҃нчнꙋю восп рїе́мши бцⷣе влⷣчце, чюдотво́рнꙋю твою̀ и҆ко́нꙋ. к̾не́й же ны́нѣ мы̀ притека́юще, и҆ молѧ́щесѧ тебѣ̀ взыва́емъ си́це. ѽ пречю́днаѧ влⷣчце бцⷣе, моли́сѧ и҆з̾ тебѐ воплоще́нномꙋ хрⷭ҇тꙋ̀ бг҃ꙋ на́шемꙋ, да и҆зба́витъ гра́дъ се́й, и҆ всѧ̀ гра́ды и҆ страны̀ хрⷭ҇тїѧ́нскїѧ невреди́мы ѿ всѣ́хъ навѣ́тъ вра́жїихъ, и҆ спасе́тъ дш҃ѧ на́шѧ ꙗ҆́кѡ милосе́рдъ <red>[два́жды].</red></p>

<p><red>сла́ва, и҆ ны́нѣ, то́йже.</red></p>

<p>К<red>ано́нъ срѣ́тенїю и҆ко́ны прест҃ы́ѧ бцⷣы влади́мирскїѧ. гла́съ, д҃. пѣ́снь, а҃. і҆рмоⷭ҇. Ѿ</red>ве́рзꙋ ᲂу҆ста̀ моѧ̀, и҆ напо́лнѧтсѧ дꙋ́ха, и҆ сло́во ѿры́гнꙋ цр҃цѣ мт҃ри, и҆ ꙗ҆влю́сѧ свѣ́тло торжествꙋ́ѧ, и҆ воспою̀ ра́дꙋѧсѧ тоѧ̀ чюдеса̀.</p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>П</red>росвѣтѝ влⷣчце дш҃ѧ на́шѧ, заре́ю бжⷭ҇тва̀ твоегѡ̀. и҆ па́че ᲂу҆ма̀ бл҃года́тїю сѝ, незави́стныи да́ръ пода́ждь ми, во спѣ́ти тѧ̀, ꙗ҆́кѡ помо́щницꙋ чл҃ческо мꙋ сꙋществꙋ̀ препѣ́таѧ, вѣ́рное застꙋ пле́нїе. и҆ на врагѝ побѣ́дꙋ, странѣ̀ на́шей да́рꙋй.</p>

<p><red>П</red>рїиди́те собери́тесѧ рꙋ́сстїи собо́ри, въ пречестны́и хра́мъ всенепоро́чныѧ влⷣчцы. и҆ возопі́йте ᲂу҆ми́льнѡ, молѧ́ щесѧ честно́мꙋ ѻ҆́бразꙋ, взира́юще к̾ животво́рнѣй и҆ко́нѣ, бцⷣе без̾невѣ́ст наѧ хва́лѧщихъ тѧ̀ спасѝ.</p>

<p><red>сла́ва. Т</red>во́й бг҃омт҃и всечⷭ҇тны́и ѻ҆́бразъ, бг҃огла́сныи є҆ѵⷢ҇а́лїѧ хрⷭ҇то́ва списа́тель, пребжⷭ҇твеныи лꙋка̀ написа́въ, творца̀ всѣ́хъ на твою̀ чⷭ҇тнꙋ́ю рꙋ́кꙋ воѡ҆бразѝ. к̾ немꙋ́же притека́ющыѧ, напа́сти и҆ печа́ ли и҆збавлѧ́еши, и҆ всѧ̀ покрыва́еши, свое́ю млⷭ҇тїю.</p>

<p><red>и҆ ны́нѣ. Х</red>ра́мъ прекра́сныи, содѣ́тель всѣ́хъ є҆ди́нꙋ тѧ̀ ѡ҆брѣ́тъ, в̾ тѧ̀ всели́ сѧ, и҆ чл҃ки ѡ҆божѝ. к̾ немꙋ́же за ны̀ бцⷣе моли́сѧ, спастѝ на́съ ѿ пога́ныхъ плѣне́нїѧ, и҆ всѧ́кїѧ и҆ны́ѧ ско́рби нахо дѧ́щыѧ на ны̀. да твоегѡ̀ дне́сь ѻ҆́браза срѣ́тенїе, всече́стнѡ пра́з̾днꙋемъ.</p>

<p><red>катава́сїѧ: С</red>пасѝ ѿ бѣ́дъ рабы̀ своѧ̀, бцⷣе дв҃о, ꙗ҆́кѡ всѝ по́ бз҃ѣ къ тебѣ̀ при бѣга́емъ, ꙗ҆́кѡ къ нерꙋши́мѣй стѣнѣ̀ и҆ застꙋпле́нїю <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́с̾. Т</red>воѧ̀ пѣвцы̀ бцⷣе, жи вы́и нетлѣ́нїѧ и҆сто́чниче, ли́къ себѣ̀ совокꙋ́пльши дх҃о́венъ ᲂу҆твердѝ, и҆ въ бжⷭ҇твеннѣй ти сла́вѣ, вѣнце́мъ сла́вы сподо́би.</p>

<p><red>В</red>сѐ помышле́нїе ѿве́ргше бг҃омꙋ́дрїи, прїиди́те в̾ срѣ́тенїе, прекра́снѣй зарѝ, держа́щей пресвѣ́тлꙋю лꙋчю̀, всѧ̀ просвѣ ща́ющꙋ, и҆ млⷭ҇тїю ве́сь ми́ръ ѡ҆бога́щшꙋ.</p>

<p><red>Т</red>во́й бг҃омт҃и всечестны́и ѻ҆́браз̾, чюдо тво́рнꙋю и҆ко́нꙋ, рꙋ́сстїи кнѧ́зи стѧжа́ вше, ꙗ҆́кѡ застꙋпле́нїе крѣ́пкѡ, и҆ стѣ́нꙋ нерꙋши́мꙋ. на врагѝ побѣ́дꙋ, странѣ̀ на́шей да́рꙋй.</p>

<p><red>сла́ва. Ѻ҆́</red>блак̾ свѣтоза́рныи показа́сѧ, росо́ю бл҃года́ти, всѧ̀ ѡ҆мыва́ющи тѣле́с ныѧ скве́рны, и҆ дш҃ѧ просвѣща́ющи, є҆ди́на всепѣ́таѧ.</p>

<p><red>и҆ ны́нѣ. Д</red>ре́во многопло́дно ꙗ҆ви́сѧ, пи́щею неги́блющею всѧ̀ насыща́ющи. дш҃а́ же веселѧ́щи. бг҃оневѣ́сто чи́стаѧ. добродѣѧ́нїѧ всѣ́мъ и҆сточѝ, и҆ ѿ скор бе́й нꙋ́жныхъ спасѝ.</p>

<p><red>сѣда́ленъ. гла́съ, д҃. Н</red>аро́ди бг҃олюби́вїи, прїиди́те въ срѣ́тенїе. се́бо прихо́дитъ дв҃аѧ всѣ́хъ пррⷪ҇къ превы́шши. чⷭ҇тны́мъ свои́мъ ѻ҆́бразомъ, животꙋ̀ да́телѧ ми́ рꙋ, на рꙋкꙋ̀ и҆мѣ́ющи, гра́дъ сво́й сохра ни́ти стра́ждꙋщїи, ва́рварскꙋю де́рзость низ̾ложи́ти. воѡ҆брази́тисѧ всѣ́мъ хра ни́тельница тверда̀, держа́ва и҆ ѡ҆граж де́нїе вѣ́рнѡ молѧ́щымсѧ.</p>

<p><red>пѣ́снь, д҃. і҆рмо́с̾. Н</red>еи҆зслѣ́дномꙋ бж҃їю совѣ́тꙋ, є҆́же ѿ дв҃ы воплоще́нїе тебѐ вы́шнѧгѡ, проро́къ а҆вва́кꙋмъ дивѧ́сѧ вопїѧ́ше, сла́ва си́лѣ твое́й гдⷭ҇и.</p>

<p><red>Г</red>о́рꙋ преве́лїю, ю҆́же данїи́лъ ви́дѣ, ѿ неѧ́же ка́мень ѿсѣче́сѧ без̾ рꙋкѝ, и҆ всѧ̀ собла́зны и҆стнѝ. вѣ́рныѧ просвѣтѝ. и҆́стинное свѣтоза́рное со́лнце показа̀, лꙋча́ми просвѣща́ющи, бцⷣе прⷭ҇нѡ дв҃о.</p>

<p><red>В</red>оѡ҆рꙋжа́ютсѧ на́ люди твоѧ̀, чи́стаѧ бцⷣе, сы́нове а҆га́рѧнъ, ѕлы́и совѣ́тъ творѧ́ще. гра́ды разорѧ́юще, вѣ́рныѧ погꙋблѧ́юще. но ты̀ всепѣ́таѧ свое́ю млⷭ҇тїю, всѧ̀ низ̾ложѝ. и҆зма́ильтѧне врагѝ покорѝ, странѣ̀ на́шей.</p>

<p><red>сла́ва. Н</red>е́бо ѡ҆дш҃евле́но є҆ди́на бг҃омт҃и, свѣ́тъ ве́лїи прїе́мши, всѧ̀ просвѣща́ ющи, тмꙋ̀ держа́щихъ бѣ́дъ раз̾женѝ. и҆ на́съ вы́шнѧгѡ прича́стїѧ сподо́би.</p>

<p><red>и҆ ны́нѣ. Д</red>в҃дъ пред̾ кивѡ́томъ лико ствꙋ́етъ, леви́ти же воспѣва́ютъ. па́че же пред̾ тобо́ю бг҃ороди́тельнице чи́стаѧ, рꙋсі́ѧ хвала́ми ꙗ҆́кѡ цр҃цꙋ воспѣ ва́етъ, гла́сы моле́бными прилѣ́жнѡ ти вопїю́щи. ра́дꙋисѧ застꙋ́пнице гра́дꙋ на́шемꙋ.</p>

<p><red>пѣ́снь, є҃. і҆рмо́съ. О</red>у҆диви́шасѧ всѧ́че скаѧ, ѡ҆ бжⷭ҇твенѣй сла́вѣ твое́й, ты́ бо браконеи҆скꙋси́маѧ дв҃це, прїѧ́тъ во ᲂу҆тро́бѣ надовсѣ́ми сꙋ́щагѡ бг҃а, и҆ ро дила̀ є҆сѝ без̾лѣ́тнагѡ сн҃а, всѣ́мъ вос пѣва́ющымъ тѧ̀ ми́ръ подава́юща.</p>

<p><red>Т</red>ебѐ бг҃омт҃и вели́кїи во проро́цѣхъ и҆са́їѧ, прови́дѣ дх҃омъ, ᲂу҆́гль и҆мѣ́ющꙋ во́ чревѣ. вѣ́рныѧ просвѣща́ющь, и҆ собла́зны всѧ̀ пожига́ющь, спаса́ѧ ро́дъ чл҃чь.</p>

<p><red>Ж</red>е́злъ а҆аро́новъ прозѧбла̀ є҆сѝ, и҆ ѕло́бныи ко́рень и҆сто́ргнꙋла є҆сѝ, дв҃о бг҃оневѣ́стнаѧ, животꙋ̀ да́телѧ ро́ждь ши ми́рꙋ. є҆го́же молѝ, семꙋ̀ гра́дꙋ спасти́сѧ ѿ мно́гихъ напа́стей.</p>

<p><red>сла́ва. Н</red>ы́нѣ ᲂу҆́бѡ пристꙋпи́те съ весе́лїемъ, бг҃ои҆збра́нное ста́до рꙋ́сстїи собо́ри, всечⷭ҇тнѣ́й бж҃їи мт҃ри, чⷭ҇тны́и є҆ѧ̀ ѻ҆́бразъ, любе́знѡ прїими́те. се́бо бл҃го да́ть неи҆зчерпа́емаѧ, во́ды точа̀ бжⷭ҇твеныѧ неѡ҆скꙋ́днѡ. є҆ѧ́же вѣ́рнїи почте́мъ, и҆ честно́мꙋ ѻ҆́бразꙋ є҆ѧ̀ поклони́мсѧ <red>[покло́н̾].</red></p>

<p><red>и҆ ны́нѣ. Ѿ</red> ко́рене і҆єссе́ѡва, дре́во воз̾ растѐ всѣ́мъ живо́тное. пло́дъ ᲂу҆́бѡ прозѧбѐ, во ᲂу҆тро́бѣ твое́й дв҃о чⷭ҇таѧ, всѧ̀ лю́ди насыща́ющи свое́ю млⷭ҇тїю.</p>

<p><red>пѣ́снь, ѕ҃. і҆рмо́съ. Б</red>жⷭ҇твеное сѐ и҆ все чⷭ҇тно́е соверша́юще пра́зднество, бг҃омꙋ́ дрїи бж҃їѧ мт҃ре, прїиди́те рꙋка́ми во спле́щемъ, ѿ неѧ̀ ро́ждьшагосѧ вѣ́рою сла́вѧще.</p>

<p><red>Ѿ</red> тебѐ бг҃омт҃и и҆стечѐ пото́къ сла́дкїи, всѧ̀ напалѧ́ющи лю́ди, дш҃а́мъ и҆змыва́ ющи скве́рны, бцⷣе влⷣчце, спасѝ всѣ́хъ покланѧ́ющихсѧ вѣ́рнѡ, чⷭ҇тно́мꙋ ѻ҆́бра зꙋ твоемꙋ̀ <red>[покло́н̾].</red></p>

<p><red>В</red>сѝ ᲂу҆́бѡ совокꙋ́пльшесѧ вкꙋ́пе, воспое́мъ чи́стꙋю дв҃ꙋ, бг҃ои҆збра́ннꙋю лѣ́ствицꙋ і҆а́кѡвлю. гедео́ново же рꙋно̀. ра́дости хода́таѧ, крѣ́пость и҆ похвалꙋ̀ спаса́емымъ, бг҃ороди́тельницꙋ чⷭ҇тꙋю.</p>

<p><red>сла́ва. С</red>ѐ ны́нѣ весе́лїе приближа́етсѧ, ско́рбь же потреблѧ́етсѧ, вѣ́рнїи спаса́ю тсѧ, ꙗ҆́кѡ ѿ и҆сто́чника ра́дость поче рпа́юще, вы́нꙋ хвала́ми воспѣва́ютъ, ра́дꙋисѧ чⷭ҇таѧ влⷣчце, спасе́нїю на́шемꙋ нача́токъ, и҆ всѣ́мъ вѣ́рнымъ стѣна̀ и҆ похвала̀.</p>

<p><red>и҆ ны́нѣ. П</red>ода́ждь на́мъ по́мощь моль ба́ми сѝ пречⷭ҇таѧ бцⷣе, ско́рби ᲂу҆́бѡ нахо́дѧтъ на ны̀, и҆ печа́ли ᲂу҆множа́ют сѧ, вразѝ ѡ҆полча́ютсѧ. но ты̀ пречⷭ҇таѧ пред̾ста́въ и҆зба́ви, враго́мъ на́шимъ шата́нїѧ низ̾ложѝ, на врагѝ побѣ́дꙋ да́рꙋй, да посра́мѧтсѧ всѝ ꙗ҆влѧ́ющїи рабо́мъ твои́мъ ѕла́ѧ.</p>

<p><red>конда́къ. гла́съ, и҃. К</red>ъ возбра́нной воєво́дѣ и҆ застꙋ́пницѣ дв҃ѣ и҆ бцⷣѣ, въ чи́стѣй со́вѣсти вѣ́рою ᲂу҆тверди́вшесѧ, рꙋ́сстїи наро́ди, невозвра́тнѡ наде́ждꙋ и҆мꙋ́ще притеце́мъ, па́че же к̾ чюдотво́р номꙋ є҆ѧ̀ и҆ прест҃о́мꙋ ѻ҆́бразꙋ, и҆ возо пїе́мъ є҆́й, ра́дꙋисѧ невѣ́сто неневѣ́ст наѧ.</p>

<p><red>и҆́косъ. А҆́</red>гг҃лъ пред̾ста́тель, съ нб҃сѐ по́сланъ бы́сть рещѝ бцⷣе, ра́дꙋисѧ, и҆ со беспло́тнымъ гла́сомъ воплоща́ема тѧ зрѧ̀ гдⷭ҇и, ᲂу҆жаса́шесѧ и҆ стоѧ́ше зовы́и к̾ не́й такова́ѧ, ра́дꙋисѧ є҆ѧ́же ра́ди ра́дость восїѧ́етъ, ра́дꙋисѧ є҆ѧ́же ра́ди клѧ́тва и҆сче́знетъ. ра́дꙋисѧ па́дшагѡ а҆да́ма воз̾ва́нїе, ра́дꙋисѧ сле́зъ є҆́ввинъ и҆збавле́нїе. ра́дꙋисѧ высото̀ неᲂу҆до́бь восходи́маѧ чл҃ческими по́мыслы, ра́дꙋ исѧ глꙋбино̀ неᲂу҆до́бь зри́маѧ и҆ а҆́гг҃ль скима ѻ҆чи́ма. ра́дꙋисѧ ꙗ҆́кѡ є҆сѝ цр҃е́во сѣда́лище, ра́дꙋисѧ ꙗ҆́кѡ но́сиши но сѧ́щагѡ всѧ́ческаѧ. ра́дꙋисѧ ѕвѣздо̀ ꙗ҆влѧ́ющаѧ сл҃нце, ра́дꙋисѧ ᲂу҆тро́бо бжⷭ҇твенаго воплоще́нїѧ. ра́дꙋисѧ є҆ѧ́же ра́ди ѡ҆бновлѧ́етсѧ тва́рь, ра́дꙋисѧ є҆ѧ́ же ра́ди поклонѧ́емсѧ творцꙋ̀ <red>[покло́н̾],</red> ра́дꙋисѧ невѣ́сто неневѣ́стнаѧ.</p>

<p><red>пѣ́снь, з҃. і҆рмо́съ. Н</red>епослꙋжи́ша тва́ри бг҃омꙋ́дрїи па́че зижди́телѧ, но ѻ҆́гнен ное преще́нїе, мꙋ́жески попра́вше ра́до вахꙋсѧ пою́ще, препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ.</p>

<p><red>Ꙗ҆́</red>кѡ порфи́рою и҆ ви́ссомъ, червле́ною хлами́дою дв҃о бцⷣе влⷣчце, гра́дъ тво́й тобо́ю ѡ҆дѣ́ѧсѧ, хрⷭ҇та̀ велича́етъ, и҆ при ше́ствїе честна́гѡ твоегѡ̀ ѻ҆́браза сла́ витъ, ꙗ҆́вльшасѧ па́че лꙋ́чь сл҃нчныхъ, и҆ немра́чнымъ свѣ́томъ просвѣща́юща, велегла́снѡ хва́лѧщихъ тѧ.</p>

<p><red>С</red>крижа́ли бг҃опи́санныѧ пе́рстомъ дх҃о́ внымъ, в̾ ꙗ҆́рости мѡѷсе́й сокрꙋшѝ. но в̾ тебѣ̀ чⷭ҇таѧ, пресла́вныи творе́цъ всели́ всѧ, невре́днꙋ тѧ сохранѝ. є҆мꙋ́же пое́мъ, ѻ҆ц҃ъ на́шихъ бж҃е блгⷭ҇ве́нъ є҆сѝ.</p>

<p><red>сла́ва. П</red>рїимѝ свои́хъ ра́бъ мольбы̀, пречⷭ҇таѧ дв҃о бцⷣе, непостоѧ́ннꙋю бꙋ́рю ᲂу҆ти́ши, мл҃твами твои́ми. и҆ совѣ́ты проти́вныхъ вра́гъ раз̾женѝ, напа́даю щихъ на ста́до твоѐ всенепоро́чнаѧ влⷣчце.</p>

<p><red>и҆ ны́нѣ. Т</red>ебѐ є҆ди́нꙋ помо́щницꙋ ро́дꙋ чл҃ческомꙋ. бцⷣе мр҃і́е, зижди́тель всѣ́хъ ржⷭ҇тво́мъ свои́мъ назнамена̀. и҆ пррⷪ҇цы проѡ҆брази́ша, ѻ҆́въ тѧ̀ две́рь, и҆́нъ же тѧ̀ ло́жницꙋ бж҃їю. и҆ мы́ же тѧ̀ воспѣ ва́емъ роди́тельницꙋ бж҃їю, и҆ хода́ таицꙋ к̾ бг҃ꙋ, и҆ застꙋ́пницꙋ, ѿ всѣ́хъ ѕо́лъ находѧ́щихъ на ны̀.</p>

<p><red>пѣ́снь, и҃. і҆рмо́съ. Ѻ҆́</red>троки бл҃гочести́ выѧ в̾ пещѝ, ржⷭ҇тво̀ бг҃оро́диче спасло̀ є҆́сть. тогда̀ ᲂу҆́бо ѡ҆бразꙋ́емо, ны́нѣ же дѣ́йствꙋемо, вселе́ннꙋю всю̀ воз̾дви́же пѣ́ти, гдⷭ҇а воспѣва́йте дѣ́ла, и҆ превоз носи́те є҆гѡ̀ во́ вѣки.</p>

<p><red>К</red>а́кѡ тѧ дв҃це по достоѧ́нїю воспое́мъ, по́мощь тве́рдꙋю, храни́тельницꙋ живо та̀ на́шегѡ, и҆ хода́таицꙋ непрело́жнꙋ, къ сн҃ꙋ своемꙋ̀ и҆ бг҃ꙋ на́шемꙋ. є҆го́же воспѣва́емъ, и҆ превозно́симъ во́ вѣки.</p>

<p><red>Ц</red>вѣ́те прекра́сныи, и҆ вонѧ̀ пи́щнаѧ, ѡ҆бл҃гоꙋха́еши бцⷣе мр҃і́е всѧ̀, и҆ спаса́е ши, и҆ ѿ недꙋ́гъ и҆сцѣлѧ́еши, бѣ́сы прогонѧ́еши. тѣ́мже ти вопїе́мъ, ра́дꙋ исѧ помо́щнице всѣ́мъ молѧ́щымсѧ вѣ́рнымъ.</p>

<p><red>сла́ва. С</red>то́лпъ ꙗ҆́вльшисѧ бг҃омт҃и, на хожде́нїѧ проти́вныхъ ѿгонѧ̀. тѧ́ бо чтꙋ́щымъ срⷣцемъ те́плымъ, ꙗ҆ви́сѧ стѣна̀ и҆ ѡ҆гражде́нїе, и҆ спасе́ное прибѣ́жище.</p>

<p><red>и҆ нн҃ѣ. Д</red>в҃дски воспѣва́емъ ти пѣ́снь, го́рꙋ бж҃їю тѧ̀ и҆менꙋ́юще, пречⷭ҇таѧ дв҃о. и҆сто́чника бо сꙋ́щымъ прⷭ҇нѡтекꙋ́щаго и҆сточѝ. є҆го́же пое́мъ, и҆ превозно́симъ во́ вѣки.</p>

<p><red>пѣ́снь, ѳ҃. і҆рмо́съ. В</red>сѧ́къ зе́менъ, да взыгра́етсѧ дх҃омъ просвѣща́емъ. да ликовствꙋ́етъ же, беспло́тныхъ ᲂу҆мо́въ є҆стество̀, почита́ѧ ст҃о́е торжество̀ бж҃їѧ мт҃ре. и҆ да пое́тъ, ра́дꙋйсѧ пребла же́ннаѧ, бцⷣе чи́стаѧ прⷭ҇нѡ дв҃о.</p>

<p><red>Р</red>а́дости хода́таице, воз̾веселѝ на́шъ смы́слъ, вопи́ти тебѣ̀ бцⷣе чи́стаѧ. ра́дꙋ исѧ храни́тельнице на́шѧ, держа́ва и҆ ѡ҆гражде́нїе, и҆ спасе́ное прибѣ́жище.</p>

<p><red>Д</red>а восхва́лѧтъ согла́снѡ тѧ̀ нб҃о и҆ землѧ̀. ꙗ҆́кѡ животꙋ̀ да́телѧ ми́рꙋ ро́ж дьши. ра́дꙋисѧ ти́хое приста́нище, жи во́тныѧ воды̀ и҆сто́чниче неи҆счерпа́е мыи влⷣчце.</p>

<p><red>сла́ва. С</red>обра́вшесѧ дне́сь лю́дїе, во срѣ́ тенїе пречⷭ҇тыѧ бж҃їѧ мт҃ре, воспое́мъ ꙗ҆́же виногра́да мы́сленагѡ гре́знъ носѧ́щꙋ, вино̀ и҆сточа́ющь всегда̀, и҆ весе́лїѧ всѣ́хъ и҆сполнѧ́ющь. ꙗ҆́кѡ бцⷣꙋ по́долгꙋ сла́вѧщихъ.</p>

<p><red>и҆ ны́нѣ. Б</red>жⷭ҇твенаѧ рѣка̀, во́дъ живо́т ныхъ всѧ̀ ᲂу҆до́лїѧ напоѧ́ющи. на́шѧ собла́зны бг҃омт҃и погрꙋзѝ, и҆ до конца̀ потребѝ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, честна́гѡ и҆ сла́внагѡ срѣ́тенїѧ чюдотво́рныѧ и҆ко́ ны є҆ѧ̀ влади́мирскїѧ, и҆ всѣ́хъ  ...</p>

</document>