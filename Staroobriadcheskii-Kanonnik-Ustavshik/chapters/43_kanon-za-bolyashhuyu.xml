<document xmlns="http://www.ponomar.net/culiturgical">
<p>Т<red>ропарѝ, за болѧ́щꙋю. гла́съ, ѕ҃.</red></p>

<p><red>П</red>оми́лꙋй на́съ гдⷭ҇и, поми́лꙋй на́съ, всѧ́когѡ бо ѿвѣ́та недоꙋмѣ́юще, сїю́ ти мл҃твꙋ ꙗ҆́кѡ влⷣцѣ грѣ́шнїи рабѝ твоѝ прино́симъ, поми́лꙋй на́съ гдⷭ҇и, поми́ лꙋй на́съ.</p>

<p><red>сла́ва. Г</red>дⷭ҇и поми́лꙋй на́съ, на тѧ́ бо ᲂу҆пова́хомъ, не прогнѣ́вайсѧ на ны̀ ѕѣлѡ̀, нижѐ помѧнѝ без̾зако́нїи на́ шихъ, но при́зри на ны̀ ꙗ҆́кѡ млрⷭ҇дъ, и҆ и҆зба́ви на́съ ѿ вра́гъ на́шихъ, ты́ бо є҆сѝ бг҃ъ на́шъ, и҆ мы̀ лю́дїе твоѝ, и҆ всѝ дѣ́ла рꙋ́кꙋ твое́ю, и҆ и҆́мѧ твоѐ призы ва́емъ.</p>

<p><red>и҆ ны́нѣ. М</red>лрⷭ҇дїѧ две́ри ѿве́рзи на́мъ бл҃гослове́ннаѧ бцⷣе дв҃о, надѣ́ющїисѧ на тѧ̀ непоги́бнемъ, но да и҆зба́вимсѧ тобо́ю ѿ бѣ́дъ, ты́ бо є҆сѝ спасе́нїе ро́дꙋ хрⷭ҇тїѧ́нскомꙋ.</p>

<p>К<red>ано́нъ, за болѧ́щꙋю. гла́съ, г҃. пѣ́снь, а҃. і҆рмо́съ. П</red>редѣлѧ́емое мо́ре жеѕло́мъ дре́вле, і҆и҃ль про́йде ꙗ҆́кѡ по пꙋсты́ни. ꙗ҆́ко крⷭ҇та̀ ѻ҆́бразъ ꙗ҆́вѣ претво́рь стезю̀. сегѡ̀ ра́ди воспое́мъ во хвале́нїи, чю́д номꙋ бг҃ꙋ на́шемꙋ, ꙗ҆́кѡ просла́висѧ.</p>

<p><red>запѣ́въ: М</red>лⷭ҇тиве гдⷭ҇и, ᲂу҆слы́ши мл҃твꙋ ра́бъ свои́х̾, молѧ́щихсѧ тебѐ <red>[покло́н̾].</red></p>

<p><red>В</red>ъ де́нь печа́ли наше́дшїѧ на ны̀, къ тебѐ хрⷭ҇тѐ сп҃се припа́дающе, твоеѧ̀ млⷭ҇ти про́симъ. ѡ҆блегчѝ болѣ́знь рабы̀ твоеѧ̀. и҆зорцы̀ на́мъ ꙗ҆́кѡ и҆ со́тникꙋ, и҆дѝ, сѐ здра́въ є҆́сть ѻ҆́трокъ тво́й.</p>

<p><red>М</red>ольбы̀ и҆ моле́нїѧ, съ воздыха́нїемъ къ тебѣ̀ вопїе́мъ, сн҃е бж҃їи, поми́лꙋй на́съ, воздви́гни со ѻ҆дра̀ лежа́щꙋю, ꙗ҆́ко ѡ҆сла́бленаго сло́вомъ, возмѝ ѻ҆́дръ сво́й гл҃ѧ, ѿпꙋща́ютътисѧ грѣсѝ твоѝ.</p>

<p><red>сла́ва. Т</red>воегѡ̀ хрⷭ҇тѐ ѻ҆́браза подо́бїю по кланѧ́ющесѧ <red>[покло́н̾],</red> вѣ́рою цѣлꙋ́емъ, и҆ болѧ́щей здра́вїѧ про́сим̾, подража́ю ще кровоточи́вѣй, ꙗ҆́же подо́лцѣ ри́зъ ти коснꙋ́сѧ, и҆ и҆сцѣле́нїе недꙋ́га прїѧ́т̾.</p>

<p><red>и҆ нн҃ѣ. П</red>речⷭ҇таѧ гжⷭ҇е бцⷣе, всѣ́мъ и҆звѣ́ стнаѧ помо́щнице, не пре́зри на́съ къ тебѣ̀ припа́дающихъ, молѝ ꙗ҆́кѡ бл҃га, своегѡ̀ сн҃а и҆ бг҃а на́шегѡ, да́ти здра́вїе болѧ́щей. да тѧ̀ с̾ на́ми прославлѧ́етъ.</p>

<p><red>катава́сїѧ: С</red>охранѝ ѿ ско́рби, ѿ болѣ́ зни и҆ ѿ недꙋ́га тѧ́жкаго рабꙋ̀ свою̀ <red>і҆мⷬ҇къ,</red> болѧ́щꙋю млⷭ҇тиве, ꙗ҆́кѡ ᲂу҆се́рднѡ к̾ тебѣ̀ прибѣга́емъ к̾ млⷭ҇тивомꙋ и҆зба́ вителю, и҆ всѣ́х̾ влⷣцѣ гдⷭ҇ꙋ і҆с҃ꙋ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. И҆́</red>же ѿ несꙋ́щихъ всѧ̀ приведы́и, сло́вомъ созида́ема, совер ша́ема же дх҃омъ, вседержи́телю вы́ш нїи, в̾ любвѝ свое́й ᲂу҆твердѝ менѐ.</p>

<p><red>И҆́</red>же ѿ тѧ́жкихъ болѣ́зней на землѝ пове́ржена, к̾ тебѣ̀ хрⷭ҇тѐ с̾ на́ми во пїе́тъ, пода́ждь здра́вїе тѣлесѝ є҆ѧ̀, ꙗ҆́коже і҆єзекі́и пла́кавшꙋсѧ к̾ тебѣ̀.</p>

<p><red>П</red>ри́зри гдⷭ҇и на на́ше смире́нїе, и҆ не помѧнѝ без̾зако́нїи на́шихъ, но вѣ́ры ра́ди болѧ́щыѧ, ꙗ҆́кѡ прокаже́ннаго сло́ вомъ и҆сцѣлѝ є҆́й болѣ́знь, да твоѐ хрⷭ҇тѐ бж҃е сла́витсѧ и҆́мѧ.</p>

<p><red>сла́ва. Ц</red>р҃ковь ю҆́же є҆сѝ ѡ҆ст҃и́лъ, на тꙋ̀ хрⷭ҇тѐ не да́ждь поно́са, но воздви́гни неви́димо, в̾ недꙋ́зѣ на ѻ҆дрѣ̀ лежа́ щꙋю, въ не́йжетисѧ мо́лѧтъ, да не рекꙋ́тъ невѣ́рнїи, гдѣ̀ є҆́сть бг҃ъ и҆́хъ.</p>

<p><red>и҆ ны́нѣ. К</red>ъ твоемꙋ̀ пречⷭ҇томꙋ бцⷣе ѻ҆́бразꙋ рꙋ́цѣ воздѣ́юще, вопїе́мъ, ᲂу҆слы́ши ра́бъ твои́хъ мл҃твꙋ, и҆ спасѝ в̾ болѣ́зни лежа́щꙋю, да ѿ болѣ́зни во ста́вши, возда́стъ ѡ҆бѣ́ты, ꙗ҆́же въ пе ча́ли гл҃аша ᲂу҆ста̀ є҆ѧ̀.</p>

<p><red>сѣда́ленъ. гла́съ, и҃. Н</red>а ѻ҆дрѣ̀ грѣхо́в нѣмъ лежа́щꙋ, и҆ страстьмѝ ᲂу҆ѧ́звенꙋ, и҆ ꙗ҆́коже воздви́же петро́вꙋ те́щꙋ, и҆ спасѐ раз̾сла́бленаго носи́ма со ѻ҆дро́мъ, та́кѡ и҆ ны́нѣ посѣтѝ млⷭ҇тиве болѧ́ щꙋю, понесы́и недꙋ́ги ро́да на́шегѡ. тебѐ є҆ди́нагѡ свѣ́мы, терпѣли́ва и҆ млрⷭ҇да, млⷭ҇тива врача̀ дш҃а́мъ и҆ тѣ́лом̾, хрⷭ҇та̀ бг҃а на́шегѡ, наводѧ́ща недꙋ́ги, и҆ па́ки и҆сцѣлѧ́юща, подава́юща проще́нїе ка́ющымсѧ ѡ҆ согрѣше́нїихъ є҆ди́нагѡ млрⷭ҇даго и҆ ми́лостиваго.</p>

<p><red>сла́ва. А҆́</red>зъ грѣ́шнаѧ пла́чюсѧ, на ѻ҆дрѣ̀ свое́м̾ слежа́щи. просты́ню ми пода́ждь хрⷭ҇тѐ бж҃е, и҆ ѿболѣ́зни сеѧ̀ воздви́гни мѧ, ꙗ҆́же є҆́смь ѿ ю҆́ности грѣхѝ со твори́ла, и҆збы́ти ми моли́твами бцⷣы си́хъ да́рꙋй.</p>

<p><red>и҆ ны́нѣ. О</red>у҆млрⷭ҇дисѧ и҆ спаси́ мѧ, воз дви́гни мѧ ѿ ѻ҆дра̀ болѣ́зненагѡ. мо́щь бо моѧ̀ во мнѣ̀ и҆знемо́же, и҆ всѧ̀ неча́ѧнїемъ ѡ҆держи́ма є҆́смь. мт҃и бж҃їѧ пречⷭ҇таѧ, и҆сцѣлѝ недꙋ́гꙋющꙋ лю́ тѣ, ты́ бо є҆сѝ помо́щница хрⷭ҇тїѧ́ном̾.</p>

<p><red>пѣ́снь, д҃. і҆рмо́съ. П</red>оложѝ к̾ на́мъ тве́рдꙋю любо́вь сѝ гдⷭ҇и, є҆диноро́днаго бо тѝ сн҃а на́съ ра́ди на сме́рть в̾да́лъ є҆сѝ. тѣ́мже тѝ вопїе́мъ восхвалѧ́юще, сла́ва си́лѣ твое́й.</p>

<p><red>О</red>у҆́же ѿча́ѧннꙋ лю́тымъ недꙋ́гомъ, и҆ к̾ сме́рти прибли́жившꙋсѧ, возвратѝ хрⷭ҇тѐ на живо́тъ, и҆ да́ждь пла́чꙋщымсѧ ᲂу҆тѣ́хꙋ, да всѝ прославлѧ́емъ твоѧ̀ ст҃а́ѧ чюдеса̀.</p>

<p><red>К</red>ъ тебѣ̀ тво́рче ка́емсѧ свои́хъ грѣ́хъ, ꙗ҆́кѡ не хо́щеши сме́рти грѣ́шничи. ѡ҆живѝ ᲂу҆здра́ви болѧ́щꙋю, да воста́ вши послꙋ́житъ тѝ, и҆сповѣ́даѧ с̾ на́ми твою̀ бл҃гость.</p>

<p><red>сла́ва. С</red>ле́зы манасі́ины, ниневи́тѧнъ покаѧ́нїе, дв҃дово и҆сповѣ́данїе прїи́мъ в̾ско́рѣ спа́слъ є҆сѝ. и҆ на́шѧ мл҃твы нн҃ѣ прїимѝ, да́ждь здра́вїе болѧ́щей, ѡ҆ не́й же тѧ̀ мо́лимъ.</p>

<p><red>и҆ нн҃ѣ. П</red>ода́ждь на́мъ твою̀ млⷭ҇ть гжⷭ҇е, всегда̀ на тѧ̀ надѣ́ющымсѧ, и҆спросѝ здра́вїе болѧ́щей, враче́внѣи твоѝ рꙋ́ цѣ, съ прⷣтчею бцⷣе, ко́ гдⷭ҇ꙋ бг҃ꙋ прости ра́ющи.</p>

<p><red>пѣ́снь, є҃. і҆рмо́с̾. Н</red>а землѝ неви́димыи ꙗ҆ви́сѧ, и҆ со земны́ми во́лею поживѐ непости́жимыи. и҆ к̾ тебѣ̀ ᲂу҆́треннюю ще, воспѣва́емъ тѧ чл҃колю́бче.</p>

<p><red>Д</red>ще́рь і҆аи́ровꙋ ᲂу҆́же ᲂу҆ме́ршꙋ, ꙗ҆́кѡ бг҃ъ ѡ҆живи́лъ є҆сѝ. и҆ нн҃ѣ возведѝ хрⷭ҇тѐ бж҃е ѿ вра́тъ сме́ртныхъ болѧ́щꙋю, ты́ бо є҆сѝ пꙋ́ть и҆ живо́тъ всѣ́мъ.</p>

<p><red>С</red>н҃а вдови́ча ѡ҆живи́въ сп҃се, и҆ тоѧ̀ сле́зы преложи́въ на ра́дость. спасѝ ѿ недꙋ́га тлѣ́ющꙋю рабꙋ́ си, да и҆ на́шѧ ско́рбь и҆ болѣ́знь на ра́дость пре́йдетъ.</p>

<p><red>сла́ва. Ѻ҆́</red>гненꙋю болѣ́знь, те́щи петро́ вѣ прикоснове́нїемъ твои́мъ и҆сцѣли́въ, ны́нѣ воста́ви болѧ́щꙋю рабꙋ́ ти, да воста́вши ꙗ҆́кѡ и҆ ѻ҆на̀ послꙋ́житъ тѝ.</p>

<p><red>и҆ нн҃ѣ. С</red>ко́рбнїи смире́нїи грѣ́шнїи, не и҆мꙋ́щїи дерзнове́нїѧ, къ тебѣ̀ пречⷭ҇таѧ бг҃омт҃и вопїе́мъ, ᲂу҆молѝ сн҃а своегѡ̀ хрⷭ҇та̀, да́ти болѧ́щей здра́вїе тѣлесѝ.</p>

<p><red>пѣ́снь, ѕ҃. і҆рмо́съ. Б</red>е́здна послѣ́днѧѧ грѣхо́въ ѡ҆бы́де мѧ, и҆ и҆счеза́етъ дх҃ъ мо́й. но просте́ръ влⷣко высо́кꙋю свою̀ мы́шцꙋ, ꙗ҆́кѡ петра́ мѧ ᲂу҆пра́вителю спасѝ.</p>

<p><red>Б</red>е́зднꙋ млрⷭ҇дїѧ и҆ млⷭ҇ти и҆мѣ́ѧ хрⷭ҇тѐ бж҃е, внꙋшѝ моле́нїѧ ра́бъ твои́хъ, ты́ бо є҆сѝ петро́мъ тави́ѳꙋ воскреси́въ. ты̀ и҆ ны́нѣ в̾ болѣ́зни лежа́щꙋю воздви́гни, послꙋ́шавъ цр҃ко́вныхъ моли́твеникъ.</p>

<p><red>В</red>рачꙋ̀ дш҃а́мъ и҆ тѣ́ломъ на́шимъ, поне сы́и недꙋ́ги всегѡ̀ ми́ра хрⷭ҇тѐ, и҆ є҆не́ѧ па́вломъ и҆сцѣли́выи. ты̀ и҆ ны́нѣ болѧ́ щꙋю и҆сцѣлѝ, ст҃ы́хъ а҆пⷭ҇лъ мл҃твами.</p>

<p><red>сла́ва. П</red>реложѝ хрⷭ҇тѐ на ра́дость рыда́нїе, ѡ҆ недꙋ́жней скорбѧ́щей, да твою̀ полꙋ чи́вше млⷭ҇ть, вни́дꙋтъ въ до́мъ тво́й, со ѡ҆бѣ́тными дармѝ, сла́вѧще тѧ в̾ трⷪ҇цѣ є҆ди́наго бг҃а.</p>

<p><red>и҆ ны́нѣ. П</red>рїиди́те ѽ дрꙋ́зи поклони́м сѧ <red>[покло́н̾],</red> молѧ́щесѧ ѡ҆ болѧ́щей, бж҃їи мт҃ри, та́ бо и҆мѣ́етъ вла́сть недꙋ́ жныѧ и҆сцѣлѧ́ти со безме́здникома в̾кꙋ́пѣ, дх҃о́внымъ неви́димѡ пома́заю ще ма́сломъ.</p>

<p><red>конда́къ. гла́съ, г҃. Д</red>ш҃ꙋ мою̀ гдⷭ҇и во грѣсе́хъ всѧ́чески, без̾мѣ́стными дѣѧ́ ньми лю́тѣ раз̾сла́бленꙋ, воздви́гни бжⷭ҇твенымъ сѝ чл҃колю́бїемъ, ꙗ҆́коже и҆ раз̾сла́бленаго воздви́глъ є҆сѝ дре́вле, да зовꙋ́ ти спаса́емь, ще́дрыи хрⷭ҇тѐ, да́ждь ми и҆сцѣле́нїе.</p>

<p><red>и҆́косъ. И҆́</red>же рꙋ́ки своеѧ̀ го́рьстїю содер жа́и концы̀, і҆с҃е бж҃е. и҆́же ѻ҆ц҃ꙋ̀ собез̾на ча́льныи, и҆ дх҃ꙋ ст҃о́мꙋ совлады́чествꙋѧ всѧ́ко, пло́тїю ꙗ҆ви́лсѧ є҆сѝ, недꙋ́ги и҆сцѣлѧ́ѧ, и҆ стрⷭ҇ти ѡ҆чи́стилъ є҆сѝ, слѣ пца̀ просвѣти́лъ є҆сѝ, и҆ раз̾сла́бленаго сло́вом̾ бжⷭ҇твенымъ совосста́вилъ є҆сѝ, и҆ семꙋ̀ внеза́пꙋ ходи́ти, и҆ сво́й понестѝ ѻ҆́дръ повелѣ́лъ є҆сѝ на ра́мꙋ взѧ́въ. тѣ́мже всѝ с̾ни́мъ воспѣва́ем̾ и҆ пое́мъ. ще́дрыи хрⷭ҇тѐ да́ждь ми и҆сцѣле́нїе.</p>

<p><red>пѣ́снь, з҃. і҆рмоⷭ҇. П</red>е́рвїе тѣ́лꙋ злато́мꙋ, пе́рс̾скою че́стїю дѣ́ти непоклони́шасѧ, трїѐ пою́ще посредѝ пе́щи ѻ҆гнѧ̀, ѻ҆ц҃е́мъ бг҃ъ бл҃гослове́нъ є҆сѝ.</p>

<p><red>ѽ</red> крⷭ҇те прест҃ы́и хрⷭ҇то́въ, честно́е дре́во живо́тное, тобо́ю сме́рть поги́бе, и҆ ме́ртвїи воскресо́ша. и҆ ны́нѣ болѧ́щꙋю и҆сцѣлѝ, и҆ ѡ҆живѝ ꙗ҆́коже при є҆ле́нѣ ᲂу҆ме́ршꙋю дв҃цꙋ.</p>

<p><red>Д</red>о́лгꙋю и҆ лю́тꙋю болѣ́знь і҆́ѡвлю на гно́ищи и҆ в̾ че́рвѣхъ, того̀ молѧ́щасѧ сло́вомъ и҆сцѣли́лъ є҆сѝ гдⷭ҇и. ны́нѣ же в̾ цр҃кви ѡ҆ болѧ́щей мо́лимъ тѧ̀, ꙗ҆́кѡ бл҃гъ и҆сцѣлѝ неви́димѡ моли́твами ст҃ы́хъ твои́хъ.</p>

<p><red>сла́ва. В</red>сѝ свѣ́мы ꙗ҆́кѡ ᲂу҆́мрети на́мъ є҆́сть, тебѣ̀ бг҃ꙋ та́кѡ и҆зво́лшꙋ. но на ма́ло вре́мѧ млⷭ҇тиве здра́вїѧ про́симъ болѧ́щей, премѣнѝ ѿ сме́рти на жи во́тъ, да́ждь скорбѧ́щымъ ᲂу҆тѣ́хꙋ.</p>

<p><red>и҆ нн҃ѣ. П</red>осо́бствꙋй и҆ помога́й на́шемꙋ сиро́тствꙋ бцⷣе, ты́ бо вѣ́си вре́мѧ и҆ ча́съ, когда̀ ᲂу҆моли́ти сн҃а своегѡ̀, и҆ бг҃а на́шегѡ, да́ти болѧ́щей здра́вїе, и҆ про ще́нїе ѿ всѣ́хъ грѣ́хъ.</p>

<p><red>пѣ́снь, и҃. і҆рмо́съ. С</red>лꙋжи́ти жи́вꙋ бг҃ꙋ, и҆́же в̾вавѷлѡ́нѣ дѣ́ти претерпѣ́вше, ѡ҆ мꙋсикѣ́и и҆ ѻ҆рга́нѣхъ неради́ша. и҆ во пла́мени посредѣ̀ стоѧ́ще, бг҃оꙋго́днꙋю пѣ́снь воспѣва́юще поѧ́хꙋ, бл҃гослови́те всѧ́каѧ дѣ́ла гдⷭ҇нѧ гдⷭ҇а.</p>

<p><red>К</red>ажа̀ покажѝ влⷣко болѣ́знїю рабꙋ̀ твою̀, и҆ ско́рѡ и҆сцѣлѝ млⷭ҇тиве хрⷭ҇тѐ бж҃е. и҆ є҆щѐ сме́рти непреда́ждь сꙋ́дней, да ти покаѧ́нїе возда́стъ. са́мъ бо ре́клъ є҆сѝ, не хощꙋ̀ сме́рти грѣ́шничи.</p>

<p><red>Г</red>дⷭ҇и млⷭ҇тиве, твоѧ̀ пресла́внаѧ чюдеса̀, да и҆ до на́съ ны́нѣ дости́гнꙋтъ. бѣ́сы проженѝ, недꙋ́ги погꙋбѝ, ра́ны  и҆сцѣ лѝ, болѣ́зни ᲂу҆врачꙋ́й, и҆ потво́ры и҆ ча родѣѧ́нїѧ, и҆ всѧ́кїѧ ꙗ҆́зи и҆зба́ви ны.</p>

<p><red>сла́ва. З</red>апрети́выи хрⷭ҇тѐ морски́мъ вѣ́т рѡмъ, и҆ стра́хъ ᲂу҆чени́къ на ра́дость преложѝ. запретѝ и҆ ны́нѣ тѧ́жкимъ болѣ́знемъ, трꙋжа́ющымъ рабꙋ̀ твою̀, да всѝ воз̾весели́мсѧ хва́лѧще тѧ во́ вѣки.</p>

<p><red>и҆ ны́нѣ. И҆</red>зба́ви бцⷣе, ѿ ѡ҆быше́дшихъ ны печа́лей, бѣ́дъ же и҆ скорбе́й, и҆ всѣ́хъ разли́чныхъ недꙋ́гъ, ѻ҆тра́вы же и҆ чародѣ́йства, и҆ бѣсо́вскагѡ мечта́ нїѧ, и҆ ѿ ᲂу҆ро́ка ѕлы́хъ чл҃къ, и҆ напра́ сныѧ сме́рти мо́лимсѧ.</p>

<p><red>пѣ́снь, ѳ҃. і҆рмо́съ. Н</red>а сѷна́йстѣй горѣ̀ ви́дѣвъ тѧ в̾ кꙋпинѣ̀ мѡѷсе́й, не ѡ҆па́ льнѡ ѻ҆́гнь бжⷭ҇твеныи заче́ншꙋю во́ чревѣ. данїи́лъ же тѧ ви́дѣ го́рꙋ непре сѣ́ченꙋ. же́ѕлъ прозѧ́бшїи и҆са́їѧ взы ва́ше, ѿ ко́рене дв҃дова.</p>

<p><red>И҆</red>сто́чниче жи́зни, пода́телю хрⷭ҇тѐ млⷭ҇ти, не ѿвратѝ лица̀ твоегѡ̀ ѿ на́съ. ѡ҆блегчѝ болѣ́знь ᲂу҆трꙋже́ной болѣ́з нїю, и҆ воздви́гни ꙗ҆́кѡ ѳадде́омъ а҆́вга рѧ, да при́снѡ тебѐ сла́витъ, со ѻ҆ц҃е́мъ и҆ ст҃ы́мъ дх҃омъ.</p>

<p><red>Е҆</red>ѵⷢ҇а́льскомꙋ вѣ́рꙋюще гла́сꙋ, твоегѡ̀ и҆́щемъ ѡ҆бѣ́та хрⷭ҇тѐ, проси́те бо речѐ, и҆ да́стсѧ ва́мъ. тѣ́мъ ны́нѣ пред̾стоѧ́ще мо́лимъ тѧ̀, воста́ви со ѻ҆дра̀ здра́вꙋ, лю́тымъ пове́рженꙋ недꙋ́гомъ. да тѧ̀ с̾на́ми в̾кꙋ́пѣ велича́етъ.</p>

<p><red>сла́ва. М</red>ꙋ́чимаѧ недꙋ́гомъ, внꙋ́трь не ви́димыми ра́нами, тебѣ̀ хрⷭ҇тѐ с̾ на́ми вопїе́тъ, не на́мъ гдⷭ҇и, ни на́съ ра́ди, вси́ бо є҆смы̀ и҆спо́лнени грѣхо́въ. но мт҃рьними ти и҆ прⷣтчевыми мл҃твами да́ждь и҆сцѣле́нїе болѧ́щей, да тѧ̀ всѝ возвели́чимъ.</p>

<p><red>и҆ ны́нѣ. Б</red>ж҃їѧ мт҃и пречⷭ҇таѧ, со всѣ́ми ст҃ы́ми призыва́емъ тѧ, со а҆́гг҃лы и҆ а҆рха́гг҃лы, съ прⷪ҇ро́ки и҆ патрїа́рхи, со а҆пⷭ҇лы и҆ ст҃ли, съ прпⷣбными и҆ пра́вед ными, моли́тесѧ хрⷭ҇тꙋ̀ бг҃ꙋ на́шемꙋ, да́ти здра́вїе болѧ́щей. да тѧ̀ всѝ велича́емъ. <red>Досто́йнѡ є҆́сть.</red></p>

<p><red>трⷭ҇то́е, и҆ по ѻ҆́ч҃е на́шъ. Г</red>дⷭ҇и і҆с҃е хрⷭ҇тѐ сн҃е бж҃їи поми́лꙋй на́съ, а҆ми́нь <red>[покло́н̾].</red></p>

<p><red>тропарѝ: П</red>оми́лꙋй на́съ гдⷭ҇и ...</p>

<p><red>Г</red>дⷭ҇и поми́лꙋй на́съ ...</p>

<p><red>сла́ва. конда́къ. Д</red>ꙋ́шꙋ мою̀ гдⷭ҇и ...</p>

<p><red>и҆ ны́нѣ, боⷢ҇. М</red>илосе́рдїѧ две́ри ...</p>

<p><red>Г</red>дⷭ҇и поми́лꙋй, м҃ <red>[трѝ покло́на].</red></p>

<p><red>слава, и҆ ны́нѣ.</red></p>

<p><red>моли́тва, за болѧ́щꙋю.</red></p>

<p><red>запѣ́въ [покло́н̾].</red></p>

<p><red>Б</red>ж҃е си́льныи, млⷭ҇тїю стро́ѧи всѧ̀, на спасе́нїе ро́дꙋ чл҃ческомꙋ, посѣтѝ рабꙋ̀ свою̀ сїю̀, <red>і҆мⷬ҇къ,</red> нарица́ющꙋ и҆́мѧ хрⷭ҇та̀ твоегѡ̀. и҆сцѣлѝ є҆ю̀ ѿ всѧ́когѡ недꙋ́га плотьска́гѡ и҆ дш҃е́внагѡ. и҆ ѿпꙋстѝ грѣ́хъ, и҆ грѣхо́вныѧ собла́зны, и҆ всѧ́ кꙋ напа́сть, и҆ всѧ́кѡ наше́ствїе непрїѧ́ зненѡ, дале́че сотворѝ ѿ рабы̀ твоеѧ̀, и҆ воздви́гни ѿ ѻ҆дра̀ грѣхо́внагѡ, и҆ ᲂу҆стро́й є҆ю̀ во ст҃ꙋ́ю твою̀ цр҃ковь, здра́ вꙋ дш҃е́ю и҆ тѣ́ломъ, и҆ дѣ́лы до́брыми, сла́вѧщꙋ со всѣ́ми людьмѝ и҆́мѧ хрⷭ҇та̀ твоегѡ̀. ꙗ҆́кѡ тебѣ̀ сла́вꙋ воз̾сыла́емъ, со без̾нача́льнымъ ти сн҃омъ, и҆ со ст҃ы́мъ дх҃омъ, нн҃ѣ и҆ прⷭ҇нѡ и҆ во́ вѣки вѣко́мъ, а҆ми́нь <red>[покло́н̾ до землѝ].</red></p>

<p><red>Ч</red>естнѣ́йшꙋю херꙋви́мъ ... <red>[покло́н̾].</red></p>

<p><red>С</red>ла́ва... <red>[покло́н̾]. И҆</red> ны́нѣ... <red>[покло́н̾].</red></p>

<p><red>Г</red>дⷭ҇и поми́лꙋй, гдⷭ҇и поми́лꙋй, гдⷭ҇и бл҃го словѝ <red>[покло́н̾].</red></p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ тѝ мт҃ре, си́лою чⷭ҇тна́гѡ и҆ животворѧ́щагѡ крⷭ҇та̀, и҆ застꙋпле́ нїемъ чⷭ҇тны́хъ нбⷭ҇ныхъ си́лъ беспло́т ныхъ, честна́гѡ и҆ сла́внагѡ прⷪ҇ро́ка и҆ прⷣтчи крⷭ҇ти́телѧ і҆ѡа́нна, и҆ ст҃ы́хъ сла́в ныхъ и҆ всехва́льныхъ а҆пⷭ҇лъ, ст҃ы́хъ добропобѣ́дныхъ мч҃нкъ, прпⷣбныхъ и҆ бг҃оно́сныхъ ѻ҆ц҃ъ на́шихъ, ст҃ы́хъ чюдо тво́рецъ и҆ без̾сре́бреникъ козьмы̀ и҆ дамїа́на, ки́ра и҆ і҆ѡа́нна, и҆ всѣ́хъ ра́ди ст҃ы́хъ, поми́лꙋй и҆ спасѝ болѧ́щꙋю рабꙋ̀ свою̀ <red>і҆мⷬ҇къ,</red> ꙗ҆́кѡ бл҃гъ и҆ чл҃колю́бецъ.</p>

</document>