<document xmlns="http://www.ponomar.net/culiturgical">
<p>Т<red>ропа́рь, и҆нди́ктꙋ. гла́съ, в҃.</red></p>

<p><red>В</red>сеѧ̀ тва́ри содѣ́телю, и҆́же времена̀ и҆ лѣ́та свое́ю ѻ҆́бластїю положи́выи, бл҃го словѝ вѣне́цъ лѣ́тꙋ бл҃гости твоеѧ̀ гдⷭ҇и, сохранѧ́ѧ в̾ ми́рѣ бцⷣы ра́ди, гра́дъ и҆ лю́ди, по вели́цѣй млⷭ҇ти твое́й <red>[двⷤа]. сла́ва, и҆ ны́нѣ, то́йже.</red></p>

<p>К<red>ано́нъ. гла́съ, а҃. пѣ́снь, а҃. і҆рмоⷭ҇. П</red>ое́мъ всѝ лю́дїе, ѿ лю́ты рабо́ты фараѡ́ни, лю́ди и҆҆зба́вльшемꙋ, и҆҆ во глꙋбинѣ̀ мор стѣ́й, нога́ми немо́крыми наста́вльше мꙋ, пѣ́снь побѣ́днꙋю, ꙗ҆́кѡ просла́висѧ.</p>

<p><red>запѣ́въ: М</red>лⷭ҇тиве гдⷭ҇и, ᲂу҆слы́ши мл҃твꙋ ра́бъ свои́х̾, молѧ́щихсѧ тебѐ <red>[покло́н̾].</red></p>

<p><red>П</red>ое́мъ всѝ хрⷭ҇то́ви, и҆́мже соста́вишасѧ всѧ́ческаѧ, и҆ во є҆ди́но соверши́шасѧ неразлꙋ́чнѡ. ꙗ҆́кѡ ѿ безнача́лна ро́ждь шꙋсѧ бг҃а ѻ҆ц҃а, соста́вномꙋ словесѝ, пѣ́снь побѣ́днꙋю, ꙗ҆́кѡ просла́висѧ.</p>

<p><red>В</red>оспое́мъ всѝ хрⷭ҇то́ви, и҆́же ѻ҆́ч҃имъ бл҃го воле́нїемъ ꙗ҆́вльшꙋсѧ ѿ дв҃ы, и҆ пропо вѣ́давшꙋ лѣ́то гдⷭ҇не прїѧ́тно, на́мъ на и҆збавле́нїе, пѣ́снь побѣ́днꙋю, ꙗ҆́кѡ просла́висѧ.</p>

<p><red>сла́ва. В</red>ъ назаре́тъ прише́дъ пода́тель зако́нꙋ, в̾ де́нь сꙋбо́тныи ᲂу҆ча́ше, за ко́нъ полага́ѧ є҆вре́ѡмъ, прише́ствїѧ своегѡ̀ неи҆зрече́ннагѡ, и҆́мже ꙗ҆́кѡ млⷭ҇тивъ спаса́етъ ро́дъ на́шъ.</p>

<p><red>и҆ ны́нѣ, боⷢ҇. П</red>ою́ще всѝ вѣ́рнїи, преди́в нꙋю дв҃ꙋ, хрⷭ҇та̀ вселе́ннѣй восїѧ́вшꙋю, и҆ ра́дости всѧ́ческаѧ и҆спо́лнившꙋю, прис носꙋ́щагѡ живота̀, прⷭ҇нѡ восхвалѧ́емъ, ꙗ҆́кѡ просла́висѧ.</p>

<p><red>катава́сїѧ: С</red>охранѝ ѿ бѣ́дъ рабы̀ своѧ̀ млⷭ҇тиве, ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю, и҆ всѣ́хъ  влⷣцѣ  гдⷭ҇ꙋ  і҆с҃ꙋ  <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆твердѝ менѐ хрⷭ҇тѐ, на недви́жимомъ ка́мени заповѣде́й ти, и҆ просвѣти́ мѧ свѣ́томъ лица̀ твое гѡ̀. нѣ́сть бо ст҃а па́че тебѐ чл҃колю́бче.</p>

<p><red>О</red>у҆твердѝ бл҃же, є҆го́же насадѝ любо́вїю на землѝ десни́ца твоѧ̀, плодови́тъ вї ногра́дъ, сохранѧ́ѧ свою̀ цр҃квь всеси́лне. <red>В</red>ъ дѣ́лехъ дх҃о́вныхъ бг҃окра́сныхъ кра сѧ́щымсѧ, наста́вшеє гдⷭ҇и лѣ́то сїѐ, провестѝ да́ждь влⷣко, и҆́же вѣ́рою тѧ̀ пѣсносло́вѧщымъ, бж҃е всѧ́ческихъ.</p>

<p><red>В</red>ъ дѣ́лехъ дх҃о́вныхъ бг҃олѣ́пно преитѝ лѣ́то дв҃о, преведѝ влⷣчце, и҆́же вѣ́рнѡ тѧ̀ пѣсносло́вѧщыѧ прⷭ҇нѡ дв҃ꙋ.</p>

<p><red>сла́ва. О</red>у҆ти́ши мѝ хрⷭ҇тѐ, лѣ́тныи крꙋ́гъ. дава́й ще́дре, и҆ насы́ти мѧ слове́съ бжⷭ҇твеныхъ ти, и҆́хъ же ꙗ҆ви́сѧ гл҃ѧ і҆юде́ѡмъ в̾ сꙋбо́тахъ.</p>

<p><red>и҆ нн҃ѣ, боⷢ҇. Ꙗ҆́</red>кѡ є҆ди́нꙋ па́че є҆стества̀, ю҆́же па́че чл҃ка бл҃года́ть во свою̀ ᲂу҆тро́ бꙋ прїе́мшꙋю, и҆ непрело́жно ро́ждьшꙋю хрⷭ҇та̀ бг҃а на́шегѡ, при́снѡ тѧ сла́вимъ.</p>

<p><red>сѣда́ленъ. гла́съ, и҃. И҆́</red>же времена̀ плодо но́снаѧ, и҆ дожде́ве съ нб҃сѐ подаѧ̀ сꙋ́щымъ на землѝ, и҆ ны́нѣ прїе́млѧ молбы̀ ра́бъ свои́хъ, ѿ всѧ́кїѧ и҆зба́ви нꙋ́жды чл҃колю́бче. щедро́ты бо твоѧ̀ вои́стинꙋ на всѣ́хъ дѣ́лѣхъ твои́хъ. тѣ́мже вхо́ды бл҃гословѝ и҆ и҆схо́ды. дѣ́ла и҆спра́ви рꙋ́къ на́шихъ гдⷭ҇и, и҆ со грѣше́нїемъ проще́нїе да́рꙋй на́мъ бж҃е. ты́ бо ѿ небы́тїѧ в̾ бытїѐ всѧ́ческаѧ, ꙗ҆́кѡ си́ленъ въ сꙋщество̀ приве́лъ є҆сѝ.</p>

<p><red>пѣ́снь, д҃. і҆рмо́съ. Р</red>азꙋмѣ́хъ всемогі́и твоѐ смотре́нїе, и҆ со́ страхомъ просла́ вихъ  тѧ  сп҃се.</p>

<p><red>Н</red>ача́ло тебѣ̀ лѣ́тꙋ, лю́дїе твоѝ прино́ сѧтъ, а҆́гг҃льскими пѣ́сньми славосло́ вѧще  тѧ  сп҃се.</p>

<p><red>Ꙗ҆́</red>кѡ чл҃колю́бецъ сподо́би нача́ти лѣ́то, и҆ сконча́ти тебѣ̀ бл҃гоꙋго́днѡ хрⷭ҇тѐ.</p>

<p><red>сла́ва. В</red>седержи́телю є҆ди́не гдⷭ҇и, лѣ́том̾ прїѧ́тїѧ ᲂу҆ти́шивши, мі́рови да́рꙋй.</p>

<p><red>и҆ нн҃ѣ, боⷢ҇. Б</red>цⷣе є҆ди́на влⷣчце, лѣ́томъ прїѧ́тїѧ ᲂу҆ти́шивши, мі́рови да́рꙋй. ꙗ҆́кѡ приста́нище нн҃ѣ дш҃а́мъ на́шым̾, и҆ тве́рдꙋ наде́ждꙋ, бцⷣꙋ всѝ воспое́мъ.</p>

<p><red>пѣ́снь, є҃. і҆рмо́съ. Ѿ</red> ́нощи ᲂу҆́тренююще хва́лимъ тѧ хрⷭ҇тѐ бж҃е, ѻ҆ц҃ꙋ собез̾нача́л на, и҆ сп҃са дш҃а́мъ на́шымъ. ми́ръ мі́рови  пода́ждь  чл҃колю́бче.</p>

<p><red>И҆</red>сполнѧ́ѧи  всѧ́ческаѧ  бл҃гости  хрⷭ҇тѐ, ты̀ бл҃горастворе́нїемъ и҆ бл҃гопло́дїемъ, бл҃гослове́ньми вѣнча́емо, многокрꙋ́ж ное лѣ́то, рабо́мъ твои́мъ да́рꙋй.</p>

<p><red>Л</red>ѣ́тное возда́нїе покажѝ на́мъ, прело же́нїе к̾ лꙋ́чшымъ. ми́рно же ᲂу҆строе́ нїе, вѣ́дꙋщымъ тѧ сло́ве бж҃їи, ᲂу҆по до́бльшасѧ  чл҃кѡмъ.</p>

<p><red>сла́ва. Н</red>а́ землю прише́лъ є҆сѝ, собез нача́лне ѻ҆ц҃ꙋ, плѣ́нникѡмъ ѿпꙋще́нїе, слѣпы́мъ же прозрѣ́нїе, ѿ ѻ҆ц҃а воз̾ вѣща́ѧ, и҆ вре́мѧ прїѧ́тно.</p>

<p><red>и҆ ны́нѣ, боⷢ҇. Н</red>а́шꙋ наде́ждꙋ, бцⷣе чⷭ҇таѧ, и҆ на́ше жела́нїе, на тѧ̀ воз̾лага́емъ, ми́лостива на́мъ пода́ждь дв҃о, є҆го́же родила̀ є҆сѝ.</p>

<p><red>пѣ́снь, ѕ҃. і҆рмо́съ. П</red>ррⷪ҇ка спа́слъ є҆сѝ ѿ ки́та чл҃колю́бче, и҆ менѐ и҆з̾ глꙋбины̀ грѣхо́вныѧ,  воз̾ведѝ  молю́тисѧ.</p>

<p><red>Ж</red>итїѐ нача́ти, бл҃гоꙋго́дно тебѣ̀ влⷣко, с̾ лѣ́тным̾ начина́нїем̾, на́съ сподо́би <red>[вⷤ].</red></p>

<p><red>сла́ва. Д</red>не́й дх҃о́вныхъ, въ поꙋче́нїи за ко́на твоегѡ̀, покажѝ и҆спо́лнь ще́дре, сп҃се  пою́щымъ  тѧ̀.</p>

<p><red>и҆ ны́нѣ, боⷢ҇. Р</red>о́ждьшаѧ гдⷭ҇а, бцⷣе всене поро́чнаѧ, и҆зба́ви ѿ бѣ́дъ, вѣ́рою пою́ щыѧ  тѧ  пречⷭ҇таѧ.</p>

<p><red>конда́к̾. гла́съ, в҃. В</red>ъ вы́шнихъ живы́и хрⷭ҇тѐ цр҃ю, всѣ́мъ ви́димымъ и҆ неви́ди мымъ, тво́рче и҆ зижди́телю, и҆́же дні́е и҆ но́щи, времена̀ и҆ лѣ́та сотвори́выи, бл҃гословѝ ны́нѣ вѣне́цъ лѣ́тꙋ, соблюдѝ и҆ сохранѝ въ ми́рѣ странꙋ̀ на́шꙋ, и҆ гра́дъ и҆ лю́ди твоѧ̀ многомлⷭ҇тиве.</p>

<p><red>пѣ́снь, з҃. і҆рмо́съ. Ѻ҆́</red>троцы во бл҃зѣ́й вѣ́рѣ воспита́ни, нечести́ва велѣ́нїѧ не бре́гше, ѻ҆́гненагѡ преще́нїѧ не ᲂу҆боѧ́ шасѧ. но посредѝ пла́мене стоѧ́ще поѧ́хꙋ, ѻ҆ц҃е́мъ бг҃ъ бл҃гослове́нъ є҆сѝ.</p>

<p><red>Н</red>аче́ньше лѣ́то, и҆ пѣ́снь и҆спе́рва сотво ри́мъ црⷭ҇твꙋющемꙋ хрⷭ҇тꙋ̀, црⷭ҇тво без̾ко не́чное, правосла́внїи лю́дїе, бл҃гоче́стно пою́ще, ѻ҆ц҃е́мъ бж҃е блгⷭ҇ве́нъ є҆сѝ <red>[двⷤа].</red></p>

<p><red>сла́ва. С</red>ы́и пре́жде вѣ́къ, ѿ́вѣка же и҆ є҆щѐ гдⷭ҇ь, и҆́же пою́щымъ хрⷭ҇тѐ, и҆сто́чни ка бл҃госты́ни, бл҃ги́хъ твои́хъ даро́въ лѣ́то и҆спо́лни. и҆́же ѻ҆ц҃е́мъ бж҃е бл҃го слове́нъ  є҆сѝ.</p>

<p><red>и҆ ны́нѣ, боⷢ҇. Ꙗ҆́</red>кѡ рабѝ влⷣцѣ на мо ли́твꙋ, чи́стꙋю мт҃рь твою̀ пред̾лага́емъ хрⷭ҇тѐ, ѿ всѧ́кагѡ ѡ҆бстоѧ́нїѧ, лю́ди твоѧ̀ бл҃же и҆зба́вити пою́щыѧ, ѻ҆ц҃е́мъ бж҃е  бл҃гослове́нъ  є҆сѝ.</p>

<p><red>пѣ́снь, и҃. і҆рмо́съ. П</red>ѣснослове́сники въ пещѝ спа́сшаго дѣ́ти, и҆ громопла́мен нꙋю пе́щь, прело́жшагѡ на хла́дъ, хрⷭ҇та̀ бг҃а по́йте, и҆ превозноси́те є҆гѡ̀ во́ вѣки.</p>

<p><red>Ꙗ҆́</red>кѡ нача́лникꙋ спасе́нїѧ хрⷭ҇тѐ, нача́ токъ тебѐ прино́ситъ лѣ́то, честна́ѧ цр҃кви зовꙋ́щи, по́йте и҆ превозноси́те є҆гѡ̀  во́  вѣки.</p>

<p><red>И҆́</red>же ѿ не сꙋ́щихъ всѧ́ческаѧ мꙋ́дрѣ, ѡ҆бнови́вшагѡ творе́нїемъ, и҆ проводѧ́ щагѡ време́нъ ѻ҆браще́нїѧ, хотѣ́нїемъ, по́йте и҆ превозноси́те є҆гѡ̀ во́ вѣки.</p>

<p><red>сла́ва. И҆</red>зве́дшемꙋ всѧ́ческаѧ бг҃ꙋ. и҆ вре мена̀ и҆змѣнѧ́ющꙋ, на многоѡ҆бра́зное чл҃кѡмъ ѡ҆кормле́нїе, пое́мъ, хвали́те и҆ превозноси́те хрⷭ҇та̀ во́ вѣки.</p>

<p><red>и҆ ны́нѣ, боⷢ҇. Б</red>г҃омт҃рь дв҃ꙋ чи́стꙋю, лѣ́т нимъ ѡ҆бхожде́нїемъ прїе́млюще, право сла́внѡ чл҃честїи собо́ри, пое́мъ тѧ̀ ꙗ҆́кѡ бцⷣꙋ, и҆ всѣ́хъ спасе́нїе.</p>

<p><red>пѣ́снь, ѳ҃. і҆рмо́съ. Ѻ҆́</red>бразъ чи́стагѡ ржⷭ҇тва̀ твоегѡ̀ распала́емꙋ кꙋпинꙋ̀, ꙗ҆вѝ неѡ҆пали́мꙋ. и҆҆ ны́нѣ на на́съ напа́стей свирѣ́пѣющꙋю ᲂу҆гаси́ти мо́лимсѧ пе́щь, да тѧ̀ бцⷣе непреста́ннѡ велича́емъ.</p>

<p><red>С</red>ло́во бж҃їе и҆ си́ла и҆́стиннаѧ мꙋ́дрость соста́внаѧ, содержа́щаѧ и҆ ѡ҆кормлѧ́ю щи всѧ́ческаѧ мꙋ́дрѣ. и҆ ны́нѣ наста́в шее рабо́мъ твои́мъ вре́мѧ, во ᲂу҆строе́ нїи  ти́сѣ  и҆зведѝ.</p>

<p><red>В</red>сѧ̀ дѣ́ла твоѧ̀ гдⷭ҇и, нб҃са̀, землѧ̀, свѣ́тъ, и҆ мо́ре, во́ды, и҆ всѝ и҆сто́чни  ки, сл҃нце же, мѣ́сецъ, тма̀, ѕвѣ́зды, ѻ҆́гнь, чл҃цы, и҆ ско́ти, со а҆́гг҃лы восхва лѧ́ютъ  тѧ̀.</p>

<p><red>сла́ва. Е҆</red>ди́нъ є҆сѝ превѣ́чныи, ꙗ҆́кѡ тво ре́цъ вѣко́мъ црⷭ҇твꙋющи трисоста́вное є҆ди́но бжⷭ҇тво̀ нераздѣ́лное, мольба́ми чи́стыѧ бг҃омт҃ре, лѣ́то плодоно́сно наслѣ́дїю  твоемꙋ̀  покажѝ.</p>

<p><red>и҆ ны́нѣ, боⷢ҇. С</red>п҃се всемꙋ̀ и҆ строи́телю, зижди́телю и҆ вседержи́телю тва́ри, мо льба́ми без̾ сѣ́мене ро́ждьшїѧ тѧ̀,  ми́ръ мі́рови твоемꙋ̀ пода́ждь, соблю да́ѧ  цр҃ковь  всегда̀  недви́жимꙋ.</p>

<p><red>ѿпꙋ́стъ: И҆́</red>же всеси́льною и҆ неи҆зрече́н ною мꙋ́дростїю ᲂу҆стро́ивыи нача́токъ и҆нди́ктꙋ, си́речь но́вомꙋ лѣ́тꙋ, гдⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ всѣ́хъ ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>