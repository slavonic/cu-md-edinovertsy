Т=ропа́рь , бцⷣѣ неѡ҆пали́мыѧ кꙋпины̀ .=

~И҆́же во ѻ҆гнѣ̀ показа́выи мѡѷсе́ови , є҆́же во́плоти на́ землю прихо́дъ тво́й , и҆ и҆́же зако́ннагѡ сщ҃е́нства а҆арѡ́нꙋ проѡбрази́выи ѻ҆́бразомъ жезла̀ бл҃го да́телю тѧ̀ ро́ждьшꙋю . є҆ѧ́же мл҃твами хрⷭ҇тѐ бж҃е на́шъ , ᲂу҆мирѝ живо́тъ на́шъ ꙗ҆́кѡ чл҃колю́бецъ =[два́жды].=

=сла́ва , и҆ ны́нѣ , то́йже .=

К=ано́нъ , ꙗ҆вле́нїю и҆ко́ны прест҃ы́ѧ бцⷣы неѡ҆пали́мыѧ кꙋпины̀ . гла́съ , ѕ҃ . пѣ́снь , а҃ . і҆рмо́съ . В=олно́ю морско́ю скры́вшагѡ дре́вле , гони́телѧ мꙋчи́телѧ , под̾ зем ле́ю скры́ша , спасе́ныхъ дѣ́ти . но мы̀ ꙗ҆́кѡ ѻ҆трокови́ца гдⷭ҇ви пое́мъ , сла́вно бо просла́висѧ .

=запѣ́в̾ : П=рест҃а́ѧ гжⷭ҇е бцⷣе , ᲂу҆слы́ши мл҃твꙋ ра́бъ свои́хъ , молѧ́щихсѧ тебѣ̀ =[покло́н̾].=

~Помраче́нꙋю дш҃ꙋ мою̀ дв҃о , ю҆́же ѡ҆мра чи́хъ страстны́ми дѣѧ́нїи , свѣтлѣ́е сл҃нца ꙗ҆́же сла́вѣ мт҃и просвѣтѝ , и҆ к̾ свѣ́тꙋ наста́ви , хва́лѧщихъ тѧ всехва́ льнꙋю .

~Пра́ѻ҆ц҃ъ дв҃о вкꙋше́нїемъ дре́ва , ѡ҆бье́м̾ те́рнїе , ты́ же ѻ҆гне́мъ бжⷭ҇твенымъ попалѧ́еши , и҆́же в̾ кꙋпинѣ́ тѧ влⷣчце ѻ҆гненеѡ҆па́льнѡ показа́емꙋ .

=сла́ва . О=у҆страша́етсѧ пррⷪ҇къ мѡѷсе́й въ кꙋпинѣ̀ видѣ́нїи ѻ҆гнѧ̀ и҆ ᲂу҆дивлѧ́етсѧ ᲂу҆мо́мъ пренепоро́чнаѧ , и҆́бо многора зꙋ́мїемъ ѻ҆гнѧ̀ бжⷭ҇твенагѡ дх҃а , про ви́дѣ тѣ́мъ неи҆зрече́ннꙋю твою̀ сла́вꙋ , дв҃о мт҃и бж҃їѧ .

=и҆ ны́нѣ . К=о́рень ѿ те́рнїѧ преле́стныи , ко́рень затвори́выи созда́нныѧ всѧ̀ , и҆зсыха́етъ ве́сь ѻ҆гне́мъ бжⷭ҇твенымъ , и҆́же кꙋпинꙋ́ тѧ пречⷭ҇таѧ .

=катава́сїѧ : С=пасѝ ѿ бѣ́дъ рабы̀ своѧ̀ , бцⷣе дв҃о , ꙗ҆́кѡ всѝ по́ бз҃ѣ къ тебѣ̀ при бѣга́емъ , ꙗ҆́кѡ къ нерꙋши́мѣй стѣнѣ̀ и҆ застꙋпле́нїю =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Т=ебѣ̀ на вода́хъ по вѣ́сившагѡ всю̀ зе́млю не ѡ҆держи́мѡ , тва́рь ви́дѣвши на ло́бнѣмъ ви́сѧща , ᲂу҆́жасомъ ѡ҆держи́ма бѣ , нѣ́сть ст҃а ра́звѣ тебѐ гдⷭ҇и взыва́юща .

~Ꙗ҆́кѡ те́рнїем̾ всехва́льнаѧ попалѧ́еши є҆́реси , ржⷭ҇тво́мъ ти дв҃о . кꙋпина́ бо ѻ҆гне́мъ неѡ҆па́льнѡ показа̀ , тебѐ про ѡ҆бразꙋ́ющи пречⷭ҇таѧ , ѻ҆́гнь непостоѧ́н ныи роди́ти хотѧ́щꙋ пренепоро́чнаѧ .

~Покланѧ́ютсѧ полцы̀ а҆́гг҃льстїи , ви́дѧ ще ѻ҆́гнена нача́ла ѡ҆бстоѧ́ща , па́че є҆стества́ тѧ ѻ҆́гненыи пред̾ᲂу҆гото́ванъ прⷭ҇то́лъ , влⷣчце пречⷭ҇таѧ .

=сла́ва . М=ѣ́сто на не́мже ты̀ стои́ши є҆́сть ст҃о , и҆ неꙋдо́бь прикаса́йсѧ здѣ̀ , гла́съ бж҃їи возва̀ и҆з̾ кꙋпины̀ , ꙗ҆́коже слы́ша мѡѷсе́й . воста̀ ᲂу҆́бѡ ᲂу҆зрѣ̀ сїю̀ влⷣчце неѡ҆па́льнꙋ .

=и҆ ны́нѣ . Г=ора̀ сѷна́йскаѧ бжⷭ҇твенаѧ , бл҃гослови́сѧ па́че всѣ́хъ го́ръ , на ню́же сше́дъ , и҆́же ѻ҆́гнь положи́выи на зем лѝ послѣдѝ , кꙋпинꙋ̀ палѧ̀ неѡ҆па́льнѣ . є҆го́же воспѣва́емъ , сло́ва воплоще́нїе .

=сѣда́ленъ . гла́съ , и҃ . Д=х҃о́вными лꙋча́ми пред̾ѡ҆чи́стивсѧ мѡѷсе́й бг҃ови́децъ . про ро́чески тѧ кꙋпинꙋ̀ , ѻ҆гне́мъ неѡ҆па́ль нꙋ в̾ сѷна́и прови́дѣ . и҆ ста́мнꙋ и҆ трапе́ зꙋ , ѻ҆бра́знѡ прописа̀ ржⷭ҇тво́ ти влⷣчце . тѣ́мже и҆схоже́нїѧ є҆гѡ̀ видѣ́нїѧ , и҆ мы̀ ны́нѣ зрѧ́ще , бг҃омꙋ́дренѡ взыва́емъ ти бцⷣе . моли́сѧ дарова́ти на́мъ , вѣ́рно покланѧ́ющымсѧ ржⷭ҇твꙋ̀ твоемꙋ̀ , грѣ хо́в̾ ѡ҆ставле́нїе , и҆ ве́лїю млⷭ҇ть=[покло́н̾].=

=пѣ́снь , д҃ . і҆рмо́съ . Е҆́=же на крⷭ҇тѣ̀ твоѐ бжⷭ҇твенное смире́нїе , прови́дѧ а҆вва́ кꙋмъ , ᲂу҆жа́снѡ вопїѧ́ше , ты̀ си́льныхъ с̾сѣчѐ держа́вꙋ бл҃гі́и , прїѡбщи́всѧ сꙋ́щымъ во а҆́дѣ , ꙗ҆́кѡ всеси́ленъ .

~Новотворе́ное всѧ́ческое ѻ҆́гненое пре́ же ꙗ҆вле́ное ѡ҆чище́нїе , кꙋпинѣ̀ неѡ҆па́ льныи ѻ҆́гнь и҆спꙋ́щьши . и҆ бжⷭ҇твенѣмъ ны́нѣ содержа́щи є҆стествѣ̀ , и҆ сегѡ̀ воспосла́вшїи .

~Оу҆снꙋ́въ па́ки тѧ̀ прови́дѣ і҆а́кѡвъ , ѿ землѝ лѣ́ствицꙋ возноси́мꙋ . мѡѷсе́й же кꙋпинꙋ̀ тѧ̀ ви́дѣ ѻ҆чеви́днꙋю , ѻ҆гнепа́льнꙋ , но не ѡ҆пали́вшꙋ влⷣчце .

=сла́ва . О=у҆вѧда́ютъ пла́мы є҆стество́мъ воды̀ , и҆ желѣ́зꙋ ѻ҆́гнь , и҆ ка́меню є҆стество̀ ѡ҆палѧ́етъ , кꙋпины́ же не ѡ҆палѝ . тебѐ бл҃га́ѧ прїе́млетъ разрѣше́ нїе ѻ҆гню̀ непостоѧ́нномꙋ .

=и҆ ны́нѣ . З=ако́нъ сме́ртныи и҆з̾внꙋ́трь прободѐ , и҆́же кꙋпинѣ̀ чи́стаѧ те́рнъ , и҆ гно́й и҆злїѧ́въ , и҆́же в̾ кꙋпинѣ̀ бжⷭ҇тве нымъ ѻ҆гне́мъ ѡ҆чи́стисѧ , ꙗ҆́вльшимсѧ мѡѷсе́ю всенепоро́чнаѧ .

=пѣ́снь , є҃ . і҆рмо́съ . К=ъ тебѣ̀ ᲂу҆́треннюю , млрⷭ҇дїѧ ра́ди самогѡ̀ па́дшагѡ , прело́ж шасѧ непрело́жнѡ , и҆ до́ страсти без̾ стра́стїемъ прекло́ньшасѧ сло́ве бж҃їи , ми́ръ пода́ждь ми чл҃колю́бче .

~Красе́нъ дв҃о тѧ̀ пло́дъ , кꙋпина̀ па́че є҆стества̀ проѧвлѧ́етъ , ѻ҆гне́мъ ѡ҆палѧ́ ема , и҆ всѧ̀ ѻ҆́генаѧ съ сл҃нцемъ ꙗ҆́снѡ просвѣща́ющи , ѿ тебе́ бо ѻ҆́гнь ѡ҆бли ста́вши непостоѧ́нныи .

~Сто́лпъ дв҃о ѻ҆́гненыи і҆и҃лѧ наставлѧ́ѧ к̾землѝ ѡ҆бѣтова́ннѣй , мы́же ѻ҆гне́мъ кꙋпи́ннымъ , к̾ землѝ востица́емъ то бо́ю , є҆́же ѡ҆́ бз҃ѣ воспрїѧ́тїѧ .

=сла́ва . С=л҃нца лꙋчѝ , ѻ҆́гнь кꙋпины̀ ѡ҆мрачѝ дв҃о , сл҃нце бо сла́вы чⷭ҇таѧ , в̾ тебѣ̀ посредѣ̀ кꙋпины̀ восїѧ̀ разꙋ́мнѡ , просвѣща́ѧ созда́нїе всѐ .

=и҆ ны́нѣ . С=ѷна́йскїѧ горы̀ бг҃ови́дцꙋ , па́ки видѣ́нїе стра́нно зри́тсѧ па́че є҆стества̀ . кꙋпина́ бо ꙗ҆́же горѧ́щи неѡ҆па́льнѡ прозѧбе́ тѧ цвѣ́тъ дв҃о неꙋвѧда́емыи .

=пѣ́снь , ѕ҃ . і҆рмо́съ . Ꙗ҆́=тъ бы́сть но неꙋде́ржанъ в̾ пе́рсѣхъ ки́товѣхъ і҆ѡ́на , тво́й бо ѻ҆́бразъ носѧ̀ , пострада́вша и҆ погребе́нїю дана̀ , ꙗ҆́кѡ ѿ черто́га ѿ ѕвѣ́рѧ и҆зше́дъ . приглаша́ше же кꙋсто ді́и , хранѧ́щїи всꙋ́е лжꙋ̀ , млⷭ҇ти ва́шеѧ ѡ҆ста́вили є҆стѐ .

~И҆з̾ѡ҆щрѧ́етсѧ ѻ҆гне́мъ кꙋпи́ннымъ , ны́нѣ сѣки́ра страсте́мъ и҆ клѧ́твамъ . па́ки же ны́нѣ кꙋе́тсѧ и҆скꙋша́емымъ ѻ҆рꙋ́жїе бжⷭ҇твеное , и҆ссѣка́етъ ве́сь , и҆́же терно́вныи вѣне́цъ всѧ́когѡ во́зраста престꙋпле́нїе тобо́ю влⷣчце .

=Ѿ= ́бг҃а погꙋблѧ́ема за́висть , ѻ҆́гнь съ нб҃сѐ и҆лїѝ и҆спꙋсти́сѧ , и҆ попалѝ тꙋ́къ зако́ннагѡ сꙋщества̀ . но кꙋпина̀ не ѡ҆палѝ тебѐ влⷣчце , ѻ҆гнѧ̀ сказа̀ бжⷭ҇тве нагѡ в̾ воспрїѧ́тїе . вы́ше ᲂу҆́бѡ ᲂу҆ма̀ и҆ па́че є҆стества̀ не ѡ҆пали́сѧ .

=сла́ва . М=ечта́етсѧ ꙗ҆́коже в̾ клеща́хъ и҆са́їѧ бл҃га́ѧ ᲂу҆́гль бжⷭ҇твеныи воспрїи́ мовавъ бг҃ороди́тельнице не ѡ҆пали́всѧ непоро́чнаѧ , и҆́же прописа́ тѧ пречⷭ҇таѧ , кꙋпинꙋ̀ бжⷭ҇твенꙋю влⷣчце .

=и҆ ны́нѣ . Т=ы̀ пла́мень ю҆́нымъ несодѣ́ла нныи пречⷭ҇таѧ , пре́же ѻ҆́гнь всѧ̀ поѧдѐ . ны́нѣ же прохла́ждь тѧ̀ содѣ́ланїемъ , и҆́же и҆ кꙋпинꙋ̀ показа́выи ѻ҆гненеѡ҆па́ льнꙋю , и҆ соблю́дъ тѧ по ржⷭ҇твѣ̀ всю̀ цѣ́ лꙋ влⷣчце , и҆ ѻ҆гне́мъ не ѡ҆пали́вшꙋсѧ бжⷭ҇твенымъ .

=конда́къ . гла́съ , и҃ . П=ред̾ѡ҆чи́стимсѧ и҆ мы̀ бжⷭ҇твенѡ въ дс҃ѣ , и҆ на́ горꙋ сѷна́й скꙋю вѣ́рою взы́демъ , да ви́димъ та́мо кꙋпинꙋ̀ ѻ҆гнено́снꙋю , дв҃ыѧ провозвѣ ща́ющꙋ ржⷭ҇тво̀ . и҆ ви́дѣвше поклони́мсѧ всѝ =[покло́н̾],= со́ страхомъ вопїю́ще , ра́дꙋисѧ невѣ́сто неневѣ́стнаѧ .

=и҆́косъ . П=рови́дѣ прⷪ҇ркъ мѡѷсе́й в̾ сѷна́и тѧ̀ дв҃о , пре́жде ѻ҆гне́мъ в̾ неѡ҆па́льнѣй кꙋпинѣ̀ , и҆ видѣ́нїю чю́дномꙋ ᲂу҆диви́сѧ , и҆ ᲂу҆жасе́сѧ ви́дѧ влⷣчце , носѧ́щꙋ ѻ҆́гнь бжⷭ҇твеныѧ сла́вы . сегѡ̀ ра́ди зове́м̾ ти , ра́дꙋисѧ зако́нꙋ да́телѧ поро́ждьшаѧ . ра́дꙋисѧ свѣ́та ми́рꙋ роди́вшаѧ . ра́дꙋи сѧ кꙋпино̀ прохлажда́ющи ра́зꙋмы вѣ́р ныхъ . ра́дꙋисѧ ꙗ҆́кѡ просвѣща́еши сꙋ́щыѧ во тмѣ̀ жите́йстѣй . ра́дꙋисѧ ꙗ҆́кѡ помрача́еши попира́телѧ ми́рꙋ . ра́ дꙋисѧ свѣ́тꙋ незаходи́момꙋ роди́тель нице . ра́дꙋисѧ ѻ҆гнѧ̀ непостоѧ́ннагѡ прїе́мнице . ра́дꙋисѧ и҆́же тобо́ю младе́ ньствовавъ бг҃ъ сло́во . ра́дꙋисѧ ꙗ҆́кѡ тобо́ю проклина́етсѧ пре́лесть . ра́дꙋисѧ невѣ́сто неневѣ́стнаѧ .

=пѣ́снь , з҃ . і҆рмо́съ . Н=еи҆зрече́нное чю́до и҆́же в̾ пещѝ и҆зба́вивыи , прпⷣбныѧ ѻ҆́троки и҆з̾ пла́мени , во́ гробѣ но́вѣ бездꙋ́шенъ полага́етсѧ , на спасе́нїе на́мъ пою́щымъ , и҆зба́вителю бж҃е бл҃го слове́нъ є҆сѝ .

~Пла́менно ѡ҆крꙋ́жїе и҆́нъ пꙋ́ть показа̀ фезви́тѧнинꙋ и҆лїѝ , ꙗ҆́коже ѻ҆гнѧ̀ не ѡ҆палѧ́юща пречⷭ҇таѧ , в̾ кꙋпинѣ̀ ѻ҆гнедо хнове́нна ꙗ҆вле́на проѧвлѧ́ѧ . ꙗ҆́кѡ бо роди́ти сꙋгꙋ́ба є҆стество́мъ , а҆ не соста́ вомъ , и҆зба́вителѧ пою́щымъ , бж҃е бла гослове́нъ є҆сѝ .

~Свѣщено́сно вседꙋ́шно прїидѣ́те , нн҃ѣ разꙋ́мнѡ бжⷭ҇твеномꙋ , и҆́же кꙋпины̀ не ѡ҆палѝ неѕло́бьствомъ в̾ вѣ́рѣ свѣщѝ вже́гши , гл҃юще и҆ пою́ще , и҆зба́вителю бж҃е бл҃гослове́нъ є҆сѝ .

=сла́ва . В=о ѻ҆́гнь вве́рже без̾зако́нныи , бл҃гочести́вагѡ ѻ҆гнѧ̀ слꙋжи́телѧ влⷣцѣ , но невреди́мы пребы́ша . бжⷭ҇твеныи же ѻ҆́гнь кꙋпинꙋ̀ ѡ҆палѧ́ѧ , но не ѡ҆палѝ , ꙗ҆́кѡ пѣ́ти ны̀ вѣ́дѧща , и҆зба́вителю бж҃е бл҃гослове́нъ є҆сѝ .

=и҆ нн҃ѣ . Ѻ҆=рꙋ́жїе нн҃ѣ тебѐ ра́ди плещѝ дае́тъ ѻ҆́гненое пречⷭ҇таѧ влⷣчце , ꙗ҆́кѡ бжⷭ҇твеныи ѻ҆́гнь кꙋпинꙋ̀ не ѡ҆палѧ́ѧ . ѡ҆ тебѣ̀ ᲂу҆чи́тъ ны въ дс҃ѣ ст҃ѣ , попалѧ́е ши бо стра́сти терно́вныѧ пою́щихъ , бж҃е бл҃гослове́нъ є҆сѝ .

=пѣ́снь , и҃ . і҆рмо́съ . О=у҆жасни́сѧ боѧ́исѧ нб҃о , и҆ да подви́жатсѧ ѡ҆снова́нїѧ зем лѝ . сѐ ᲂу҆́бѡ в̾ мертвецѣ́хъ вмѣнѧ́етсѧ и҆́же въ вы́шнихъ живы́и , и҆ во́ гробѣ ма́лѣ ѡ҆битова́етъ . є҆го́же дѣ́ти бл҃го слови́те , сщ҃е́ннїи по́йте , и҆ превозно си́те є҆гѡ̀ во́ вѣки .

~Кто̀ чюдеса̀ твоѧ̀ бл҃га́ѧ воспѣ́ти мо́ жетъ ; пла́мы бо ꙗ҆́коже пи́шетъ свои́х̾ слꙋжи́тель , кꙋпинꙋ̀ ѡ҆палѧ́етъ пресла́ внѡ , и҆ неѡ҆пали́ма показꙋ́етсѧ во ѡ҆бража́ющи ржⷭ҇тво̀ твоѐ , схожде́нїемъ показꙋ́етъ .

~Ѡ҆бога́щьшисѧ всечⷭ҇таѧ , є҆го́же полцы̀ ѻ҆́гненыѧ слꙋжи́тели во́ страсѣ ѡ҆бхо́ дѧтъ , не воз̾мога́юще сегѡ̀ сла́вы зрѣ́ ти . всели́босѧ в̾ твоѧ̀ чресла̀ , и҆ не ѡ҆па лѝ и҆́хъ , ꙗ҆́коже и҆ кꙋпинꙋ̀ ѻ҆́гнь не ѡ҆палѝ бжⷭ҇твеное сло́во чⷭ҇таѧ .

=сла́ва . П=од̾ кро́въ тво́й чⷭ҇таѧ прибѣга́ю ще , ѿ всѣ́хъ и҆скꙋше́нїи , и҆ всѧ́кїѧ и҆збавлѧ́емсѧ ско́рби , и҆ вѣ́чнагѡ ѻ҆гнѧ̀ , в̾ вѣ́рѣ ржⷭ҇тво́ ти хва́лѧще є҆́же неи҆з гл҃аннѡ восїѧ̀ бг҃ови́дцꙋ , кꙋпинꙋ̀ горѧ́ щꙋ всю̀ неѡ҆па́льнꙋ .

=и҆ ны́нѣ . К=ꙋпинꙋ̀ ѻ҆гне́мъ неѡ҆пали́мꙋ пречⷭ҇таѧ тѧ̀ прозрѧ̀ проро́къ мѡѷсе́й . го́рꙋ же пресѣ́ннꙋ , ви́дѣвъ тѧ̀ бг҃ови́д нѡ а҆вва́кꙋмъ . мы́ же вѣ́рно взыва́ем̾ , попалѝ те́рнїе страсте́й на́шихъ дв҃о , и҆ кро́вомъ крилꙋ̀ твое́ю покры́й ны̀ .

=пѣ́снь , ѳ҃ . і҆рмо́съ . Н=ерыда́й менѐ мт҃и , взира́ющи во́ гробѣ , є҆го́же пло́тїю без̾ сѣ́мени зачала̀ є҆́си сн҃а . воста́нꙋ бо и҆ сла́венъ бꙋ́дꙋ , и҆ вознесꙋ̀ со сла́вою , немо́лчнѡ ꙗ҆́кѡ бг҃ъ , вѣ́рою и҆ любо́вїю тѧ велича́ющыѧ .

~Съ си́лы нбⷭ҇ными , со а҆́гг҃лы и҆ прⷭ҇то́лы , съ херꙋви́мы и҆ серафи́мы , чю́до стра́ш ное ѻ҆гненеѡ҆па́лныѧ кꙋпины̀ , воспое́м̾ пою́ще пѣ́снь трист҃ꙋ́ю .

~Превы́шьшꙋ и҆ превознесе́ннꙋю пла́мен ныхъ слꙋжи́тель , и҆ ѻ҆́гненыхъ прⷭ҇то́лъ , стра́шнагѡ цр҃ѧ мт҃рь воспое́мъ , ꙗ҆́кѡ бг҃ороди́тельницꙋ .

=сла́ва . В=е́сь распала́юсѧ благода́тїю твое́ю , и҆ любо́вїю ти приношꙋ̀ похва́ль нꙋю пѣ́снь , ꙗ҆́кѡ ᲂу҆́бѡ моѧ̀ стрⷭ҇ти попа лѝ дв҃о , ѻ҆́гнь бжⷭ҇твеныи поро́ждьши .

=и҆ ны́нѣ . С=ꙋ́ща те́рнїѧ мои́хъ страсте́й попалѝ ро́ждьшаѧ , и҆́же вы́ше є҆стества̀ вѣнчава́емаѧ дв҃о , и҆ ѻ҆гнѧ̀ и҆зба́ви мѧ кꙋпино̀ ѻ҆́гненаѧ и҆ неѡ҆пали́маѧ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , честна́гѡ и҆ сла́внагѡ ꙗ҆вле́нїѧ чюдотво́рныѧ и҆ко́ны є҆ѧ̀ неѡ҆пали́мыѧ кꙋпины̀ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

