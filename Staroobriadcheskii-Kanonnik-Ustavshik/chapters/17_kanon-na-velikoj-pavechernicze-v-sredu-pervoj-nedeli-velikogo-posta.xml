<document xmlns="http://www.ponomar.net/culiturgical">
<p>В<red>ъ четверто́къ, а҃ ѧ нлⷣи вели́каго поста̀. кано́н̾, на па́вечерницѣ. глаⷭ҇, ѕ҃. пѣ́снь, а҃. і҆рмо́съ. П</red>омо́щникъ и҆ покрови́тель, бы́сть мнѣ̀ во спасе́нїе. се́й ми є҆́сть бг҃ъ, и҆ просла́влю и҆̀, бг҃ъ ѻ҆ц҃а моегѡ̀, и҆ вознесꙋ̀ и҆̀, сла́вно бо просла́висѧ.</p>

<p><red>запѣ́въ: С</red>ла́ва тебѣ̀ бж҃е на́шъ сла́ва тебѣ̀ <red>[покло́н̾].</red></p>

<p><red>А҆́</red>гньче бж҃їи, в̾зе́млѧи грѣхѝ всѣ́хъ, возмѝ бре́мѧ ѿ менѐ тѧ́жкое грѣхо́ вное. и҆ ꙗ҆́кѡ млрⷭ҇дъ, да́ждь ми сле́зы ᲂу҆миле́нїѧ.</p>

<p><red>Н</red>егнꙋша́йсѧ менѐ сп҃се, и҆ не ѿри́ни припа́дающа ти. возмѝ бре́мѧ ѿ менѐ тѧ́жкое грѣхо́вное, и҆ ꙗ҆́кѡ млрⷭ҇дъ, да́ждь ми сле́зы ᲂу҆миле́нїѧ.</p>

<p><red>Т</red>ебѣ̀ припа́даю бж҃е, согрѣши́хъ ѡ҆чи́ сти мѧ. возмѝ бре́мѧ ѿ менѐ тѧ́жкое грѣхо́вное, и҆ ꙗ҆́кѡ млрⷭ҇дъ, да́ждь ми сле́зы ᲂу҆миле́нїѧ.</p>

<p><red>П</red>окаѧ́нїю вре́мѧ, прихождꙋ̀ к̾ тебѣ̀ содѣ́телю мо́й, возмѝ бре́мѧ ѿ менѐ тѧ́жкое грѣхо́вное, и҆ ꙗ҆́кѡ бл҃гоꙋтро́ бенъ, да́ждь сле́зы ᲂу҆миле́нїѧ.</p>

<p><red>В</red>о́льнаѧ сп҃се и҆ нево́льнаѧ согрѣше́нїѧ моѧ̀, ꙗ҆вле́ннаѧ и҆ сокрове́ннаѧ, вѣ́до маѧ и҆ невѣ́домаѧ, всѧ̀ прости́въ ꙗ҆́кѡ бг҃ъ, ѡ҆чи́сти и҆ спаси́ мѧ.</p>

<p><red>сла́ва. П</red>ресꙋ́щнаѧ трⷪ҇це ꙗ҆́же во є҆ди́н ствѣ поклонѧ́емаѧ, возмѝ бре́мѧ ѿ менѐ тѧ́жкое грѣхо́вное, и҆ ꙗ҆́кѡ млрⷭ҇дъ, да́ждь ми сле́зы ᲂу҆миле́нїѧ.</p>

<p><red>и҆ нн҃ѣ, боⷢ҇. Б</red>цⷣе наде́жда и҆ пред̾ста́тель нице всѣ́мъ пою́щымъ тѧ, возмѝ бре́мѧ ѿ менѐ тѧ́жкое грѣхо́вное, и҆ ꙗ҆́кѡ влⷣчце чⷭ҇таѧ, ка́ющасѧ прїими́ мѧ.</p>

<p><red>пѣ́снь, в҃. і҆рмо́съ. В</red>и́дите ви́дите, ꙗ҆́кѡ а҆́зъ є҆́смь бг҃ъ ва́шъ, ма́ннꙋ ѡ҆дожди́ выи и҆҆ во́дꙋ и҆з̾ ка́мене и҆сточи́въ, дре́ вле въ пꙋсты́ни лю́демъ сѝ, десни́цею є҆ди́ною, и҆҆ крѣ́постїю мое́ю.</p>

<p><red>В</red>и́дите ви́дите, ꙗ҆́кѡ а҆́зъ є҆́смь бг҃ъ. внꙋша́й дꙋшѐ моѧ̀ гдⷭ҇ꙋ вопїю́щꙋ, и҆ ѡ҆ста́нисѧ пре́жнѧгѡ грѣха̀, и҆ ᲂу҆бо́йсѧ ꙗ҆́кѡ и҆стѧза́телѧ, и҆ ꙗ҆́кѡ сꙋдїѝ и҆ бг҃а.</p>

<p><red>К</red>омꙋ̀ ᲂу҆подо́бисѧ многогрѣ́шнаѧ дш҃ѐ; то́кмѡ пе́рвомꙋ ка́инꙋ, и҆ ламе́хꙋ ѻ҆́но мꙋ. ка́менїемъ поби́вши тѣ́ло ѕлодѣ́й ствы, и҆ ᲂу҆би́вши ᲂу҆́мъ скотски́ми стре мле́ньми.</p>

<p><red>В</red>сѣ́хъ и҆́же пре́жде зако́на прете́кши ѽ дꙋшѐ. си́фꙋ не ᲂу҆подо́бисѧ, ни є҆но́сꙋ ѻ҆́номꙋ, ни є҆но́ха преставле́нїю, ни нѡ́ю. но ꙗ҆ви́ласѧ є҆сѝ ни́ща пра́вед ныхъ жи́зни.</p>

<p><red>Е҆</red>ди́на раз̾верзла̀ є҆сѝ, хлѧ́би гнѣ́ва бг҃а твоегѡ̀ дꙋшѐ моѧ̀, и҆ потопи́ла є҆сѝ пло́ть всю̀ ꙗ҆́коже зе́млю и҆ дѣѧ́нїе и҆ жи́знь, и҆ пребыла̀ є҆сѝ кромѣ̀ спасе́нна гѡ ковче́га.</p>

<p><red>М</red>ꙋ́жа ᲂу҆би́хъ речѐ въ ꙗ҆́звꙋ мнѣ̀, и҆ ю҆́ношꙋ в̾ стрꙋ́пъ, ламе́хъ рыда́ѧ вопїѧ́ ше. ты́же нетрепе́щеши ѽ дꙋшѐ моѧ̀, и҆ небои́шисѧ, пло́ть и҆ ᲂу҆́мъ ѡ҆скверни́ вши.</p>

<p><red>ѽ</red> ка́кѡ поревнова́хъ ламе́хꙋ, пе́рвомꙋ ᲂу҆бі́йцѣ. дꙋ́шꙋ ꙗ҆́кѡ мꙋ́жа, ᲂу҆́мъ ꙗ҆́кѡ ю҆́ношꙋ, ꙗ҆́кѡ бра́та же ми тѣ́ло ᲂу҆би́в̾, ꙗ҆́кѡ ка́инъ ᲂу҆бі́йца, без̾слове́сными стремле́ньми.</p>

<p><red>С</red>то́лпъ ᲂу҆мꙋ́дрила є҆сѝ созда́ти ѽ дш҃ѐ, и҆ ᲂу҆тверже́нїе водрꙋзи́ти свои́ми похотьмѝ, а҆́ще небы̀ зижди́тель ᲂу҆дер жа́лъ совѣ́ты твоѧ̀, и҆ низ̾ве́рглъ на́ землю ᲂу҆хищре́нїѧ твоѧ̀.</p>

<p><red>О</red>у҆ѧ́звихсѧ ᲂу҆ра́нихсѧ, сѐ сꙋ́ть стрѣ́лы вра́жїѧ, ꙗ҆́же ми ᲂу҆ѧзви́ша дꙋ́шꙋ и҆ тѣ́ло, сѐ ꙗ҆́звы и҆ стрꙋ́пи и҆ гное́нїѧ, и҆ ѡ҆мраче́нїѧ вопїю́тъ, и҆ ра́ны самово́ль ныхъ страсте́й.</p>

<p><red>Ѡ҆</red>дождѝ гдⷭ҇ь ѿ́ гдⷭ҇а ѻ҆́гнь и҆ногда̀ за без̾зако́нїе гнѣ́вающее сожжѐ содо́млѧ ны. ты́ же ѻ҆́гнь гее́нскїи в̾жегла̀ є҆сѝ, въ не́мъ же хо́щеши дꙋшѐ сожжена̀ бы́ти.</p>

<p><red>Р</red>азꙋмѣ́йте и҆ ви́дите, ꙗ҆́кѡ а҆́зъ є҆́смь бг҃ъ, и҆стѧза́ѧи срⷣца̀, и҆спыта́ѧи мы́сли, ѡ҆блича́ѧи дѣ́ла, и҆ попалѧ́ѧи грѣхѝ, и҆ сꙋдѧ́и си́рꙋ и҆ смире́нꙋ, и҆ ни́щꙋ.</p>

<p><red>сла́ва. Б</red>ез̾нача́льнаѧ несозда́ннаѧ трⷪ҇це, и҆ нераз̾дѣ́льнаѧ є҆ди́нице, ка́ющасѧ прїими́ мѧ, согрѣша́юща спасѝ. твоѐ є҆́смь созда́нїе, непре́зри, но пощадѝ и҆ и҆зба́ви ѻ҆́гненаго ѡ҆сꙋжде́нїѧ.</p>

<p><red>и҆ ны́нѣ, боⷢ҇. Ч</red>тⷭ҇аѧ влⷣчце бг҃ороди́тель нице, ᲂу҆пова́нїе к̾тебѣ̀ прибѣга́ющымъ, и҆ приста́нище в̾ бꙋ́ри, млⷭ҇тивагѡ и҆ зижди́телѧ сн҃а твоегѡ̀ ᲂу҆молѝ, поми́ ловати и҆ менѐ, моли́твами твои́ми.</p>

<p><red>пѣ́снь, г҃. і҆рмоⷭ҇. О</red>у҆твердѝ гдⷭ҇и на ка́ме ни за́повѣдей ти, подви́гшеесѧ срⷣце моѐ, ꙗ҆́кѡ є҆ди́нъ ст҃ъ є҆сѝ и҆ пра́веденъ.</p>

<p><red>А҆</red>га́рѧныни дре́вле дꙋшѐ є҆гѵ́птѧныни ᲂу҆подо́биласѧ є҆сѝ, порабо́тившисѧ и҆зволе́нїемъ, и҆ роди́вши но́вагѡ и҆зма́йла, презо́рьство.</p>

<p><red>І҆</red>а́кѡвлю лѣ́ствицꙋ разꙋмѣ́ла є҆сѝ дш҃ѐ, ꙗ҆вле́нꙋю ѿ землѝ до нб҃сѐ, почто̀ не и́маши восхо́да тве́рда и҆ бл҃гочести́ва.</p>

<p><red>С</red>щ҃е́нникꙋ бж҃їю и҆ цр҃ю ᲂу҆є҆дине́нꙋ, хрⷭ҇то́вꙋ подо́бїю бы́вшꙋ, и҆́же в̾ ми́рѣ житїѐ ᲂу҆да́лившасѧ, томꙋ̀ ᲂу҆подо́бисѧ.</p>

<p><red>Н</red>ебꙋ́ди сто́лпъ сла́нъ дꙋшѐ, воз̾врати́в шисѧ в̾спѧ́ть. при́тча да ᲂу҆страши́т̾ тѧ содо́мскаѧ. в̾ горѣ̀ в̾ сиго́рѣ спаса́йсѧ.</p>

<p><red>Ꙗ҆́</red>коже ло́тъ запале́нїѧ бѣ́гай дꙋшѐ моѧ̀ грѣха̀. бѣ́гай содо́ма и҆ гомо́ра. бѣ́гай всѧ́кого пла́мене, без̾слове́снаго хотѣ́нїѧ.</p>

<p><red>сла́ва. Т</red>рⷪ҇це проста̀ несозда́ннаѧ, без̾ нача́льное є҆стество̀, є҆́же в̾ тре́хъ воспе ва́емо соста́вѣхъ, на́съ спасѝ, вѣ́рою покланѧ́ющихсѧ держа́вѣ твое́й.</p>

<p><red>и҆ нн҃ѣ, боⷢ҇. И҆́</red>же ѿ ѻ҆ц҃а без̾лѣ́тна сн҃а, в̾лѣ́то бг҃ороди́тельнице, не и҆скꙋсомꙋ́ жнѡ родила̀ є҆сѝ. стра́нно чю́до. пребы́ вши дв҃ою доѧ́щи.</p>

<p><red>пѣ́снь, д҃. і҆рмо́съ. О</red>у҆слы́шавъ же пррⷪ҇къ прихо́дъ тво́й гдⷭ҇и, и҆ ᲂу҆боѧ́хсѧ, ꙗ҆́кѡ хо́щеши ѿ дв҃ы роди́тисѧ, и҆ чл҃кѡмъ ꙗ҆ви́тисѧ, и҆ гл҃аше, ᲂу҆слы́шахъ слꙋ́хъ тво́й и҆ ᲂу҆боѧ́хсѧ, сла́ва си́лѣ твое́й.</p>

<p><red>Н</red>а́гъ є҆́смь черто́га, на́гъ є҆́смь бра́ка в̾кꙋ́пѣ и҆ ве́чери. свѣща̀ ᲂу҆гасѐ, ꙗ҆́кѡ без̾ма́сла. черто́гъ затвори́сѧ, мнѣ̀ спѧ́щꙋ. ве́черѧ и҆з̾ꙗ҆де́на бы́сть, а҆́зъ же по́ рꙋцѣ и҆ по́ нозѣ свѧ́занъ, во́нъ и҆зри́нꙋхсѧ.</p>

<p><red>В</red>ре́мѧ живота̀ моегѡ̀ ма́ло, и҆ и҆спо́лне но болѣ́зней и҆ лꙋка́вьства, но в̾ пока ѧ́нїе мѧ прїимѝ, и҆ в̾ ра́зꙋмъ призовѝ. да не бꙋ́дꙋ ѡ҆брѧ́ща и҆ снѣ́дь чюжде́мꙋ, са́мъ мѧ сп҃се ᲂу҆ще́дри.</p>

<p><red>В</red>ысокоглаго́ливъ ᲂу҆мо́мъ є҆́смь, де́рзъ же и҆ срⷣцемъ, вотще́ же и҆ сꙋ́е, да не с̾ фарисе́ѡмъ ѡ҆сꙋже́нъ бꙋ́дꙋ. па́че же мытаре́во смире́нїе пода́ждь ми є҆ди́не ще́дре, пра́ведныи сꙋдїѐ, и҆ съ си́мъ мѧ причтѝ.</p>

<p><red>С</red>огрѣши́хъ похꙋ́ливъ сосꙋ́дъ пло́ти моеѧ̀, вѣ́мъ ще́дре. но в̾ покаѧ́нїе мѧ прїимѝ, и҆ в̾ ра́зꙋмъ призовѝ, да не бꙋ́дꙋ стѧжа́нїе ни снѣ́дь чюжде́мꙋ. сп҃се са́мъ мѧ ᲂу҆ще́дри.</p>

<p><red>С</red>а́мое ка́пище бы́хъ страсте́мъ, дꙋ́шꙋ мою̀ вредѧ̀ ще́дре. но в̾ покаѧ́нїе мѧ прїимѝ, и҆ в̾ ра́зꙋмъ призовѝ, да не бꙋ́дꙋ ѡ҆брѧ́ща и҆ бра́шно чюжде́мꙋ, сп҃се са́мъ мѧ ᲂу҆ще́дри.</p>

<p><red>Н</red>епослꙋ́шахъ гла́са твоегѡ̀, преслꙋ́ шахъ писа́нїе твоѐ законода́вче. но в̾ покаѧ́нїе мѧ прїимѝ, и҆ в̾ ра́зꙋмъ при зовѝ, да не бꙋ́дꙋ ѡ҆брѧ́ща и҆ снѣ́дь чюжде́мꙋ. сп҃се са́мъ мѧ ᲂу҆ще́дри.</p>

<p><red>сла́ва. Н</red>ераздѣ́льно сꙋщество́мъ, не сли́тно ли́цы бг҃осло́влю тѧ, трⷪ҇ческое є҆ди́но бжⷭ҇тво̀, ꙗ҆́кѡ є҆ди́но црⷭ҇твено и҆ сопрⷭ҇то́льно. вопїю́ ти пѣ́снь вели́кꙋю, и҆́же в̾ вы́шнихъ трегꙋ́бо пѣсносло́ви мꙋю.</p>

<p><red>и҆ ны́нѣ, боⷢ҇. И҆</red> ражда́еши и҆ дв҃ьствꙋе ши, и҆ пребыва́еши ѡ҆бои́мъ є҆сте ство́мъ дв҃а. роди́выисѧ ѡ҆бновлѧ́етъ зако́ны є҆стества̀. ᲂу҆тро́ба же ражда́етъ неражда́ющи. бг҃ъ и҆дѣ́же хо́щетъ, по бѣжа́ютсѧ є҆стества̀ чи́нове, твори́тъ бо є҆ли́ка хо́щетъ.</p>

<p><red>пѣ́снь, є҃. і҆рмо́съ. И҆</red>з̾ нощѝ ᲂу҆́треннюю ща чл҃колю́бче просвѣтѝ молю́сѧ, и҆ наста́ви мѧ на повелѣ́нїѧ твоѧ̀, и҆ наꙋчи́ мѧ сп҃се, твори́ти во́лю твою̀.</p>

<p><red>П</red>ощадѝ пощадѝ гдⷭ҇и созда́нїе своѐ, со грѣши́хъ ѡ҆сла́би ми. ꙗ҆́кѡ є҆стество́мъ чи́стъ са́мъ є҆сѝ є҆ди́нъ, и҆ и҆́нъ па́че тебѐ никто́же є҆́сть, кромѣ̀ скве́рны.</p>

<p><red>М</red>енѐ ра́ди бг҃ъ сы́и, ᲂу҆подо́билсѧ є҆сѝ мнѣ̀. показа́лъ є҆сѝ чюдеса̀, и҆сцѣли́въ прокаже́ныѧ, и҆ раз̾сла́бленагѡ стѧ́г нꙋвъ. кровоточи́вѣй то́къ ᲂу҆ста́вилъ є҆сѝ сп҃се, прикоснове́нїемъ ри́зы.</p>

<p><red>Н</red>и́зꙋ снича́щꙋю подража́ющи дш҃ѐ, при стꙋпѝ и҆ припадѝ пред̾нога́ма і҆с҃овыма, да тѧ̀ и҆спра́витъ, и҆ хо́диши пра́вѡ въ пꙋтѝ гдⷭ҇ни.</p>

<p><red>А҆́</red>ще и҆ кла́дѧзь є҆сѝ влⷣко глꙋбо́къ, и҆сточи́ми во́ды и҆з̾ пречⷭ҇тыхъ си жи́лъ, да ꙗ҆́кѡ самарѧны́нѧ, не к̾ томꙋ̀ в̾жа́ж дꙋсѧ, жи́зни бо стрꙋѝ и҆сточа́еши.</p>

<p><red>С</red>илѡа́мъ да бꙋ́дꙋтъ ми сле́зы влⷣко гдⷭ҇и, да ᲂу҆мы́ю си и҆ а҆́зъ зѣ́ницы срⷣца, и҆ ви́ждꙋ тѧ разꙋ́мно свѣ́те превѣ́чныи.</p>

<p><red>сла́ва. Т</red>ѧ̀ трⷪ҇це сла́вимъ є҆ди́нагѡ бг҃а. ст҃ъ, ст҃ъ, ст҃ъ є҆сѝ ѻ҆́ч҃е и҆ сн҃е и҆ дꙋ́ше, про́сто сꙋщество̀, є҆ди́нице прⷭ҇нѡ покла нѧ́емаѧ.</p>

<p><red>и҆ ны́нѣ, боⷢ҇. И҆</red>з̾ тебѐ ѡ҆блече́сѧ в̾ моѐ смире́нїе, нетлѣ́ннаѧ без̾мꙋ́жнаѧ мт҃и дв҃о, бг҃ъ созда́выи вѣ́ки, и҆ соє҆ди́нивъ себѣ̀ чл҃ческое є҆стество̀.</p>

<p><red>пѣ́снь, ѕ҃. і҆рмо́съ. В</red>озопи́хъ всѣ́мъ се́рдцемъ мои́мъ, к̾ ще́дромꙋ бг҃ꙋ, и҆ ᲂу҆слы́ша мѧ ѿ а҆́да преи҆спо́днѧгѡ, и҆ воз̾ведѐ ѿ тлѝ живо́тъ мо́й.</p>

<p><red>П</red>риста́нище тѧ вѣ́мъ ᲂу҆ти́шно, влⷣко хрⷭ҇тѐ. но ѿ незаходи́мых̾ глꙋби́нъ грѣ ха̀ ѿча́ѧнна мѧ пред̾вари́въ и҆зба́ви.</p>

<p><red>В</red>озмѝ своѐ да не ᲂу҆слы́ши гдⷭ҇и, ѿсы ла́емь ѿтебѐ, ни є҆́же и҆дѝ во ѻ҆́гнь про клѧ́тыи, но бл҃га́гѡ гла́са пра́ведныхъ.</p>

<p><red>А҆́</red>зъ є҆́смь сп҃се, и҆́же погꙋби́лъ є҆́смь црⷭ҇кꙋю дра́хмꙋ. но вже́гъ свѣти́льникъ прⷣтчи твоего̀ сло́ве, взыщѝ и҆ ѡ҆брѧ́щи сво́й ѻ҆́бразъ.</p>

<p><red>сла́ва. Т</red>рⷪ҇ца є҆́смь проста̀ и҆ нераздѣ́ль на, раздѣ́льна ли́цы, и҆ є҆ди́ница є҆́смь є҆стество́мъ соє҆дине́на, ѻ҆ц҃ъ речѐ и҆ сн҃ъ, и҆ бжⷭ҇твеныи дх҃ъ.</p>

<p><red>и҆ ны́нѣ, боⷢ҇. О</red>у҆тро́ба твоѧ̀ бг҃а на́мъ родѝ, воѡ҆браже́на по на́съ. є҆го́же ꙗ҆́кѡ зижди́телѧ всѣ́хъ, молѝ бцⷣе, да моли́ твами твои́ми ѡ҆правди́мсѧ.</p>

<p><red>Г</red>дⷭ҇и поми́лꙋй, <red>гⷤ. сла́ва, и҆ ны́нѣ.</red></p>

<p><red>сѣда́ленъ: С</red>тра́шныи де́нь прише́ствїѧ твоегѡ̀, и҆ не ᲂу҆мы́тное твоѐ хрⷭ҇тѐ сꙋди́ще помышлѧ́ю, ᲂу҆жаса́юсѧ и҆ бою́сѧ и҆ трепе́щꙋ, ꙗ҆́кѡ и҆мы́и мно́жество согрѣше́нїи. но пре́же конца̀ ꙗ҆́кѡ млⷭ҇тивъ бг҃ъ, ѡ҆братѝ и҆ спаси́ мѧ. ро́ж дьшїѧ тѧ̀ мл҃твами, бл҃гоꙋтро́бне сп҃се, є҆ди́не чл҃колю́бче.</p>

<p><red>пѣ́снь, з҃. і҆рмоⷭ҇. С</red>огрѣши́хом̾ и҆ без̾за ко́нновахом̾, и҆ не ѡ҆правди́хомсѧ пред̾ тобо́ю, ни соблюдо́хомъ ни сотвори́ хом̾, ꙗ҆́коже заповѣ́да на́мъ, но непре да́ждь на́съ до конца̀, ѻ҆те́ческїи бж҃е.</p>

<p><red>З</red>атвори́сѧ тебѣ̀ не́бо дꙋшѐ, и҆ гла́дъ бж҃їи пости́же тѧ, ꙗ҆́коже и҆лїю̀ ѳезви́ тѧнина. и҆ ꙗ҆́кѡ а҆ха́въ невѣ́ровала є҆сѝ словесе́мъ и҆ногда̀. но сарефтѧны́нѣ ᲂу҆подо́бисѧ, и҆ препита́й проро́чꙋ дш҃ꙋ.</p>

<p><red>П</red>рипа́даю ти и҆ приношꙋ́ ти, ꙗ҆́коже сле́зы гл҃ы моѧ̀. согрѣши́хъ, ꙗ҆́коже согрѣшѝ блꙋдни́ца. без̾зако́нновахъ, ꙗ҆́кѡ и҆́нъ никто́же наземлѝ. но ᲂу҆ще́ дри влⷣко тва́рь свою̀, и҆ призови́ мѧ.</p>

<p><red>П</red>огребо́хъ ѻ҆́бразъ тво́й, и҆ престꙋпи́хъ за́повѣдь твою̀. всѧ̀ помрачи́сѧ добро́ та, и҆ страстьмѝ ᲂу҆гасѐ сп҃се свѣща̀. но ᲂу҆ще́дривъ ѿпꙋсти́ ми, ꙗ҆́коже пое́тъ дв҃дъ ра́дованїе.</p>

<p><red>Ѻ҆</red>брати́сѧ пока́йсѧ, ѿкры́й дѣѧ́нїе, гл҃и бг҃ꙋ всѧ̀ вѣ́дꙋщемꙋ, ты̀ вѣ́си моѧ̀ сокрове́ннаѧ, є҆ди́не сп҃се. но са́мъ мѧ поми́лꙋй, ꙗ҆́коже пое́тъ дв҃дъ по млⷭ҇ти твое́й.</p>

<p><red>сла́ва. Т</red>рⷪ҇це проста̀ и҆ нераздѣ́льнаѧ, пресꙋ́щнаѧ є҆ди́нице ст҃а́ѧ, свѣ́тове и҆ свѣ́тъ, и҆ ст҃а́ѧ трѝ, и҆ є҆ди́но ст҃о пое́ тсѧ бг҃ъ трⷪ҇ца. но воспо́й и҆ похвалѝ живо́тъ и҆ животы̀ дꙋшѐ всѣ́хъ бг҃а.</p>

<p><red>и҆ нн҃ѣ, боⷢ҇. П</red>ое́мъ тѧ бл҃гослови́мъ тѧ поклонѧ́емътисѧ бцⷣе, ꙗ҆́кѡ ѿ неразлꙋ чи́мыѧ трⷪ҇цы породила̀ є҆сѝ є҆ди́ногѡ хрⷭ҇та̀ бг҃а. и҆ ты̀ ѿверзла̀ є҆сѝ на́мъ сꙋ́щымъ на землѝ нбⷭ҇наѧ.</p>

<p><red>пѣ́снь, и҃. і҆рмо́съ. Е҆</red>го́же вѡ́и нбⷭ҇нїи сла́вѧтъ, и҆ трепе́щꙋтъ херꙋви́ми и҆ сера фи́ми, всѧ́кѡ дыха́нїе и҆ тва́рь, по́йте бл҃гослови́те, и҆ превозноси́те є҆гѡ̀ во́ вѣки.</p>

<p><red>Х</red>анане́и и҆ а҆́зъ подо́бѧсѧ, поми́лꙋй мѧ вопїю̀, сн҃е дв҃довъ, прикаса́юсѧ воск ри́лїю ри́зъ твои́хъ, ꙗ҆́коже кровото чи́ваѧ. пла́чꙋ ꙗ҆́коже ма́рѳа и҆ ма́рїѧ над̾ ла́заремъ.</p>

<p><red>С</red>ле́знꙋю сп҃се стклѧ́ницꙋ, ꙗ҆́коже мѵ́рѡ и҆злива́ю на главꙋ̀ твою̀. зовꙋ́ ти ꙗ҆́кѡ блꙋдни́ца, млⷭ҇тивнѡ просѧ́щи, мольбꙋ̀ приношꙋ̀, и҆ ѡ҆ставле́нїе прошꙋ̀ прїѧ́ти.</p>

<p><red>А҆́</red>ще и҆ никто́же и҆́нъ, ꙗ҆́коже а҆́зъ согрѣ ши́хъ. но ѡ҆ба́че прїимѝ и҆ менѐ, млрⷭ҇де сп҃се со́ страхомъ ка́ющасѧ, и҆ любо́вїю зовꙋ́ща, согрѣши́хъ тебѣ̀ є҆ди́номꙋ, поми́лꙋй мѧ млⷭ҇тиве.</p>

<p><red>П</red>ощадѝ сп҃се своѐ созда́нїе, и҆ взыщѝ ꙗ҆́кѡ па́стырь поги́бшее. пред̾варѝ заб лꙋди́вшаго, восхи́ти ѿ́волка. сотвори́ мѧ ѻ҆вча̀ во ѡ҆би́тели твои́хъ ѻ҆ве́цъ.</p>

<p><red>Е҆</red>гда̀ сꙋдїѐ сѧ́деши ꙗ҆́кѡ млрⷭ҇дъ, и҆ по ка́жеши стра́шнꙋю сла́вꙋ свою̀ сп҃се. ѽ кі́и стра́хъ тогда̀; пе́щи горѧ́щи, и҆ всѣ́мъ боѧ́щымсѧ, непостоѧ́ннагѡ сꙋди́ща твоегѡ̀.</p>

<p><red>сла́ва. Б</red>ез̾нача́льне ѻ҆́ч҃е, и҆ сн҃е собез̾на ча́льне, и҆́же ѿ ѻ҆ц҃а роди́выисѧ, и҆ ᲂу҆тѣ́шителю бл҃гі́и д́ш҃е пра́выи, и҆́же ѿ ѻ҆ц҃а и҆сходѧ́и, трⷪ҇це ст҃а́ѧ во є҆ди́ницѣ поми́лꙋй мѧ.</p>

<p><red>и҆ ны́нѣ, боⷢ҇. Ꙗ҆́</red>кѡ ѿ ѡ҆броще́нїѧ черв лени́це пречⷭ҇таѧ, ᲂу҆́мнаѧ багрѧни́це є҆м̾ манꙋ́илева, внꙋ́трь во́чревѣ ти пло́ть и҆стка́сѧ. тѣ́мже тѧ вои́стинꙋ бцⷣꙋ почита́емъ.</p>

<p><red>пѣ́снь, ѳ҃. і҆рмо́съ. Б</red>ез̾сѣ́меннѡ зача́ тїе, и҆ ржⷭ҇тво̀ несказа́нно, и҆ мт҃ре без̾ мꙋ́жныѧ без̾ тлѝ прижи́тїе. бж҃їе бо ржⷭ҇тво̀ ѡ҆бновлѧ́етъ є҆стество̀. тѣ́мже тѧ̀ всѝ ро́ди бг҃оневѣ́стнꙋю мт҃рь право сла́внѡ велича́емъ.</p>

<p><red>О</red>у҆млрⷭ҇дисѧ спаси́ мѧ, сн҃е дв҃довъ по ми́лꙋй, и҆́же бѣснꙋ́ющихсѧ сло́вомъ и҆сцѣли́выи. гла́съ же млⷭ҇тивенъ, ꙗ҆́ко же разбо́йникꙋ и҆ мнѣ̀ и҆зорцы̀, а҆ми́нь гл҃ю тебѣ̀, со мно́ю бꙋ́деши в̾ раѝ, є҆гда̀ прїидꙋ̀ в̾ сла́вѣ мое́й.</p>

<p><red>Р</red>азбо́йникъ хꙋ́лѧше тѧ, разбо́йникъ бг҃осло́вѧше тѧ. ѻ҆́ба бо на крестѣ̀ с̾ тобо́ю ви́сѧста. но ѽ многомлⷭ҇тиве, с̾ вѣ́рнымъ ти разбо́йникѡмъ позна́в шимъ тѧ бг҃а, и҆ мнѣ̀ ѿве́рзи две́рь, нбⷭ҇нагѡ црⷭ҇твїѧ твоегѡ̀.</p>

<p><red>Т</red>ва́рь сотерза́шесѧ распина́ема тѧ зрѧ́ щи. го́ры и҆ ка́менїе, стра́хомъ распада́ хꙋсѧ. и҆ землѧ̀ трѧса́шесѧ, и҆ а҆́дъ ѡ҆бна жа́шесѧ. и҆ поме́рче свѣ́тъ во́дне, зрѧ́ тѧ і҆с҃е, пригвожде́на пло́тїю.</p>

<p><red>Д</red>осто́йны покаѧ́нїѧ плоды̀, не и҆стѧ жѝ ѿ менѐ. и҆́бо крѣ́пость моѧ̀ во мнѣ̀ ѡ҆скꙋдѣ̀. срⷣце ми да́рꙋй при́снѡ сокрꙋ ше́но, нищетꙋ́ же дх҃о́внꙋю. да сїѧ́ти принесꙋ̀ ꙗ҆́кѡ же́ртвꙋ прїѧ́тнꙋ є҆ди́не сп҃се.</p>

<p><red>С</red>ꙋдїѐ мо́й, и҆ вѣ́дѣтелю мо́й, хотѧ́и па́ки прїитѝ со а҆́гг҃лы, сꙋди́ти ми́рꙋ всемꙋ̀. млⷭ҇тивнымъ си ѻ҆́комъ, тогда̀ ви́дѣвъ мѧ пощадѝ, и҆ ᲂу҆ще́дри сп҃се, и҆́же па́че всѧ́кагѡ є҆стества̀ чл҃ческа согрѣши́вша.</p>

<p><red>сла́ва. Т</red>рⷪ҇це є҆диносꙋ́щнаѧ є҆ди́нице трисоста́внаѧ, тѧ̀ воспѣва́емъ, ѻ҆ц҃а сла́вѧще, сн҃а велича́юще, и҆ д́х҃ꙋ покло нѧ́ющесѧ, є҆ди́номꙋ є҆стествꙋ̀, вои́сти нꙋ бг҃ꙋ. жи́знь же и҆ живꙋ́щее црⷭ҇тво без̾коне́чное.</p>

<p><red>и҆ ны́нѣ, боⷢ҇. Б</red>г҃а є҆ди́на родила̀ є҆сѝ, и҆ є҆ди́на дв҃ою пребы́вши. ѽ стра́нномꙋ ржⷭ҇твꙋ̀, ѽ стра́нномꙋ зача́тїю. зача́тїе без̾сѣ́менно и҆ ржⷭ҇тво̀ вы́ше є҆стества̀. но ѽ бг҃оневѣ́сто чи́стаѧ, соблюдѝ ста́до сн҃а твоегѡ̀, є҆́же стѧжа̀.</p>

<p><red>задосто́йнѡ: Б</red>ез̾сѣ́меннѡ зача́тїе, и҆ ржⷭ҇тво̀ несказа́нно, и҆ мт҃ре без̾мꙋ́ж ныѧ без̾ тлѝ прижи́тїе. бж҃їе бо ржⷭ҇тво̀ ѡ҆бновлѧ́етъ є҆стество̀. тѣ́мже тѧ̀ всѝ ро́ди бг҃оневѣ́стнꙋю мт҃рь правосла́внѡ велича́емъ <red>[покло́н̾ до землѝ].</red></p>

</document>