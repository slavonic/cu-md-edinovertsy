<document xmlns="http://www.ponomar.net/culiturgical">
<p>Т<red>ропа́рь прест҃ѣ́й бцⷣѣ, всѣ́мъ скорбѧ́щымъ ра́дость. гла́съ, д҃.</red></p>

<p><red>Ѿ</red> ст҃ы́ѧ и҆ко́ны твоеѧ̀ ѽ влⷣчце гжⷭ҇е бцⷣе, и҆сцѣле́нїѧ цѣльбы̀ подаю́тсѧ ѡ҆би́ льнѡ, вѣ́рою и҆ любо́вїю всѣ́мъ прихо дѧ́щымъ. та́кѡ и҆ моѝ не́мощи посѣтѝ, и҆ дш҃ꙋ мою̀ поми́лꙋй бл҃га́ѧ, и҆ тѣ́ло моѐ и҆сцѣлѝ бл҃года́тїю си пречⷭ҇таѧ <red>[два́ жды]. сла́ва, и҆ ны́нѣ, то́йже.</red></p>

<p>К<red>ано́нъ прест҃ѣ́й бцⷣѣ, всѣ́мъ скорбѧ́ щымъ ра́дости.</red> С<red>е́й же кано́нъ пое́тсѧ и҆ въ печа́ли ѿ ѡ҆клевета́нїѧ. гла́съ, в҃. пѣ́снь, а҃. і҆рмо́съ. В</red>о глꙋбинѣ̀ потопѝ дре́вле, фараѡни́тскаѧ всѧ̀ во́инства, преѡрꙋже́нꙋ си́лꙋ. вопло́щшеесѧ сло́во, преспѣ́ющыѧ грѣхѝ потреби́ло є҆́сть, пре сла́вныи гдⷭ҇ь, ꙗ҆́кѡ просла́висѧ.</p>

<p><red>запѣ́в̾: П</red>рест҃а́ѧ гжⷭ҇е бцⷣе, ᲂу҆слы́ши мл҃твꙋ ра́бъ свои́хъ, молѧ́щихсѧ тебѣ̀ <red>[покло́н̾].</red></p>

<p><red>И҆́</red>же всѣ́мъ бл҃гопослꙋ́шнаѧ въ ско́рби, и҆ въ печа́ли помога́ющи бцⷣе бл҃га́ѧ, бл҃года́ть пода́ждь пѣ́ти тѧ дерза́ю щымъ влⷣчце, скорбѧ́щымъ ра́досте.</p>

<p><red>М</red>ногобога́тнꙋю бл҃года́ть стѧжа́вши влⷣчце, дерзнове́нною сѝ моли́твою, пре сла́внѡ и҆зми́ мѧ ѿ напа́стей ᲂу҆бо́гагѡ раба̀ твоегѡ̀, скорбѧ́щымъ ра́досте.</p>

<p><red>сла́ва. Ѿ</red> вра́гъ ви́димыхъ и҆ неви́ди мыхъ и҆зба́ви на́съ мо́лимсѧ, к̾ тебѣ̀ прибѣга́ющихъ бцⷣе, и҆ разорѝ всѧ́къ совѣ́тъ борю́щихъ на́съ.</p>

<p><red>и҆ ны́нѣ. Ѿ</red>и҆мѝ поноше́нїе чл҃ческое, и҆ клеветы̀ навѣ́тникъ ѿ менѐ бцⷣе молю́ тѧ, да ᲂу҆се́рднѡ сла́влю гдⷭ҇а, є҆го́же дои́ла є҆сѝ.</p>

<p><red>катава́сїѧ: С</red>пасѝ ѿ бѣ́дъ рабы̀ своѧ̀, бцⷣе дв҃о, ꙗ҆́кѡ всѝ по́ бз҃ѣ к̾ тебѣ̀ при бѣга́емъ, ꙗ҆́кѡ к̾ нерꙋши́мѣй стѣнѣ̀ и҆ застꙋпле́нїю <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. О</red>у҆твердѝ на́съ собо́ю гдⷭ҇и, дре́вомъ ᲂу҆мерщве́и прегрѣше́нїѧ. и҆ стра́хъ тво́й всадѝ в̾ срⷣца̀ на́шѧ, ꙗ҆́кѡ чл҃колю́бецъ.</p>

<p><red>В</red>раго́мъ навѣ́ты разо́рши сꙋ́етныѧ все пѣ́таѧ бцⷣе, не ѡ҆скꙋдѣ́й мл҃твами сѝ, снабдѧ́щи на́съ восхвалѧ́ющихъ тѧ̀.</p>

<p><red>П</red>ри́зри чⷭ҇таѧ млⷭ҇тивнымъ сѝ ѻ҆́комъ, и҆ и҆зба́ви мѧ всѧ́кагѡ навѣ́та, ви́димых̾ и҆ неви́димыхъ вра́гъ, ѡ҆слѣпи́вши ѕѣ́ницы ѻ҆че́съ и҆́хъ.</p>

<p><red>сла́ва. Ѕ</red>ло́е нападе́нїе врагѡ́въ ꙗ҆́кѡ ѻ҆́гнь палѧ́щее, и҆́щꙋщихъ всегда̀ погꙋ би́ти на́съ, дв҃о росо́ю моли́твъ твои́хъ ᲂу҆гасѝ.</p>

<p><red>и҆ ны́нѣ. Н</red>еꙋсы́пнаѧ лампа́до, зарѐ приснѡсїѧ́тельнаѧ, но́щїю мѧ скорбе́й ѡ҆держи́ма, просвѣтѝ моли́твами сѝ, ро́ждьшаѧ сл҃нце сла́вѣ хрⷭ҇та̀.</p>

<p><red>сѣда́лен̾. гла́съ, в҃. М</red>л҃твеница тѣ́плаѧ, кꙋ́пнѡ и҆ стѣна̀ неѡ҆бори́маѧ. млⷭ҇ти и҆сто́чниче, ми́рови прибѣ́жище, прилѣ́ жнѡ ти вопїе́мъ, бцⷣе влⷣчце, пред̾варѝ ѿ бѣ́дъ и҆зба́вити на́съ, є҆ди́на в̾ско́рѣ застꙋпа́ющи.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и гла́съ тво́й и҆́же речѐ, гла́съ вопїю́щагѡ въ пꙋсты́ни, ꙗ҆́кѡ воз̾грѣмѣ̀ над̾ вода́ми мно́гими, твоемꙋ̀ свидѣ́тельствꙋѧ сн҃ꙋ. ве́сь бы́въ сꙋ́щемꙋ, дх҃омъ же возопѝ, ты̀ є҆сѝ хрⷭ҇то́съ, бж҃їѧ мꙋ́дрость и҆ си́ла.</p>

<p><red>С</red>пасе́нїѧ тѧ мо́стъ, и҆ моли́твꙋ неꙋсы́ пнꙋ, застꙋпле́нїе тве́рдо мо́лимъ. ᲂу҆ми лосе́рдисѧ и҆ ви́ждь на́шꙋ нестерпи́мꙋю печа́ль, болѣ́зни, ско́рби, стра́сти, и҆ бл҃гопремѣ́ннѡ посѣтѝ мт҃и бж҃їѧ, ра́дость ско́рꙋ подаю́щи.</p>

<p><red>Н</red>е неприча́стни є҆смы̀ влⷣчце твоегѡ̀ застꙋпле́нїѧ скорбѧ́щїи. тѣ́мже и҆ нн҃ѣ на́мъ помозѝ в̾ско́рѣ, лю́тѣ ѡ҆бꙋрева́е мымъ, рꙋ́кꙋ простира́ющи чⷭ҇таѧ, бꙋ́ди ми́лостива болѣ́знемъ на́шимъ мт҃и бж҃їѧ, ра́дость ско́рꙋ подаю́щи.</p>

<p><red>сла́ва. Н</red>е ᲂу҆пова́ша влⷣчце на тѧ̀ без̾за ко́ннꙋющїи. но ᲂу҆пова́ша на ꙗ҆зы́къ велерѣ́чивъ, на ꙗ҆зы́къ чл҃чь. присноза ви́стнѡ и҆злїѧ́вшесѧ непра́веднѡ про лїѧ́ти кро́вь и҆́скренѧгѡ рыка́юще. ты́ же чⷭ҇таѧ, че́люсти и҆́хъ сокрꙋшѝ.</p>

<p><red>и҆ ны́нѣ. С</red>мирѝ влⷣчце, враго́мъ возне се́нꙋю вы́ю велерѣ́чꙋющихъ, совѣ́ты и҆ нра́вы и҆́хъ, и҆ срⷣца̀ поꙋча́ющаѧсѧ ѕлы́мъ на мѧ̀ по всѧ̀ днѝ. крѣ́пость же и҆ побѣ́дꙋ пода́ждь, призыва́ющымъ тѧ мт҃и бж҃їѧ, ра́дость ско́рꙋ подаю́щи.</p>

<p><red>пѣ́снь, є҃. і҆рмо́съ. О</red>у҆́гль и҆са́їи проѧвле́ исѧ, сл҃нце и҆з̾ дв҃ческїѧ ᲂу҆тро́бы восїѧ̀, во тмѣ̀ заблꙋ́ждьшимъ, бг҃оразꙋ́мїѧ просвѣще́нїе подава́ѧ.</p>

<p><red>М</red>оли́твеница нело́жнаѧ, ᲂу҆пова́нїе хрⷭ҇тїѧ́нѡмъ ѡ҆бра́дованнаѧ, прїимѝ мольбы̀ на́шѧ, прилѣ́жнѡ призыва́ю щихъ, и҆ молѧ́щихсѧ тебѣ̀.</p>

<p><red>И҆</red>сто́чникъ тѧ̀ жи́зни сꙋ́щи чⷭ҇таѧ, без̾ сме́ртїѧ и҆сточа́ющꙋ во́ды, земленоро́д нїи разꙋмѣ́вше ᲂу҆блажа́емъ.</p>

<p><red>сла́ва. В</red>оѡрꙋжи́сѧ на ны̀ лꙋка́внѡ вра́гъ, ꙗ҆зы́комъ ꙗ҆́коже мече́мъ погꙋ би́ти хотѧ̀. но твое́ю бг҃ороди́тельнице крѣ́постїю пред̾варѝ.</p>

<p><red>и҆ ны́нѣ. П</red>ꙋчи́нꙋ чⷭ҇таѧ застꙋпле́нїемъ, кто̀ и҆зочте́тъ си́лы твоеѧ̀. тѣ́мъ же на́съ сꙋ́щихъ в̾ нꙋ́жди ско́рѡ пред̾варѝ.</p>

<p><red>пѣ́снь, ѕ҃. і҆рмо́съ. В</red>ъ бе́зднѣ грѣхо́в нѣй ѡ҆держи́мъ, неи҆зслѣ́днꙋю млрⷭ҇дїѧ твоегѡ̀ призыва́ю бе́зднꙋ, ѿ тлѝ бж҃е мѧ  воз̾ведѝ.</p>

<p><red>Ц</red>ѣломꙋ́дрїю сꙋ́щи хода́таица, призы ва́ющымъ тѧ ны́нѣ ꙗ҆ви́сѧ, и҆ ѿ всѧ́кихъ и҆зба́ви напа́стей и҆ бѣ́дъ бг҃о невѣ́сто.</p>

<p><red>Ѕ</red>лодѣ́йства вра́жїѧ разорѝ, и҆ клеветы̀ непра́ведныѧ ᲂу҆ста́ви, бл҃гослове́наѧ пре чⷭ҇таѧ, и҆збавлѧ́ющи непови́нныѧ ѿ ско́рби.</p>

<p><red>сла́ва. Л</red>ю́тыми грѣхѝ ѡ҆крꙋже́ны, и҆ напа́стными бѣда́ми потоплѧ́ющесѧ, под̾ бжⷭ҇твеныи покро́въ тво́й прибѣ га́емъ мт҃и хрⷭ҇та̀ бг҃а.</p>

<p><red>и҆ нн҃ѣ. Н</red>еи҆скꙋсомꙋ́жнѡ ро́ждьши гдⷭ҇а, ꙗ҆ви́сѧ по ржⷭ҇твѣ̀ па́ки дв҃ствꙋющи. ѽ пресла́вномꙋ чю́дꙋ, и҆́же в̾ тебѣ̀ содѣ́лан номꙋ бг҃оневѣ́сто.</p>

<p><red>конда́къ. гла́съ, ѕ҃. Н</red>е и҆́мамы и҆ны́ѧ по́мощи, не и҆́мамы и҆ны́ѧ наде́жди, ра́звѣ тебѐ влⷣчце.  ты̀ на́мъ помозѝ, на тебе́ сѧ надѣ́емъ, и҆ тобо́ю сѧ хва́ лимъ, твои́ бо є҆смы̀ рабѝ, да сѧ̀ не постыди́мъ. <red>дрꙋгі́и, конда́къ. З</red>астꙋ́п нице хрⷭ҇тїѧ́номъ непосты́днаѧ, хода́та ице к̾ творцꙋ̀ непрело́жнаѧ, не пре́зри грѣ́шныхъ моле́нїѧ гла́сы. но пред̾варѝ ꙗ҆́кѡ блага̀ на́ помощь на́шꙋ, вѣ́рнѡ вопїю́щихъ ти, ᲂу҆скорѝ на моли́твꙋ, и҆ потщи́сѧ на ᲂу҆моле́нїе, застꙋпа́ющи прⷭ҇нѡ бцⷣе чтꙋ́щихъ тѧ.</p>

<p><red>и҆́косъ. П</red>рострѝ дла́ни своѝ, и҆́маже всѣ́хъ влⷣкꙋ ꙗ҆́кѡ млⷣнца прїѧ́тъ, за мно́жество бл҃гости, не ѡ҆ста́ви на́съ всегда̀ надѣ́ющихсѧ на тѧ̀. бо́дреною сѝ мл҃твою, и҆ неисче́тною просты́нею ᲂу҆ще́ дри на́съ, и҆ пода́ждь дш҃а́мъ на́шимъ млрⷭ҇дїе своѐ во́ вѣки и҆сточа́ющи. тебе́ бо и҆́мамы грѣ́шнїи застꙋ́пницꙋ, ѿ находѧ́щихъ на ны̀ бѣ́дъ и҆ ѕѡ́лъ. но ꙗ҆́кѡ и҆мꙋ́щи млрⷭ҇дїѧ щедрѡ́ты, ᲂу҆скорѝ на моли́твꙋ, и҆ потщи́сѧ на ᲂу҆моле́нїе, застꙋпа́ющи прⷭ҇нѡ бцⷣе чтꙋ́щихъ тѧ.</p>

<p><red>пѣ́снь, з҃. і҆рмо́съ. Д</red>а пресла́вное ржⷭ҇тво́ ти хрⷭ҇тѐ, є҆́же ѿ дв҃ы проѡбрази́ша ꙗ҆́вѣ, не ѡ҆пали́мыѧ в̾ пещѝ дѣ́ти сохрани́лъ є҆сѝ, пѣ́сньми пою́ща, ѻ҆ц҃ъ на́шихъ бж҃е бл҃гослове́нъ є҆сѝ.</p>

<p><red>Ѽ</red> бл҃гоꙋтро́бїю ти дв҃о чⷭ҇таѧ, рѣши́ши бо без̾мѣ́рныѧ печа́ли и҆ напа́сти, при зыва́ющымъ в̾ нꙋ́жди и҆ ѡ҆бстоѧ́нїи. тѣ́мже и҆ ны́нѣ помозѝ бл҃гослове́наѧ, и҆́же тѧ̀ восхвалѧ́ющымъ.</p>

<p><red>П</red>окажѝ ско́рое сѝ застꙋпле́нїе,  пока жѝ ꙗ҆́кѡ мо́жеши ꙗ҆́кѡ мт҃и бг҃ꙋ, при зыва́емъ ѿ срⷣца со слеза́ми припа́даю ще, ско́рбь ᲂу҆кротѝ и҆ болѣ́знь рабо́мъ твои́мъ в̾ско́рѣ.</p>

<p><red>сла́ва. О</red>у҆ста̀ чл҃кѡмъ ꙗ҆́кѡ львѡ́мъ лю́ тымъ, гро́ба тѧжча́йше ѿверзо́шасѧ, го́рькѡ поглоти́ти мѧ. но ты̀ бцⷣе ꙗ҆ви́сѧ наде́жа ненадѣ́ющымсѧ, и҆ низ̾ ложѝ крѣ́пость и҆́хъ бл҃гослове́наѧ.</p>

<p><red>и҆ ны́нѣ. Д</red>а ᲂу҆́зрѧтъ вразѝ и҆ посты дѧ́тсѧ, да разꙋмѣ́ютъ и҆ ви́дѧтъ твою̀ є҆́же по на́съ, сопроти́въ борю́щꙋю си́лꙋ. и҆ въ про́пасть преи҆спо́днюю низ̾ложѝ и҆́хъ бл҃гослове́наѧ, наде́же ненадѣ́ю щымсѧ.</p>

<p><red>пѣ́снь, и҃. і҆рмо́съ. В</red>ъ пе́щь ѻ҆́гненнꙋю, къ дѣ́темъ є҆вре́йскимъ соше́дшагѡ, и҆ пла́мень на хла́дъ прело́жшагѡ бг҃а, по́йте всѧ̀ дѣ́ла гдⷭ҇а, и҆ превозноси́те є҆гѡ̀ во́ вѣки.</p>

<p><red>П</red>рибѣ́жище на́ше и҆ ми́рꙋ ра́дованїе бг҃ороди́тельнице, ᲂу҆милосе́рдитисѧ по тщи́сѧ ѡ҆скорбле́нымъ, спѣ́шнѡ бл҃го да́ть твою̀ пода́ждь на́мъ, и҆ застꙋпѝ бл҃га́ѧ своѧ̀ рабы̀.</p>

<p><red>С</red>овѣ́тъ сꙋ́етенъ совѣща́ша лю́тѣ на ны̀, без̾бо́жныхъ со́нмища, ꙗ҆́коже пре́ жде а҆хитофе́лъ. но вопїе́мъ, твои́ми мл҃твами сі́й разорѝ, низ̾ло́жши си́хъ крѣ́пость бцⷣе.</p>

<p><red>сла́ва. И҆́</red>же призыва́ющихъ тѧ бцⷣе ѿ дш҃и нело́жнѡ, во всѧ́кой ско́рби, и҆ в̾ болѣ́знехъ разли́чныхъ и҆ бѣда́хъ лю́тыхъ, спѣ́шнѡ ᲂу҆слы́ши влⷣчце, си́хъ и҆збавлѧ́ющи при́снѡ мл҃твами сѝ.</p>

<p><red>и҆ ны́нѣ. Д</red>а и҆́мѧ твоѐ бцⷣе на землѝ славосло́витсѧ, и҆́же и҆з̾ тебѐ восїѧ́въ, грѣ́шникѡмъ держа́внꙋю наде́жꙋ, и҆ стѣ́нꙋ тѧ̀ дарова̀, тобо́ю бо всѧ́кѡ дыха́нїе бг҃ови притека́етъ.</p>

<p><red>пѣ́снь, ѳ҃. і҆рмо́съ. Н</red>едоꙋмѣ́етъ всѧ́къ ꙗ҆зы́къ хвали́ти тѧ досто́йнѡ, низꙋ мѣ́етъ же ᲂу҆́мъ преми́рныи пѣ́ти тѧ бцⷣе. всѧ́ бо бл҃га́ѧ сꙋ́щи вѣ́рꙋ прїимѝ, и҆́бо любо́вь вѣ́си бж҃їю на́шꙋ. ты́ бо хрⷭ҇тїѧ́нѡмъ є҆сѝ застꙋ́пнице, тѧ велича́емъ.</p>

<p><red>Д</red>а загради́тсѧ всѧ́къ ꙗ҆зы́къ, лꙋка́ вымъ поꙋча́ѧисѧ, да молча́тъ ᲂу҆стны̀ льсти́выѧ, и҆ ᲂу҆ста̀ непра́ведно гл҃ющаѧ, на пра́веднаго без̾зако́нїе, горды́нею и҆ за́вистїю враже́бною в̾кꙋ́пѣ, бцⷣы моли́ твою и҆ ст҃ы́хъ хрⷭ҇то́вѣхъ.</p>

<p><red>И҆́</red>же въ моли́твахъ бо́дрꙋю чⷭ҇тꙋю бцⷣꙋ, призыва́емъ всѝ, болѣ́знїю и҆ ско́рбїю ѡ҆держи́мїи, взыва́юще влⷣчце чи́стаѧ, ско́рѡ и҆зба́ви ѿ ѡ҆держа́щихъ болѣ́з ней рабы̀ твоѧ̀ прⷭ҇нѡ, ꙗ҆́кѡ по́ бз҃ѣ застꙋ́пницы и҆ны́ѧ не и҆́мамы.</p>

<p><red>сла́ва. Ѿ</red>ча́ѧвшымсѧ ве́лїе прибѣ́жище є҆сѝ, ѡ҆бꙋрева́емымъ ти́хое приста́нище є҆сѝ бцⷣе. тѣ́мже и҆ мы̀ притека́емъ бл҃годарѧ́ще, да непостыди́мсѧ мт҃и и҆́стиннагѡ живота̀. да бл҃годарѧ́ще ᲂу҆се́рднѡ тѧ велича́емъ.</p>

<p><red>и҆ ны́нѣ. П</red>рїимѝ ѻ҆трокови́це пречⷭ҇таѧ бжⷭ҇твенꙋю пѣ́снь, воздава́ющи бл҃го да́ть на тѧ̀ надѣ́ющымсѧ. и҆ ми́ръ и҆сп росѝ цр҃квамъ посла́ти, и҆ держа́ве на́ шей ѡ҆долѣ́нїѧ и҆ побѣ́ды, да хрⷭ҇тїѧ́н скїи всѧ́къ ꙗ҆зы́къ тѧ велича́етъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, честна́гѡ и҆ сла́внагѡ ꙗ҆вле́нїѧ чюдотво́рныѧ и҆ко́ны є҆ѧ̀, всѣ́мъ скорбѧ́щымъ ра́дость, и҆ всѣ́хъ ра́ди ст҃ы́хъ, поми́лꙋй и҆ спасѝ на́съ, ꙗ҆́кѡ бл҃гъ и҆ чл҃колю́бецъ.</p>

</document>