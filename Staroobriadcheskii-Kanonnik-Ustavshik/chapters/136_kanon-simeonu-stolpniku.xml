<document xmlns="http://www.ponomar.net/culiturgical">
<p>Т<red>ропа́рь, сѷмеѡ́нꙋ сто́лпникꙋ. гла́съ, а҃.</red></p>

<p><red>Т</red>ерпѣ́нїѧ сто́лпъ бы́сть, ревнова́въ пра́ѻ҆ц҃емъ прпⷣбне, і҆́ѡвꙋ во страсте́хъ, и҆ і҆ѡ́сифꙋ во и҆скꙋше́нїихъ, и҆ беспло́т ныхъ житїю̀ в̾ тѣлесѝ сѷмеѡ́не ѻ҆́ч҃е на́шъ. молѝ хрⷭ҇та̀ бг҃а, спасти́сѧ дш҃а́мъ на́шимъ <red>[два́жды].</red></p>

<p><red>сла́ва, и҆ ны́нѣ, боⷢ҇. Г</red>аврїи́лꙋ провѣща́в шꙋ ти дв҃о, є҆́же ра́дꙋисѧ. и҆ со́ гласомъ воплоща́шесѧ всѣ́хъ влⷣка, въ тебѣ̀ ст҃ѣ́мъ кїѡ́тѣ, ꙗ҆́коже речѐ пра́ведныи дв҃дъ. ꙗ҆ви́сѧ простра́ннѣйши небе́съ, поноси́вши зижди́телѧ своегѡ̀. сла́ва все́льшемꙋсѧ в̾ тѧ̀, сла́ва проше́дшемꙋ и҆з̾ тебѐ, сла́ва свободи́вшемꙋ на́съ ржⷭ҇тво́мъ  твои́мъ.</p>

<p>К<red>ано́нъ. глаⷭ҇, и҃. пѣ́снь, а҃. і҆рмоⷭ҇. П</red>ое́мъ гдⷭ҇ви всѝ лю́дїе, в̾ мо́ри чермнѣ́мъ фа раѡ́на погрꙋ́жшемꙋ, побѣ́днꙋю пѣ́снь ꙗ҆́кѡ  просла́висѧ.</p>

<p><red>запѣ́в̾: П</red>рпⷣбне ѻ҆́ч҃е сѷмеѡ́не, молѝ бг҃а ѡ҆ на́съ <red>[покло́н̾].</red></p>

<p><red>П</red>ода́ждь ми а҆рга́нꙋ гла́съ ᲂу҆миле́нныи, ѽ бг҃оно́сне сѷмеѡ́не. и҆́же пѣ́снь тебѣ̀ плетꙋ́щꙋ, мольба́ми твои́ми, ра́зꙋма свѣ́тъ  бг҃онаꙋче́нъ.</p>

<p><red>Р</red>азꙋмѣ́ша мꙋ́дрость ѻ҆́ч҃е твою̀, пе́рси, є҆фїѡ́плѧне, и҆нді́ѧне, и҆ ски́фи, и҆ а҆ра́в лѧнъ мно́жество, и҆ просла́виша хрⷭ҇та̀, тобо́ю  просла́вленагѡ.</p>

<p><red>сла́ва. Б</red>л҃года́ти и҆спо́лнисѧ дх҃о́вныѧ, па́стырьскими та́йнѡ. ꙗ҆́коже і҆а́кѡвъ, и҆ дв҃дъ и҆ і҆ѡ́сифъ, старѣ́йшина слове́с нымъ ꙗ҆ви́сѧ ѻ҆вца́мъ бл҃же́нне.</p>

<p><red>и҆ нн҃ѣ, боⷢ҇. П</red>рест҃а́ѧ бцⷣе ра́дꙋисѧ чⷭ҇таѧ, ꙗ҆́же невмѣсти́магѡ бг҃а во ᲂу҆тро́бꙋ свою̀ в̾мѣ́щьши, и҆зба́витисѧ лю́тыхъ и҆спросѝ  пою́щымъ  тѧ̀.</p>

<p><red>катава́сїѧ: И҆</red>зба́ви ѿ бѣ́дъ рабы̀ своѧ̀, прпⷣбне ѻ҆́ч҃е сѷмеѡ́не, ꙗ҆́кѡ всѝ по́ бз҃ѣ к̾ тебѣ̀ прибѣга́емъ, ты́ бо мо́лиши ѡ҆ на́съ хрⷭ҇та̀ бг҃а на́шегѡ <red>[покло́н̾].</red></p>

<p><red>Г</red>дⷭ҇и поми́лꙋй <red>[три́жды, с̾ покло́ны].</red></p>

<p><red>пѣ́снь, г҃. і҆рмо́съ. С</red>тра́хъ тво́й гдⷭ҇и вса дѝ в̾ срⷣца̀ ра́бъ твои́хъ, и҆ бꙋ́ди на́мъ ᲂу҆тверже́нїе, вои́стинꙋ тѧ̀ призыва́ю щымъ.</p>

<p><red>С</red>ко́рѡ и҆з̾бѣ́гъ зи́мныѧ бѣды̀ дꙋхо́въ, ко спасе́нѣй ᲂу҆стреми́сѧ ѻ҆би́тели сѷме ѡ́не. и҆з̾ неѧ́же нестарѣ́емꙋю жи́знь прїѧ́тъ.</p>

<p><red>П</red>риклони́лъ є҆сѝ ра́дꙋѧсѧ, покори́выи слꙋ́хъ тво́й всебл҃же́нне, влⷣцѣ бл҃жа́щꙋ, и҆  бл҃же́ннꙋю  ѡ҆брѣ́те  жи́знь.</p>

<p><red>сла́ва. С</red>ловесѝ воспрїе́мъ сѣ́мена, серде́ чными тѝ бразда́ми. сле́зными напое́ нїи, хрⷭ҇то́ви ᲂу҆мно́женъ кла́съ добродѣ́ телей  пожа́лъ  є҆сѝ.</p>

<p><red>и҆ ны́нѣ, боⷢ҇. Н</red>еи҆зрече́ннѡ зачала̀ є҆сѝ бг҃оневѣ́сто, сп҃са и҆ гдⷭ҇а и҆збавлѧ́ющагѡ на́съ ѿ лю́тъ, и҆́же тѧ̀ вои́стинꙋ призы ва́ющыхъ.</p>

<p><red>сѣда́лен̾. гла́с̾, и҃. З</red>емна́ѧ всѧ̀ ѡ҆ста́вль, и҆ в̾ ми́рѣ сы́и тѣле́снѣ, дх҃омъ бы́лъ є҆сѝ земны́и а҆́гг҃лъ. приходѧ́щыѧ бо стрⷭ҇ти ᲂу҆мертви́въ пло́тїю, трⷪ҇цѣ ꙗ҆ви́сѧ ᲂу҆го́дникъ бл҃же́нне. тѣ́мже недꙋ́гꙋю щымъ и҆сцѣлѧ́еши стра́сти, и҆ сло́вомъ дꙋ́хи ѿгонѧ́еши бл҃года́тїю. сѷмеѡ́не пребл҃же́нне, молѝ хрⷭ҇та̀ бг҃а, согрѣше́ нїемъ проще́нїе дарова́ти, чтꙋ́щымъ любо́вїю  ст҃ꙋ́ю  па́мѧть  твою̀.</p>

<p><red>сла́ва, и҆ ны́нѣ, боⷢ҇. Ꙗ҆́</red>кѡ дв҃ꙋ є҆ди́нꙋ в̾ жена́хъ, тѧ̀ без̾ сѣ́мене ро́ждьшꙋю бг҃а пло́тїю, всѝ ᲂу҆бл҃жа́емъ ро́ди чл҃честїи, ѻ҆́гнь бо всели́сѧ в̾ тѧ̀ бжⷭ҇твеныи, и҆ ꙗ҆́кѡ младе́нца дои́ши зижди́телѧ и҆ гдⷭ҇а. тѣ́мже а҆́гг҃льскїй собо́ръ, и҆ чл҃че скїи ро́дъ, досто́йнѡ сла́вимъ прест҃о́е ржⷭ҇тво̀ твоѐ, и҆ согла́снѡ вопїе́мъ ти, молѝ хрⷭ҇та̀ бг҃а, согрѣше́нїемъ ѡ҆ставле́ нїе дарова́ти, воспѣва́ющымъ досто́й нѡ  сла́вꙋ  твою̀.</p>

<p><red>пѣ́снь, д҃. і҆рмо́съ. О</red>у҆слы́шахъ гдⷭ҇и смот ре́нїѧ твоегѡ̀ та́инство, разꙋмѣ́хъ дѣ́ ла твоѧ̀, и҆ просла́вихъ твоѐ бжⷭ҇тво̀.</p>

<p><red>Н</red>е на песцѣ̀ пребога́те, но на глꙋбо́ кихъ болѣ́знехъ положи́въ ѡ҆снова́нїе воз̾держа́нїѧ. добродѣ́тельми со́здалъ є҆сѝ,  сто́лпъ  непоколеби́мъ.</p>

<p><red>В</red>сели́въ тѣ́ло своѐ, в̾ жили́щи же́сто ко, стра́хомъ пригвозди́лъ є҆сѝ дх҃о́в нымъ, и҆ жили́ще достоѧ́нїѧ бжⷭ҇тве нагѡ,  ѡ҆брѣ́те  прпⷣбне.</p>

<p><red>О</red>у҆кроти́лъ є҆сѝ тѣле́сныѧ сокрове́ныѧ стра́сти пребога́те. в̾ гноѝ лежа̀ черве́й, ѻ҆́ч҃е, бл҃гоꙋха́нїе ѡ҆брѣ́лъ є҆сѝ.</p>

<p><red>сла́ва. П</red>о́ страсти во́льнѣй, животво ри́вомꙋ мертвецꙋ̀ подо́бѧсѧ. ꙗ҆́коже гро́бищномꙋ ро́вꙋ те́мномꙋ, са́мъ себѐ жи́въ  пре́далъ  є҆сѝ.</p>

<p><red>и҆ ны́нѣ, боⷢ҇. В</red>оспѣва́емъ тѧ̀ влⷣчце, бг҃а роди́вшꙋю вопло́щьшагосѧ и҆з̾ тебѐ. тѣ́мъ тѧ̀ всѝ бг҃оневѣ́стнаѧ, вѣ́рнїи непреста́ннѡ  ᲂу҆блажа́емъ.</p>

<p><red>пѣ́снь, є҃. і҆рмо́съ. П</red>росвѣтѝ на́съ пове лѣ́нїемъ сѝ гдⷭ҇и, и҆ мы́шцею высо́кою, твоегѡ̀ ми́ра пода́ждь на́мъ, є҆ди́не чл҃колю́бче.</p>

<p><red>Н</red>о́ваго данїи́ла сѷмеѡ́не, хрⷭ҇то́съ тѧ̀ показа̀, и҆́з̾рова бо ѕвѣ́рьска тѧ̀ ꙗ҆вле́ нїемъ неврежде́на па́ки воз̾вратѝ.</p>

<p><red>В</red>е́сь са́мъ себѐ, гдⷭ҇ви воз̾ложи́въ. дож дю̀, и҆ мра́зꙋ, и҆ зно́ю, сꙋпроти́внымъ ѡ҆ѕлобле́нїемъ,  ѡ҆бнажи́лсѧ  є҆сѝ.</p>

<p><red>Н</red>о́въ мѡѷсе́й, и҆ и҆лїѧ̀ показа́сѧ, є҆ди́ ною в̾четыредесѧ́тницꙋ пи́щꙋ прїе́млѧ, во все́й жи́зни свое́й прпⷣбне.</p>

<p><red>сла́ва. Ꙗ҆́</red>кѡ златоза́рнымъ сѷмеѡ́не, ᲂу҆стреми́сѧ прпⷣбне, ᲂу҆́жемъ ѡ҆бви́тисѧ. и҆ нб҃оше́ственикъ показа́сѧ, бжⷭ҇твены ми  крилы̀.</p>

<p><red>и҆ ны́нѣ, боⷢ҇. М</red>олѝ при́снѡ, сн҃а своегѡ̀ и҆ бг҃а на́шегѡ, неи҆скꙋсобра́чнаѧ мр҃і́е чи́стаѧ, посла́ти на́мъ вѣ́рнымъ ве́лїю ми́лость.</p>

<p><red>пѣ́снь, ѕ҃. і҆рмо́съ. Р</red>и́зꙋ ми пода́ждь свѣ́тлꙋ, ѡ҆дѣѧ́исѧ свѣ́томъ ꙗ҆́кѡ ри́ зою, многомлⷭ҇тиве хрⷭ҇тѐ бж҃е на́шъ.</p>

<p><red>З</red>на́менїемъ и҆ чюдесе́мъ тѧ̀ хрⷭ҇то́съ, са модѣ́тельна показа̀, бжⷭ҇твенымъ бла же́нне дѣ́йствомъ, показа́въ жили́ще.</p>

<p><red>В</red>оз̾несѐ тѣ́ло своѐ сѷмеѡ́не, ꙗ҆́кѡ на крⷭ҇тъ на сто́лп̾, тѣ́мъ с̾просла́висѧ, и҆́же на́древо тебѐ ра́ди воз̾не́сшемꙋсѧ хрⷭ҇тꙋ̀.</p>

<p><red>сла́ва. В</red>осхожде́нїе ше́ственѣ ѡ҆брѣ́тъ, сѷмеѡ́не чю́дне. к̾ высотѣ̀ нбⷭ҇нѣй, пою́ щыѧ  тѧ̀  вѣ́рнѡ  воз̾ведѝ.</p>

<p><red>и҆ ны́нѣ, боⷢ҇. Г</red>о́рꙋ ю҆́же прови́дѣ данїи́лъ, и҆з̾ неѧ́же несѣко́мыи ка́мень вѣ́ры, ѿсѣче́сѧ хрⷭ҇то́съ тѧ̀ познава́емъ.</p>

<p><red>конда́къ. гла́съ, в҃. В</red>ы́шнихъ и҆ща̀, с̾ вы́шними совокꙋплѧ́ѧсѧ, и҆ колесни́цꙋ ѻ҆́гненꙋ сто́лпъ себѣ̀ содѣ́лавъ, тѣ́мъ собесѣ́дникъ а҆́гг҃лѡмъ бы́сть, прпⷣбне сѷмеѡ́не. с̾ни́ми же хрⷭ҇та̀ бг҃а молѝ, непреста́ннѡ  ѡ҆  всѣ́хъ  на́съ.</p>

<p><red>и҆́кос̾. С</red>ѷмеѡ́на непоро́чное житїѐ, кі́и ꙗ҆зы́къ чл҃чь довлѣ́етъ когда̀, к̾ похва лѣ̀ и҆сповѣ́дати. ѻ҆ба́че воспою̀ бж҃їю мꙋ́дрость, и҆ прпⷣбнагѡ стра́сти, и҆ по́д виги, и҆́же на землѝ. ꙗ҆́кѡ свѣти́лника ꙗ҆́вльшасѧ, всѣ́мъ чл҃кѡмъ мно́гимъ терпѣ́нїемъ, в̾ ли́цѣ а҆́гг҃льстѣ восїѧ́в ша. с̾ ни́ми бо поѧ̀ непреста́ннѡ хрⷭ҇тꙋ̀, воз̾держа́нїемъ чистотꙋ̀ стѧжа́лъ є҆́сть. молѧ̀ непреста́ннѡ ѡ҆ всѣ́хъ на́съ.</p>

<p><red>пѣ́снь, з҃. і҆рмо́съ. Д</red>ѣ́ти бл҃гочести́выѧ въ вавѷлѡ́нѣ, тѣ́лꙋ злато́мꙋ непокло ни́шасѧ, но посредѝ пе́щи пла́менны прохлажда́еми, пѣ́снь воспѣва́хꙋ гл҃ю ще,  бл҃гослове́нъ  бг҃ъ  ѻ҆ц҃ъ  на́шихъ.</p>

<p><red>Р</red>азрѣши́лъ є҆сѝ ᲂу҆́бѡ сꙋхотꙋ̀, недоꙋмѣ́ ющымсѧ, и҆ две́ри тѣ́мъ дожде́вныѧ ѿве́рзлъ є҆сѝ. и҆ зе́млю коле́блющꙋсѧ, мл҃твами ᲂу҆ста́вилъ є҆сѝ. и҆ лю́ди зва́ти наꙋчѝ, бл҃гослове́нъ бг҃ъ ѻ҆ц҃ъ на́шихъ.</p>

<p><red>Ꙗ҆́</red>кѡ вели́къ свѣти́лникъ цр҃ко́вныи, и҆ многосвѣ́тлое сѷмеѡ́не сл҃нце, всю́дꙋ зарю̀ и҆спꙋща́ѧ, просвѣти́лъ є҆сѝ, и҆ лю́ди зва́ти наꙋчи́лъ є҆сѝ, бл҃гослове́нъ бг҃ъ  ѻ҆ц҃ъ  на́шихъ.</p>

<p><red>В</red>о́ды ѿ всю́дꙋ стеко́шасѧ ᲂу҆го́дниче хрⷭ҇то́въ, чл҃къ пꙋчи́нꙋ, во ѻ҆гра́дѣ твоегѡ̀ собра̀ воз̾держа́нїѧ, ѿ тебѣ̀ вопи́ти наказа́еми, бл҃гослове́нъ бг҃ъ ѻ҆ц҃ъ  на́шихъ.</p>

<p><red>сла́ва. Д</red>ре́вле ᲂу҆́бѡ ста́рческими ѡ҆бъ ѧ́тїѧми, скрижа́льми же твоегѡ̀ срⷣца прпⷣбне, неви́димою си́лою, хрⷭ҇то́съ ᲂу҆по ко́исѧ сѷмеѡ́не. тѣ́мже взыва́ше, бла гослове́нъ  бг҃ъ  ѻ҆ц҃ъ  на́шихъ.</p>

<p><red>и҆ ны́нѣ, боⷢ҇. П</red>одоба́ще без̾ сѣ́мене вопло́щьшемꙋсѧ ѿ тебѐ прои҆зы́ти дв҃о чи́стаѧ. ты́ бо ꙗ҆ви́сѧ чистото́ю всѣ́хъ пребо́льши. є҆мꙋ́же вопїю́ще пѣ́снено зове́м̾, бл҃гослове́нъ бг҃ъ ѻ҆ц҃ъ на́шихъ.</p>

<p><red>пѣ́снь, и҃. і҆рмо́съ. П</red>роѧвле́ннагѡ на горѣ̀ ст҃ѣ́й, и҆ въ кꙋпинѣ̀ ѻ҆́гненнѣй, дв҃ческꙋю мѡѷсе́ѡви та́йнꙋ ꙗ҆́вльшагѡ, гдⷭ҇а по́йте и҆ превозноси́те є҆гѡ̀ во́ вѣки.</p>

<p><red>Ѿ</red> всѧ́когѡ ѿлꙋ́чьсѧ пристра́стїѧ, и҆ мт҃рню не́мощь ᲂу҆ще́дривъ, ꙗ҆́кѡ жи́вꙋ ꙗ҆ви́лъ є҆сѝ по сме́рти. гдⷭ҇а по́йте, и҆ превозноси́те є҆гѡ̀ вопїѧ̀ во́ вѣки.</p>

<p><red>Ю҆́</red>нощꙋ стѧ́гнꙋлъ є҆сѝ раз̾сла́блена, и҆ ѻ҆́дръ фила́рхꙋ повелѣва́еши на ра́мꙋ нестѝ сщ҃е́ннейшїи вопїѧ̀, гдⷭ҇а по́йте, и҆ превозноси́те є҆гѡ̀ во всѧ̀ вѣ́ки.</p>

<p><red>О</red>у҆ѧсни́выи і҆́ѡва стра́стїю согни́вшїѧ пло́ти твоеѧ̀, че́рвь в̾ би́серъ претворѝ многоцѣ́ненъ. тѧ̀ бж҃їи ᲂу҆го́дниче, сѷмеѡ́не сла́вѧ, во всѧ̀ вѣ́ки.</p>

<p><red>сла́ва. Р</red>азбо́йникѡмъ нача́льника, чл҃коꙋбі́ицꙋ дре́вле, ꙗ҆́коже на́ древѣ разбо́йника при́звалъ є҆сѝ, сѷмеѡ́но выми, ѽ влⷣко моли́твами. тѣ́мъ тѧ̀ пое́мъ, и҆ превозно́симъ во всѧ̀ вѣ́ки.</p>

<p><red>и҆ нн҃ѣ, боⷢ҇. Ꙗ҆́</red>же ѿ а҆́гг҃ла ра́дость прїе́м шꙋю, и҆ ро́ждьшꙋю гдⷭ҇а сла́вы, и҆ свѣ́тъ ми́рови восїѧ́вшꙋю, вси́ тѧ пое́мъ дв҃о бцⷣе  во  всѧ̀  вѣ́ки.</p>

<p><red>пѣ́снь, ѳ҃. і҆рмо́съ. П</red>роѧвле́нное на горѣ̀ законода́вцꙋ, ѻ҆гне́мъ и҆ кꙋпино́ю, ржⷭ҇тво̀ прⷭ҇нѡ дв҃ыѧ. въ на́ше вѣ́рныхъ спасе́нїе, пѣ́сньми немо́лчными вели ча́емъ.</p>

<p><red>Ц</red>рⷭ҇твовавша страстьмѝ терпѣ́нїемъ, хрⷭ҇то́съ тѧ̀ прїѧ́тъ сѷмеѡ́не бг҃оно́се, своемꙋ̀ ѻ҆́бщника црⷭ҇твꙋ. тѣ́мъ тѧ̀ пѣ́сньми  почита́емъ.</p>

<p><red>Ц</red>ѣле́бнѣй бл҃года́ти сподо́бленъ, ѿ некра́домыхъ дх҃а сокро́вищъ бг҃оно́се сѷмеѡ́не, и҆сцѣле́нїѧ подава́еши, тор жествꙋ́ющымъ  па́мѧть  твою̀.</p>

<p><red>сла́ва. В</red>оз̾ше́дъ прпⷣбне нбⷭ҇наго тече́нїѧ на добродѣ́тельныи воздꙋ́хъ, страда́нь ми препоѧ́санъ. возлетѣ́въ к̾ се́лѡмъ нбⷭ҇нымъ, молѝ спасти́сѧ дш҃а́мъ на́шымъ.</p>

<p><red>и҆ нн҃ѣ, боⷢ҇. К</red>ꙋпина̀ горѧ́щи ѻ҆гне́мъ, и҆ неѡ҆палѧ́ема ꙗ҆ви́сѧ ѽ влⷣчце, заче́нши без̾ сѣ́мене бг҃а и҆ сп҃са ми́рꙋ, є҆го́же непреста́ннѡ  велича́емъ.</p>

<p><red>ѿпꙋ́стъ: Г</red>дⷭ҇и і҆с҃е хрⷭ҇тѐ сн҃е бж҃їи, мл҃твъ ра́ди пречⷭ҇тыѧ твоеѧ̀ мт҃ре, и҆ прпⷣбнагѡ</p>

<p>ѻ҆ц҃а на́шегѡ сѷмеѡ́на сто́лпника,</p>

<p>и҆ всѣ́хъ ст҃ы́хъ, поми́лꙋй и҆</p>

<p>спасѝ на́съ, ꙗ҆́кѡ бл҃гъ</p>

<p>и҆ чл҃колю́бецъ.</p>

</document>