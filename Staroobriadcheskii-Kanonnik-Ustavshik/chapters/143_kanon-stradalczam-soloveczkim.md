Т=ропа́рь , страда́льцамъ солове́цкимъ .=

~Назда́ни на ѡ҆снова́нїи а҆пⷭ҇лъ и҆ прⷪ҇ро́къ , сꙋ́щꙋ краеꙋго́льнꙋ самомꙋ̀ і҆с҃ꙋ хрⷭ҇тꙋ̀ , солове́цтїи ѻ҆ц҃ы , не поколеба́шасѧ бꙋ́ рею є҆ресе́й , и҆ волна́ми во́инскихъ нахо жде́нїй и҆ мꙋ́къ , тѣ́мже мл҃твами и҆́хъ цр҃кви бж҃їѧ ᲂу҆твержда́етсѧ , и҆ мы̀ вѣ́р нїи спаса́емсѧ ѿ всѧ́кагѡ ѕла̀ =[двⷤа].=

=сла́ва , и҆ ны́нѣ , боⷢ҇ . Г=аврїи́лꙋ провѣща́в шꙋ ти дв҃о , є҆́же ра́дꙋисѧ . и҆ со́ гласомъ воплоща́шесѧ всѣ́хъ влⷣка , въ тебѣ̀ ст҃ѣ́мъ кїѡ́тѣ , ꙗ҆́коже речѐ пра́ведныи дв҃дъ . ꙗ҆ви́сѧ простра́ннѣйши небе́съ , поноси́вши зижди́телѧ своегѡ̀ . сла́ва все́льшемꙋсѧ в̾ тѧ̀ , сла́ва проше́дшемꙋ и҆з̾ тебѐ , сла́ва свободи́вшемꙋ на́съ ржⷭ҇тво́мъ твои́мъ .

К=ано́нъ . гла́съ , ѕ҃ . пѣ́снь , а҃ . і҆рмо́съ . В=олно́ю морско́ю скры́вшагѡ дре́вле , го ни́телѧ мꙋчи́телѧ , под̾земле́ю скры́ша , спасе́ныхъ дѣ́ти . но мы̀ ꙗ҆́кѡ ѻ҆троко ви́ца гдⷭ҇ви пое́м̾ , сла́вно бо просла́висѧ .

=запѣ́въ : С=т҃і́и прпⷣбномч҃нцы и҆ и҆сповѣ́ дницы , моли́те бг҃а ѡ҆ на́съ =[покло́н̾].=

~Соше́дшесѧ дне́сь , хрⷭ҇тои҆мени́тїи лю́ дїе , в̾ цр҃ковь ст҃ꙋ́ю , воспое́мъ трꙋбо́ю пѣ́сней вели́кихъ и҆сповѣ́дниковъ соло ве́цкихъ , гдⷭ҇ви пою́ще , сла́вно бо просла́висѧ .

~И҆́мъ же главы̀ ѿсеко́ша , и҆ ѡ҆бѣ́ше нїемъ ᲂу҆дави́ша , и҆ мра́зомъ и҆ въ тем ни́цахъ ᲂу҆мори́ша , и҆лѝ и҆́нако ᲂу҆мꙋ́чи ша за вѣ́рꙋ хрⷭ҇то́вꙋ , мо́лимсѧ , ꙗ҆́кѡ мч҃нкѡмъ гдⷭ҇нимъ .

=сла́ва . И҆= землѧ̀ , и҆ вода̀ , и҆ воздꙋ́хъ ѡ҆ст҃и́шасѧ ва́ми бл҃же́нїи , предава́хꙋ бо ва́съ сме́рти мꙋчи́тели и҆ на землѝ и҆ на водѣ̀ , и҆ на воздꙋ́сѣ , но не побѣди́ша вы̀ .

=и҆ ны́нѣ , боⷢ҇ . П=ри́зри на рабы̀ своѧ̀ , порева́емыѧ ѿ вра́гъ ви́димыхъ и҆ неви́ димыхъ влⷣчце , и҆ ᲂу҆кротѝ вою́ющихъ с̾на́ми , ми́ръ сво́й подава́ѧ намъ .

=катава́сїѧ : И҆=зба́вите ѿ бѣ́дъ рабы̀ своѧ̀ , ст҃і́и прпⷣбномч҃нцы и҆ и҆сповѣ́дни цы , ꙗ҆́кѡ всѝ по́ бз҃ѣ к̾ ва́мъ прибѣ га́емъ , вы́ бо мо́лите ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́с̾ . Н=ѣ́сть ст҃а ꙗ҆́коже ты̀ , гдⷭ҇и бж҃е мо́й , вознесы́и ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆сповѣ́данїѧ тѝ .

~Многолѣ́тнѡ ѡ҆бдержа́хꙋ ст҃ꙋ́ю ѡ҆би́ тель солове́цкꙋю воево́ды , тре́бꙋюще и҆спо́лнити нечести́вое повелѣ́нїе ѿстꙋ пи́ти ѿ вѣ́ры ѻ҆те́ческїѧ , но всꙋ́е трꙋж да́хꙋсѧ .

~Во́ини ᲂу҆́бѡ ѿража́хꙋ проти́вныхъ , ѕло́бнѡ напада́вшихъ на ст҃ꙋ́ю ѡ҆би́ тель , є҆́же погꙋби́ти прпⷣбныхъ , про́чїи же молѧ́хꙋсѧ бг҃ꙋ , да спасе́тъ своѐ до стоѧ́нїе и҆́ми же ве́сть сꙋдьба́ми .

=сла́ва . П=реда́выи монасты́рь прпⷣбныхъ , вторы́и и҆скарїѡ́тъ феѡкти́стъ , гнѣ́ вомъ бж҃їимъ пораже́нъ , ѿ сра́мныѧ болѣ́зни жи́въ согнѝ , ѕлѣ̀ и҆́здше , мч҃нцы же торжествꙋ́ютъ на́ нб҃сѣхъ .

=и҆ ны́нѣ , боⷢ҇ . Ꙗ҆́=кѡ ѿ горы̀ ѿсече́сѧ ѿ тебѐ ка́мень хрⷭ҇то́съ , и҆́же сокрꙋшѝ ны́ нѣ и҆́дола без̾бо́жныхъ мꙋдрова́нїи , мо́лимтисѧ , гжⷭ҇е всемо́щнаѧ .

=сѣда́ленъ . гла́съ , в҃ . С=ѐ чю́до ди́вное , ꙗ҆́кѡ в̾ мра́знѣй сѣ́верней странѣ̀ и҆зра сто́ша прекра́снїи цвѣ́ты ра́йстїи , вели́ кїи со́ньмъ мч҃нкъ и҆ и҆сповѣ́дникъ , и҆́же ᲂу҆краси́ша вертогра́дъ цр҃кви хрⷭ҇то́вы , и҆ спаса́ютъ на́съ моли́твами свои́ми .

=сла́ва , и҆ ны́нѣ , боⷢ҇ . В=сѝ вѣ́рнїи прибѣ га́ютъ под̾ кро́въ тво́й ѿ всѣ́хъ бѣ́дъ и҆ напа́стей , бцⷣѣ , и҆́маши бо дерзнове́нїе къ сн҃ꙋ своемꙋ̀ хрⷭ҇тꙋ̀ бг҃ꙋ , є҆го́же молѝ и҆зба́вити странꙋ̀ на́шꙋ ѿ междоꙋсо́б ныѧ бра́ни , и҆ ѿ всѧ́кагѡ ѕла̀ , да всѝ в̾ми́рѣ и҆ любвѝ сла́вѧтъ и҆́мѧ твоѐ пре ст҃о́е .

=пѣ́снь , д҃ . і҆рмоⷭ҇ . О=у҆слы́шахъ слꙋ́хъ тво́й и҆ ᲂу҆боѧ́хсѧ , разꙋмѣ́хъ дѣ́ла твоѧ̀ , и҆ диви́хсѧ гдⷭ҇и .

~Оу҆слы́шаша гдⷭ҇и солове́цтїи ѻ҆ц҃ы , ꙗ҆́кѡ прїидо́ша гони́тели принꙋ́дити и҆́хъ ѿврещи́сѧ вѣ́ры пра́выѧ , ᲂу҆диви́шасѧ , и҆ затвори́ша врата̀ ѡ҆би́тели , вопїю́ще тѝ , сла́ва си́лѣ твое́й .

~Ѡ҆рꙋ́жїемъ и҆ ᲂу҆бі́йствомъ в̾водѧ́хꙋ и҆но сла́внїи ꙗ҆́кѡ трипе́рстїе , та́ко и҆ про́чїѧ па́гꙋбныѧ нови́ны , предава́ѧ проти́вѧ щихсѧ мꙋ́камъ и҆ сме́рти , но прпⷣбнїи не ᲂу҆боѧ́шасѧ и҆́хъ .

=сла́ва . Б=ез̾боѧ́зненнѡ срѣто́ша ст҃і́и враго́въ крⷭ҇та̀ хрⷭ҇то́ва , внеза́пꙋ ври́нꙋв шихсѧ во ѡ҆би́тель , є҆́же и҆скорени́ти правосла́вїе , и҆ ѿ ни́хъ пострада́ша .

=и҆ ны́нѣ , боⷢ҇ . С=та́мна ѕлата̀ ты̀ є҆сѝ пречⷭ҇таѧ , прїе́мши бо ма́ннꙋ нбⷭ҇нꙋю хрⷭ҇та̀ , дарова̀ ми́рови хлѣ́бъ жи́зни , є҆го́же прича́щающесѧ , жи́зни вѣ́чныѧ сподоблѧ́емсѧ .

=пѣ́снь , є҃ . і҆рмо́съ . Б=ж҃їимъ свѣ́томъ тѝ бл҃же , ᲂу҆́тренюющихъ тѝ дш҃ѧ любо́вїю , просвѣтѝ молю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а , ѿ́ мрака грѣхо́в нагѡ и҆зима́юща .

~И҆справлѧ́ѧ своѐ падѣ́нїе в̾ вѣ́рѣ , и҆гꙋ́ менъ никано́ръ ᲂу҆твержа́ше бра́тїю не поколѣби́мымъ бы́ти в̾ вѣ́рѣ и҆́стин нѣй , за ню́ же и҆ са́мъ пострада̀ до сме́рти .

~Растлѣ́нныѧ кни́ги не повинꙋ́стесѧ прїѧ́ти , прпⷣбнїи , и҆ ца́рь посла̀ во́и своѧ̀ , и҆́же по взѧ́тїи ѡ҆би́тели преда́ ша ва́съ мꙋ́камъ ᲂу҆жа́снымъ , в̾ ни́хъ же и҆ сконча́стесѧ .

=сла́ва . З=а́ нозѣ привѧза́вше мно́гихъ ст҃ы́хъ ко хвоста́мъ ко́нскимъ , мꙋчи́ тели влача́хꙋ и҆́хъ , до́ндеже преда́ша дш҃ѧ своѧ̀ в̾ рꙋ́цѣ бж҃їи .

=и҆ ны́нѣ , боⷢ҇ . Д=ще́рь пра́мт҃ри є҆́ввы , пренепоро́чнаѧ , ты̀ и҆спра́вила є҆сѝ тоѧ̀ паде́нїе , ро́ждьши хрⷭ҇та̀ , и҆стреби́вшагѡ рꙋкописа́нїе прароди́тельнагѡ грѣха̀ .

=пѣ́снь , ѕ҃ . і҆рмо́съ . Ж=ите́йскагѡ мо́рѧ воз̾двиза́ема зрѧ̀ , напа́стей бꙋ́рею , в̾ ти́хо приста́нище прите́къ вопїю́ ти , воз̾ведѝ ѿ тлѝ живо́тъ мо́й много млⷭ҇тиве .

~Почте́мъ вѣ́рнїи всѣ́хъ ст҃ы́хъ мч҃нкъ солове́цкихъ , пострада́вшихъ за цр҃квь бж҃їю , ꙗ҆́кѡ во ѡ҆би́тели , та́кѡ и҆ внѣ̀ є҆ѧ̀ , да мо́лѧтсѧ ѡ҆ дш҃а́хъ на́шихъ .

~Да просла́витсѧ съ мꙋ́жественнымъ никано́ромъ мака́рїй и҆ хриса́нфъ древо рѣ́зецъ , и҆ ѳео́дѡръ со а҆ндре́емъ и҆ дими́трїемъ , и҆ всѝ мꙋ́ченически сконча́ вшїисѧ црⷭ҇твїѧ ра́ди нбⷭ҇нагѡ .

=сла́ва . В=сѝ воєво́ды ра́товавшїи на ст҃ꙋ́ю ѡ҆би́тель , сꙋдо́мъ бж҃їимъ казни́ ми бы́ша со є҆рети́ческимъ а҆рхимандри́ томъ і҆ѡ́сифомъ , страстоте́рпцы же водворѧ́ютсѧ в̾ ра́йскихъ черто́зѣхъ .

=и҆ ны́нѣ , боⷢ҇ . Ꙗ҆́=кѡ на ѻ҆́блацѣ ле́гцѣ прїи́де сп҃се , носи́мъ приснодв҃ою , ѿ неѧ́ же пло́ть без̾грѣ́шнꙋ прїѧ́лъ є҆сѝ , да чл҃ки ѿ грѣха̀ спасе́ши .

=конда́къ . гла́съ , з҃ . Б=жⷭ҇твеною си́лою ᲂу҆крѣплѧ́емъ , всемо́щныи по́лкъ соло ве́цкихъ и҆сповѣ́дникъ побѣдѝ си́лꙋ вра́жїю терпѣ́нїемъ лю́тыхъ мꙋ́къ , и҆́ми же ᲂу҆море́ни бы́вше ст҃і́и , досто́йнѡ ны́нѣ ᲂу҆бл҃жа́ютсѧ сла́вою нетлѣ́нною , мы́же ст҃ꙋ́ю па́мѧть и҆́хъ торжествꙋ́емъ свѣ́тлѡ .

=и҆́косъ . Н=еповинꙋ́стесѧ ст҃і́и без̾зако́н номꙋ повелѣ́нїю царе́вꙋ , и҆ і҆єра́рхомъ ѿпа́дшимъ , є҆́же ѿврещи́сѧ а҆пⷭ҇льскихъ преда́нїй , а҆́ще ѡ҆бстои́ми бы́сте во́инст вомъ . тогѡ̀ ра́ди подверго́ша ва́съ мꙋ́ камъ нестерпи́мымъ , и҆ смерте́мъ мно гоѡ҆бра́знымъ , гдⷭ҇ь же просла́ви ва́съ пречю́днымъ зна́менїемъ , непогре́бени бо лежа́ша мно́гое вре́мѧ тѣлеса̀ ва́ша , пребыва́хꙋ нетлѣ́нни и҆ неповрежде́нни , ꙗ҆́кѡ и҆́стинныхъ ᲂу҆го́дникъ бж҃їихъ , тѣ́мъ ст҃ꙋ́ю ва́шꙋ па́мѧть торжест вꙋ́емъ свѣ́тлѡ .

=пѣ́снь , з҃ . і҆рмо́съ . Н=еи҆зрече́нное чю́до и҆́же в̾ пещѝ и҆зба́вивыи , прпⷣбныѧ ѻ҆́т роки и҆з̾ пла́мени , во́ гробѣ но́вѣ без дꙋ́шенъ полага́етсѧ , на спасе́нїе на́мъ пою́щымъ , и҆зба́вителю бж҃е бл҃госло ве́нъ є҆сѝ .

~Неи҆зрече́нное чю́до соверши́сѧ , ца́рь бо повелѣ́выи взѧ́ти ст҃ꙋ́ю ѡ҆би́тель , недꙋ́ гомъ томи́мъ лю́тымъ , разꙋмѣ̀ , ꙗ҆́кѡ за сїѐ ѿ́бг҃а казни́мъ , посла̀ свободи́ти ю҆̀ , но ᲂу҆́же по́здѣ бы́сть .

~Не то́кмо здра́выхъ , но и҆ немощны́хъ и҆стѧза̀ мꙋчи́тель , и҆ ꙗ҆́кѡ не покори́ шасѧ ѿврещи́сѧ вѣ́ры хрⷭ҇то́вы , свѧза̀ и҆́хъ по́ двое , и҆ за́ нозѣ влачи́вше , ѡ҆ста́виша на́ лѣдѣ , на нѣ́мъ же и҆ замерзо́ша .

=сла́ва . В=оєво́да мещери́новъ , взѧ́выи солове́цкꙋю ѡ҆би́тель , и҆ и҆зби́выи и҆́но ки и҆ бѣльцы̀ , и҆зволѣ́нїемъ бж҃їимъ прїѧ̀ ка́знь ѿ свои́хъ сѝ , ꙗ҆́кѡ хи́щ никъ непра́ведныи .

=и҆ ны́нѣ , боⷢ҇ . Н=ѣ́сть никто́же , и҆́же со грѣшѝ ꙗ҆́коже а҆́зъ , но надѣ́ѧсѧ на твоѐ всемогꙋ́щее пред̾ста́тельство , влⷣчце , не ѿчаѧва́юсѧ своегѡ̀ спасе́нїѧ .

=пѣ́снь , и҃ . і҆рмо́съ . О=у҆жасни́сѧ боѧ́исѧ нб҃о , и҆ да подви́жатсѧ ѡ҆снова́нїѧ зем лѝ . сѐ ᲂу҆́бѡ в̾ мертвецѣ́хъ вмѣнѧ́етсѧ и҆́же в̾ вы́шнихъ живы́и , и҆ во́ гробѣ ма́лѣ ѡ҆битова́етъ . є҆го́же дѣ́ти бл҃го слови́те , сщ҃е́ннїи по́йте , и҆ превозно си́те є҆гѡ̀ во́ вѣки .

~Оу҆жасни́сѧ и҆ ᲂу҆бо́йсѧ нб҃о , ꙗ҆́кѡ и҆зби́ ша ст҃ы́хъ вѧ́щши четырѣ́хъ со́тъ во ѡ҆би́тели солове́цтей , мнѧ́щїисѧ бы́ти правосла́внїи , дѣ́лы же є҆ретицы̀ .

~И҆збїе́ннїи ѿ свои́хъ є҆диноплеме́нникъ ст҃і́и , моли́тесѧ гдⷭ҇ви , да сохрани́тъ на́съ ѿ междоꙋсо́бныѧ бра́ни , и҆ ѿ всѧ́кїѧ вражды̀ и҆ сва́ры , любо́вїю и҆сполнѧ́ѧ всѧ̀ .

=сла́ва . В=рата̀ а҆́дова ѡ҆полчи́шасѧ ѡ҆до лѣ́ти цр҃квь хрⷭ҇то́вꙋ , но страстоте́рпцы мече́мъ вѣ́ры , и҆ си́лою крⷭ҇тною низло жи́ша всѧ̀ ᲂу҆хищре́нїѧ и҆́хъ .

=и҆ ны́нѣ , боⷢ҇ . Н=е и҆зме́ньсѧ бжⷭ҇тво́мъ бг҃ъ сло́во , содѣ́ласѧ чл҃кѡмъ по є҆сте ствꙋ , вопло́щьсѧ ѿ тебѐ , пренепоро́ч наѧ , да чл҃ка содѣ́лаетъ бг҃омъ по бл҃го да́ти .

=пѣ́снь , ѳ҃ . і҆рмо́съ . С=тра́нствїѧ влⷣчнѧ , и҆ без̾сме́ртнѣй трапе́зѣ , на го́рнѣмъ мѣ́стѣ , высо́кими ᲂу҆мы̀ вѣ́рнїи прїи ди́те воспрїи́мемъ воз̾ше́дша сло́ва , ѿ́слова наꙋ́чшесѧ , є҆го́же велича́емъ .

~Препоѧ́савше чресла̀ своѧ̀ и҆́стиною и҆ ѡ҆бо́лкшасѧ во бронѧ̀ пра́вды , побѣди́ сте проти́вныхъ кро́тостїю и҆ терпѣ́ нїемъ мꙋ́къ смертоꙋбі́йственныхъ , тѣ́м̾ же ва́съ велича́емъ .

~И҆сцѣле́нїѧ ѡ҆би́льно и҆сточа́ете всѣ́мъ призыва́ющымъ ва́съ с̾ вѣ́рою и҆ любо́вїю и҆сповѣ́дницы , сегѡ̀ ра́ди ва́съ при́снѡ велича́емъ .

=сла́ва . О=у҆мно́жистесѧ ꙗ҆́кѡ ке́дри , и҆́же въ лива́нѣ , ст҃і́и мч҃нцы , ва́шими бо ᲂу҆че́нїи и҆ по́двиги возрасто́ша тмы̀ вѣ́ рꙋющихъ , и҆́же ва́съ любо́вїю велича́ютъ .

=и҆ ны́нѣ , боⷢ҇ . А҆́=гг҃ли , а҆рха́гг҃ли , всѧ̀ си́лы нбⷭ҇ныѧ славословѧ́тъ твоѐ без̾мꙋ́жное ржⷭ҇тво̀ бцⷣе , и҆́мже спасла̀ є҆сѝ чл҃чество ѿ го́рькагѡ мꙋчи́тельства а҆́дова .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃ы́хъ прпⷣбномч҃нкъ и҆ и҆сповѣ́дникъ , и҆́же въ солове́цтей ѡ҆би́тели за дрѣ́влее бл҃го че́стїе и҆збїе́нныхъ , и҆ всѣ́хъ ст҃ы́хъ , по ми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

