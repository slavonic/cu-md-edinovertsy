Т=ропа́рь , ѳео́дѡрꙋ ти́ронꙋ . гла́съ , в҃ .=

~Ве́лїѧ вѣ́ры и҆справле́нїѧ , во и҆сто́чни цѣ пла́меннѣ , ꙗ҆́кѡ на водѣ̀ поко́йнѣ , ст҃ы́и мч҃нкъ ѳео́дѡръ ра́довашесѧ . ѻ҆гне́м̾ бо соже́гсѧ , ꙗ҆́кѡ хлѣ́бъ сла́док̾ трⷪ҇цѣ принесе́сѧ . тогѡ̀ мл҃твами хрⷭ҇тѐ бж҃е поми́лꙋй на́съ =[два́жды].=

=сла́ва , и҆ ны́нѣ , боⷢ҇ . В=сѧ̀ па́че смы́сла , всѧ̀ пресла́внаѧ твоѧ̀ бцⷣе та́инства , чистото́ю запечатлѣ́нна , и҆ дв҃ьствомъ храни́ма , мт҃и разꙋмѣ́сѧ нело́жна , бг҃а ро́ждьши и҆́стиннагѡ , того̀ молѝ спа сти́сѧ дш҃а́мъ на́шымъ .

К=ано́нъ . гла́съ , и҃ . пѣ́снь , а҃ . і҆рмо́съ . В=о́дꙋ проше́дъ , ꙗ҆́кѡ по́ сꙋхꙋ , и҆з̾ є҆гѵ́пе тска ѕла̀ и҆збѣжа́въ , і҆и҃льтѧнинъ во пїѧ́ше , и҆зба́вителю бг҃ꙋ на́шемꙋ пое́м̾ .

=запѣ́въ : С=т҃ы́и великомч҃нче ѳео́дѡре , молѝ бг҃а ѡ҆ на́съ =[покло́н̾].=

~Бжⷭ҇твенымъ по́двигомъ мч҃нче хрⷭ҇то́въ подви́гсѧ , и҆ тече́нїе сконча́въ . вѣ́рꙋ соблю́дъ бжⷭ҇твенꙋю , пра́вдѣ ѡ҆брѣ́лъ є҆сѝ вѣне́цъ .

~Па́че є҆сте́ственꙋ сла́вꙋ ѿ хрⷭ҇та̀ прїе́мъ страстоте́рпче , зе́млю всю̀ ѡ҆б̾хо́диши . и҆збавлѧ́ѧ всѧ̀ , и҆́же вѣ́рою и҆ бл҃гоговѣ́ нїемъ к̾ тебѣ̀ притека́ющыѧ .

=сла́ва . Н=бⷭ҇ныи сла́вне лико́вникъ , со беспло́тными сы́и , и҆́же на землѝ при зыва́ющыѧ тѧ̀ , ѿ бѣ́дъ и҆ напа́стей и҆збавлѧ́ѧ .

=и҆ ны́нѣ , боⷢ҇ . Ꙗ҆́=же премꙋ́дрость сло́во ѻ҆́ч҃ее несказа́ннѡ ро́ждьши , дш҃ѝ моеѧ̀ лю́тꙋю и҆сцѣлѝ ꙗ҆́звꙋ . и҆ серде́чнꙋю бо лѣ́знь ᲂу҆кротѝ .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и великомч҃нче ѳео́дѡре , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ты́ бо мо́ли ши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . Т=ы̀ є҆сѝ ᲂу҆тверже́нїе , притека́ющымъ тѝ гдⷭ҇и , ты́ же свѣ́тъ ѡ҆мраче́ннымъ , и҆ пое́тъ тѧ̀ дх҃ъ мо́й .

~Ѻ҆́гнь мꙋче́нїи тѧ̀ не ᲂу҆страшѝ . тѣ́мже ѻ҆́гнь напа́стей , и҆́же к̾ тебѣ̀ прибѣга́ю щымъ , ᲂу҆тиша́еши ѳео́дѡре .

~И҆зба́ви мл҃твами сѝ , ѡ҆держа́щыѧ мѧ̀ печа́ли , мч҃нче хрⷭ҇то́въ , всѐ ᲂу҆глажда́ѧ , жите́йское стропо́тьство .

=сла́ва . В=сѐ срⷣце моѐ и҆ помышле́нїе про стира́ю к̾ тебѣ̀ и҆ дш҃ꙋ , твою̀ страсто те́рпче по́мощь тре́бꙋѧ .

=и҆ ны́нѣ , боⷢ҇ . О=у҆ста́ви непостоѧ́нное помышле́нїи мои́хъ смꙋще́нїе , мт҃и бж҃їѧ , є҆́же къ сн҃ꙋ твоемꙋ̀ , направлѧ́ю щи движе́нїе .

=сѣда́ленъ . гла́съ , д҃ . М=ч҃нческими добро́ тами ᲂу҆кра́шенъ , цр҃е́ви нбⷭ҇номꙋ мч҃нче ра́дꙋѧсѧ , вѣнцено́сецъ пред̾стои́ши ѳео́ дѡре . на крⷭ҇тъ бо воз̾дви́женъ бы́сть є҆гѡ̀ ра́ди , и҆ гвоздьмѝ пригвожде́нъ . и҆ волꙋ́ѧми жи́лами , и҆ ноготьмѝ , и҆ ѻ҆чны́мъ зѣ́ницамъ и҆з̾вертѣ́номъ , пре терпѣ́лъ є҆сѝ тве́рдѡ . тѣ́мже тѧ̀ вѣ́рою почита́емъ превели́кїи .

=сла́ва , и҆ ны́нѣ , боⷢ҇ . И҆́=же на прⷭ҇то́лѣ хе рꙋви́мстѣ сѣдѧ́и , и҆ в̾ нѣ́дрѣхъ ѻ҆́ч҃ихъ водворѧ́ѧсѧ , ꙗ҆́кѡ на прⷭ҇то́лѣ сѣди́тъ ст҃ѣ́мъ свое́мъ , влⷣчце на лонꙋ̀ твое́ю пло́тїю . бг҃ъ бо вои́стинꙋ воцр҃и́сѧ над̾ всѣ́ми ꙗ҆зы́ки , и҆ разꙋ́мнѡ нн҃ѣ пое́мъ є҆мꙋ̀ , є҆го́же молѝ спастѝ рабы̀ твоѧ̀ .

=пѣ́снь , д҃ . і҆рмо́съ . О=у҆слы́шахъ гдⷭ҇и смо тре́нїѧ твоегѡ̀ та́инство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

~Ко́рмчїю тѧ̀ пред̾лага́ю , бж҃їи ᲂу҆го́дниче . ты́ мѧ ѡ҆кормѝ , вѣ́триломъ дх҃о́вным̾ , и҆ бжⷭ҇твеными вѣ́тры пресла́вне .

=Ѿ= всѧ́когѡ мо́лимсѧ и҆зба́ви преще́ нїѧ , всебл҃же́нне ѳео́дѡре , и҆́же тѧ̀ вѣ́рою бл҃жа́щыѧ , и҆ бжⷭ҇твенꙋю па́мѧть твою̀ почита́ющыѧ .

=сла́ва . Н=и живо́тъ ни сме́рть , ни настоѧ́щаѧ ни грѧдꙋ́щаѧ , ни ѻ҆́гнь ни ра́ны , ѿ хрⷭ҇та̀ бг҃омꙋ́дре не ѿлꙋчи́ша тебѣ̀ .

=и҆ ны́нѣ , боⷢ҇ . П=од̾ лѣ́томъ бы́вша , и҆́же ѿ ѻ҆ц҃а без̾лѣ́тнѡ восїѧ́вша , бг҃омт҃и на́мъ родила̀ є҆сѝ . є҆го́же молѝ , спастѝ пою́щыѧ тѧ̀ .

=пѣ́снь , є҃ . і҆рмоⷭ҇ . О=у҆́треннююще вопїе́мъ тѝ гдⷭ҇и спаси́ ны , ты́ бо є҆сѝ бг҃ъ на́шъ , ра́звѣ бо тебѐ и҆но́гѡ незна́емъ .

~Мч҃нкѡмъ бы́въ ᲂу҆добре́нїе , мч҃нче хрⷭ҇то́въ вѣ́рнымъ по́мощь бꙋ́ди , и҆ стѣна̀ нерꙋши́ма .

~Е҆дине́нїѧ насла́ждьсѧ лꙋ́чшагѡ , и҆́же па́че ᲂу҆ма̀ благи́хъ ѳео́дѡре , тѧ̀ чтꙋ́ щыѧ спаса́й .

=сла́ва . П=обѣжда́емь любо́вїю зижди́ телѧ , зако́нныхъ ѿтрѧсѐ пристра́стїе , и҆ бг҃ови ᲂу҆годи́лъ є҆сѝ .

=и҆ ны́нѣ , боⷢ҇ . Е҆=го́же родила̀ є҆сѝ дв҃о всенепоро́чнаѧ , бг҃а сло́ва , прилѣ́жнѡ молѝ ѡ҆ на́съ пою́щихъ тѧ̀ .

=пѣ́снь , ѕ҃ . і҆рмо́съ . Ѡ҆=чи́сти мѧ сп҃се , мно́га бо без̾зако́нїѧ моѧ̀ , и҆ и҆з̾ глꙋ бины̀ ѕѡ́лъ воз̾веди́ мѧ молю́сѧ , к̾ тебѣ́ бо воз̾ва́хъ и҆ ᲂу҆слы́ша мѧ , бж҃е спасе́нїѧ моегѡ̀ .

~Побо́рникъ сы́и бл҃гоче́стїѧ те́плъ , и҆ пре́лести ѡ҆бличи́тель и҆́дольстѣй бы́въ . бѣсо́мъ мечта́нїѧ , и҆ стрⷭ҇те́мъ ѻ҆́бразы дꙋшѝ моеѧ̀ потребѝ .

~Оу҆тверже́нїе мѝ бꙋ́ди , и҆ стѣна̀ мч҃нче непобѣди́ма , не́мощь и҆ гни́лость ᲂу҆ма̀ моегѡ̀ ᲂу҆твердѝ ѳео́дѡре , твои́мъ пред̾ ста́тельством̾ , и҆ сохранѝ неврежде́нно .

=сла́ва . В=о́инства тлетво́рнагѡ , и҆ тлѣ́н нагѡ ѿрече́сѧ . во́инство же жи́зни пре бл҃же́нне ѳео́дѡре , до конца̀ воз̾люби́лъ є҆сѝ . въ не́мже побѣдоно́сецъ ꙗ҆ви́сѧ пресла́вне .

=и҆ ны́нѣ , боⷢ҇ . В=осїѧ̀ ѿ сїѡ́на вы́шнѧгѡ бл҃голѣ́пїе . ѻ҆дѣѧ́нїе плотьско́е по со є҆дине́нїю неи҆зглаго́ланномꙋ , и҆з̾ тебѐ неи҆скꙋсобра́чнаѧ преѡ҆дѣ́ѧнна . и҆ ми́ра просвѣтѝ .

=конда́къ . гла́съ , и҃ . В=ѣ́рꙋ хрⷭ҇то́вꙋ ꙗ҆́кѡ щи́тъ , внꙋ́трь прїе́мъ в̾ срⷣцѣ сѝ , сопро ти́вныѧ си́лы побѣди́лъ є҆сѝ , страсто те́рпче ѳео́дѡре . и҆ вѣнце́мъ с̾ нб҃сѐ вѣн ча́сѧ вѣ́чнымъ , ꙗ҆́кѡ непобѣди́мъ .

=и҆́косъ . И҆́=же на прⷭ҇то́лѣ свѣтоноси́мыи , бл҃года́рственѡ вѣ́рою пое́мъ тѧ̀ , ꙗ҆́кѡ дарова́нїе бжⷭ҇твенѡ дарова́лъ є҆сѝ , до́б лѧгѡ во страда́нїи ѳео́дѡра , и҆́же въ житїѝ требл҃же́ннагѡ , и҆ ꙗ҆́кѡ побо́рни ка сꙋ́ща и҆́стинѣ . бл҃гочести́вымъ по́мы сломъ , тѧ̀ жела́юще хрⷭ҇тѐ . крѣ́пка побѣ ди́телѧ на льсти́вагѡ , ꙗ҆́кѡ побѣди́ тель .

=пѣ́снь , з҃ . і҆рмо́съ . И҆́=же ѿ і҆юде́и , доше́ дше ѻ҆́троцы в̾вавѷлѡ́нъ дре́вле , вѣ́рою ᲂу҆тверже́нїи , пла́мень пе́щныи попра́ вше гл҃юще , ѻ҆ц҃ъ на́шихъ бж҃е бл҃госло ве́нъ є҆сѝ .

~Тѧ̀ животꙋ̀ моемꙋ̀ пред̾ста́телѧ , и҆ застꙋ́пника и҆́мамъ спасе́нїю моемꙋ̀ , и҆ храни́телѧ бг҃омꙋ́дре , ᲂу҆тверже́нїе даю́ща вѣ́рою зовꙋ́щымъ , ѻ҆ц҃ъ на́шихъ бж҃е бл҃гослове́нъ є҆сѝ .

~Ꙗ҆́кѡ красно̀ заколе́нїе , са́мъ себѐ гдⷭ҇ви , и҆ сщ҃е́нно приве́лъ є҆сѝ пребл҃же́нне . и҆ ѻ҆гне́мъ мꙋче́нїи , всесоже́глсѧ є҆сѝ сла́в не , вопїѧ̀ ѻ҆ц҃ъ на́шихъ бж҃е бл҃госло ве́нъ є҆сѝ .

=сла́ва . Ж=иво́тнагѡ дх҃нове́нїѧ , насыща́ ѧсѧ бл҃же́нне бжⷭ҇твенагѡ дх҃а , дꙋ́хи ѿгонѧ́еши , недꙋ́ги и҆сцѣлѧ́еши . и҆ зо ве́ши ра́дꙋѧсѧ , ѻ҆ц҃ъ на́шихъ бж҃е бл҃го слове́нъ є҆сѝ .

=и҆ нн҃ѣ , боⷢ҇ . И҆=з̾ ᲂу҆тро́бы твоеѧ̀ про́йде , вопло́щьсѧ всѧ́ческихъ дв҃о гдⷭ҇ь . тѣ́мъ тѧ̀ бцⷣꙋ мꙋ́дрствꙋюще правосла́внѡ , сн҃ꙋ твоемꙋ̀ взыва́емъ , ѻ҆ц҃ъ на́шихъ бж҃е бл҃гослове́нъ є҆сѝ .

=пѣ́снь , и҃ . і҆рмоⷭ҇ . С=е́дмь седми́цею пе́щь , халдѣ́йскїи мꙋчи́тель , бг҃очести́вымъ лю́тѣ раз̾жжѐ . си́лою же лꙋ́чшею спасе́ ныхъ ви́дѣвъ , творцꙋ̀ и҆ и҆зба́вителю вопїѧ́ше , дѣ́ти бл҃гослови́те , сщ҃е́ннїи воспо́йте лю́дїе , и҆ превозноси́те є҆гѡ̀ во́ вѣки .

~Всѧ́ческими прехва́льне треволне́нїи ѡ҆крꙋжа́еми , и҆ напа́стными прило́ги низ̾лага́еми , пред̾ста́телѧ ско́ра , и҆ по мо́щника и҆ побо́рника , всѝ вѣ́рнїи тѧ̀ мл҃твеника влⷣцѣ , приво́димъ вопїю́ще , дѣ́ти бл҃гослови́те , сщ҃е́ннїи по́йте лю́ дїе , и҆ превозноси́те є҆гѡ̀ во́ вѣки .

~Грѣхо́вными вери́гами свѧ́заныи пре бога́те , и҆ согрѣше́нїи мои́хъ плени́ца ми ѡ҆ко́ванъ , прибѣга́ю к̾ покро́вꙋ тво емꙋ̀ вѣнчено́сче , раз̾рѣше́нїе просѧ̀ . но ꙗ҆́кѡ чю́днѡ ко влⷣцѣ всѣ́хъ бг҃омꙋ́дре , дерзнове́нїе и҆мѣ́ѧ , молѝ спасти́сѧ , хрⷭ҇та̀ пою́щымъ во́ вѣки всѧ̀ .

=сла́ва . М=ч҃нческими свѣтлостьмѝ пре хва́льне , а҆́гг҃льскимъ причте́сѧ чино́мъ . с̾ни́ми же ра́дꙋѧсѧ и҆ ликꙋ́ѧ мч҃нче прⷭ҇нѡ , чюдотво́рными и҆сцѣле́нїи ᲂу҆ѧш нѧ́еши , любо́вїю чтꙋ́щыѧ , и҆ вѣ́рнѡ пою́щыѧ . лю́дїе превозноси́те гдⷭ҇а во́ вѣки всѧ̀ .

=и҆ ны́нѣ , боⷢ҇ . П=ло́тїю прибли́жисѧ къ чл҃кѡмъ , ꙗ҆́кѡ млрⷭ҇дъ , содѣ́тель и҆ тво ре́цъ тва́ри , и҆з̾ тебѐ неи҆скꙋсобра́чнаѧ бг҃ороди́тельнице , сїю̀ прїе́мъ . тѣ́мже бцⷣꙋ , вѣ́рнїи тѧ вои́стинꙋ сла́вимъ во пїю́ще , и҆ вѣ́рнѡ пою́ще , лю́дїе превоз носи́те хрⷭ҇та̀ во́ вѣки всѧ̀ .

=пѣ́снь , ѳ҃ . і҆рмо́с̾ . Т=ѧ̀ браконеи҆скꙋси́мꙋю мт҃рь бг҃а вы́шнѧгѡ , тѧ̀ па́че ᲂу҆ма̀ ро́ждьшꙋю сло́во сꙋ́щагѡ бг҃а , и҆ вы́ш шꙋ пречⷭ҇тыхъ си́лъ , немо́лчными славо словле́нїи велича́емъ .

~Бо́дрена тѧ̀ храни́телѧ , великомч҃нче стѧжа́въ , враго́въ ѕло́е ᲂу҆мышле́нїе ᲂу҆до́бь ѿє́млюща . и҆ цр҃ква́мъ подаю́ща смире́нїе страстоте́рпче , непреста́ннѡ ᲂу҆блажа́емъ .

~Крѣ́пость тебѣ̀ на бѣсы̀ дарова̀ влⷣка . стра́сти же дꙋшѝ и҆ тѣлесѐ и҆сцѣлѧ́еши бл҃же́нне , всебл҃гоче́стнымъ дерзнове́ нїемъ , молѧ́сѧ сп҃сꙋ . тѣ́мже тѧ̀ всѝ ᲂу҆блажа́емъ .

=сла́ва . Л=ꙋчю̀ трисл҃нчнꙋю , и҆ є҆ди́но зрѧ̀ в̾тре́хъ бжⷭ҇тво̀ , и҆ нача́ло пренача́льнѡ бл҃года́тельное , и҆ и҆сто́чникъ бл҃гости страстоте́рпче , и҆́же тѧ̀ пою́щыѧ сохра нѧ́й .

=и҆ нн҃ѣ , боⷢ҇ . И҆=зба́ви мѧ пренепоро́чнаѧ мы́сленагѡ плѣне́нїѧ , и҆збавле́нїе воз̾ даю́щи влⷣчце , сн҃а твоегѡ̀ распѧ́тїе , є҆́же за всѣ́хъ бы́вшее и҆збавле́нїе , и҆ смире́нїе и҆ спасе́нїе пою́щымъ тѧ̀ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ великомч҃нка ѳео́дѡра ти́рона , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

