Т=ропа́рь , проро́кꙋ мѡѷсе́ю . гла́съ , в҃ .=

~Проро́ка твоегѡ̀ гдⷭ҇и , мѡѷсе́ѧ па́мѧть пра́зднꙋюще , тогѡ̀ ра́ди мо́лимъ тѧ , спасѝ дш҃ѧ на́шѧ =[два́жды].=

=сла́ва , и҆ ны́нѣ , боⷢ҇ . В=сѧ̀ па́че смы́сла , всѧ̀ пресла́внаѧ твоѧ̀ бцⷣе та́инства , чистото́ю запечатлѣ́нна , и҆ дв҃ьствомъ храни́ма , мт҃и разꙋмѣ́сѧ нело́жна , бг҃а ро́ждьши и҆́стиннагѡ , того̀ молѝ спа сти́сѧ дш҃а́мъ на́шымъ .

К=анонъ . гла́съ , д҃ . пѣ́снь , а҃ . і҆рмо́съ . М=о́рѧ чермна́гѡ пꙋчи́нꙋ , немо́крыми стопа́ми дре́вле ше́ствовавъ і҆и҃ль , крⷭ҇то ѡ҆бра́зно мѡѷсе́ѡвыма рꙋка́ма , а҆мали́ ковꙋ си́лꙋ в̾ пꙋсты́ни побѣди́лъ є҆́сть .

=запѣ́въ : С=ты́и проро́че мѡѷсе́е , молѝ бг҃а ѡ҆ на́съ =[покло́н̾].=

~Мѡѷсе́й в̾ проро́цѣхъ , да восхва́литсѧ пе́рвѣе , ꙗ҆́кѡ пред̾ бг҃омъ бесѣ́довавъ пе́рвѣе ꙗ҆́вѣ , лице́мъ к̾ лицꙋ̀ . не в̾ гада́ нїих̾ рече́нїи , но ꙗ҆́кѡ в̾ зерца́лѣ пло́ти ви́дѣвъ тогѡ̀ .

~Ꙗ҆́кѡ бжⷭ҇твена собо́рꙋ вожда̀ , и҆ и҆зба́ вителѧ тѧ̀ ро́дꙋ твоемꙋ̀ і҆и҃лю , мѡѷсе́е бг҃ови́дче да́ст̾ бг҃ъ , ѻ҆ц҃е́ви ꙗ҆́коже помо ли́сѧ , провозвѣща́ющꙋ твоѐ рожде́нїе .

=сла́ва . П=ремꙋ́дрости тѧ̀ сокро́вище ѡ҆бре то́ша , сро́дныѧ добродѣ́тели , сокрове́но ра́зꙋмомъ бж҃їимъ , ꙗ҆́коже в̾ ковче́зѣ бг҃ови́дче мѡѷсе́е . тѣ́мъ тѧ̀ воспита́ѧ царе́во , и҆ бжⷭ҇твеное промышле́нїе .

=и҆ нн҃ѣ , боⷢ҇ . О=у҆жасе́сѧ мѡѷсе́й , ви́дѣвъ пресла́вное пе́рвое видѣ́нїе , кꙋпинѣ̀ и҆ пла́меню стра́шнѡ смѣше́нїе . бг҃а ѿ дв҃ы мт҃ре , проѡ҆бразꙋ́ѧ нетлѣ́нна . є҆го́же минꙋ́въ времена̀ , ви́дѣ пло́тїю .

=катава́сїѧ : И҆=зба́ви ѿ бѣ́дъ рабы̀ своѧ̀ , ст҃ы́и прⷪ҇ро́че мѡѷсе́е , ꙗ҆́кѡ всѝ по́ бз҃ѣ к̾тебѣ̀ прибѣга́емъ , ты́ бо мо́лиши ѡ҆ на́съ хрⷭ҇та̀ бг҃а на́шегѡ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмоⷭ҇ . Л=ꙋ́къ си́льных̾ и҆знемо́ же , а҆ не́мощнїи препоѧ́сашасѧ си́лою . сегѡ̀ ра́ди воз̾весели́сѧ , ѡ҆́гдⷭ҇ѣ срⷣце моѐ .

~Всего̀ неи҆зрече́ннагѡ ра́зꙋма , и҆спо́лне на бг҃ови́дче , дх҃ъ ст҃ы́и а҆́гг҃лѡмъ , дре́в нимъ наꙋчи́ тѧ ра́зꙋмꙋ ꙗ҆́снѡ .

~Носѧ̀ и҆здале́ча бжⷭ҇твеныѧ зарѝ , бг҃о зна́меньми ᲂу҆диви́лъ є҆сѝ є҆гѵ́пта . пре творѧ́ѧ соста́вомъ пресла́вное є҆стества̀ премꙋ́дре .

=сла́ва . З=аре́ю кра́сныѧ добро́ты твоеѧ̀ , и҆́же ѿ бжⷭ҇твеныѧ зарѝ свѣ́тлое сїѧ́нїе , и҆ к̾ бжⷭ҇твенѣй несы́тнѡ всѧ̀ привлечѐ , ѿ промышле́нїѧ зарѝ .

=и҆ ны́нѣ , боⷢ҇ . В=зѧ́тсѧ стра́шнымъ видѣ́ нїемъ , ко ᲂу҆жа́сномꙋ смотре́нїю премꙋ́ дре . но воз̾гласѝ гла́съ гдⷭ҇нь , рожде́н нагѡ ѿ дв҃ы пло́тїю .

=сѣда́ленъ . гла́съ , д҃ . П=роро́къ всѣ́хъ тѧ̀ пе́рвагѡ ꙗ҆́кѡ сꙋ́ща , бл҃гоче́стнѡ вѣ́ дꙋще , восхвалѧ́емъ вѣ́рнїи . пе́рвѣе бо бг҃а ви́дѣлъ є҆сѝ , ꙗ҆́коже мо́щно бѧ́ше чл҃кꙋ ви́дѣти .

=сла́ва , и҆ ны́нѣ , боⷢ҇ . П=речⷭ҇тѣи рꙋ́цѣ своѝ дв҃о мт҃и , просте́рши , покры́й ᲂу҆пова́ю щыѧ на тѧ̀ . и҆ сн҃ꙋ твоемꙋ̀ зовꙋ́щи , всѣ́мъ пода́ждь хрⷭ҇тѐ млⷭ҇ти твоѧ̀ .

=пѣ́снь , д҃ . і҆рмо́с̾ . В=оз̾дви́же на тѧ̀ ви́дѣ вши цр҃кви на крⷭ҇тѣ̀ сл҃нца пра́веднагѡ , ста̀ в̾ чинꙋ̀ свое́мъ , досто́йнѡ взыва́ю щи , сла́ва си́лѣ твое́й гдⷭ҇и .

~Гꙋгна́нїю ѧ҆зы́ка и҆ гла́са твоегѡ̀ , ᲂу҆ѧсни́вшꙋсѧ бжⷭ҇твенымъ промышле́ нїемъ бг҃ови́дче , виті́ѧ та́йнамъ бж҃їимъ , ꙗ҆ви́лсѧ є҆сѝ гл҃ы . и҆ ра́нами ᲂу҆ѧзви́лъ є҆сѝ є҆гѵ́пта .

~Ко́ль пресла́внѡ зва́нїе твоѐ ѽ бг҃ови́ дче . ко́ль стра́шна дѣ́ла твои́хъ чюде́съ . ꙗ҆ви́босѧ сы́и тебѣ̀ бг҃ъ , и҆ сла́вою воз не́съ тѧ̀ , і҆и҃леви спаси́телѧ посла̀ .

=сла́ва . В=сѧ́къ пе́рвенецъ поби́лъ є҆сѝ є҆гѵ́пет̾скїи , ꙗ҆́коже хрⷭ҇то́съ бѣсо́мъ ᲂу҆ме ртвѝ держа́вꙋ . ѻ҆́бразъ бо бꙋ́дꙋщемꙋ , ꙗ҆́же с̾ тобо́ю дѣ́йствꙋемаѧ , и҆́стинным̾ ве́щемъ бы́ша .

=и҆ ны́нѣ , боⷢ҇ . Н=еприближа́йсѧ сѣ́мо , мѡѷсе́й ᲂу҆слы́шавъ , бж҃їю гла́сꙋ возопи́ вшꙋ , и҆з̾ пла́мене кꙋпины̀ . ст҃о бо мѣ́ сто в̾лѣ́потꙋ пронаписа̀ , пло́тїю роди́ тисѧ хрⷭ҇тꙋ̀ бг҃ꙋ .

=пѣ́снь , є҃ . і҆рмо́съ . Т=ы̀ гдⷭ҇и ми свѣ́тъ в̾ ми́ръ прише́лъ є҆сѝ , свѣ́тъ ст҃ы́и ѡ҆бра ща́ѧ и҆з̾ мра́чна невѣ́денїѧ , вѣ́рою воспѣва́ющыѧ тѧ .

~Оу҆дарѧ́еши чермно́е , и҆ твори́ши раздѣ ле́нїѧ мно́гаѧ , жезло́мъ свои́мъ ѽ бг҃ови́дче . да пока́жеши си́мъ крⷭ҇та̀ , бжⷭ҇твенꙋю си́лꙋ .

=Ѽ= дерзнове́нїе любе́знѡ , ѽ простоты̀ дш҃и чи́сты . а҆́ще позна́ мѧ па́че всѣ́хъ , к̾ бг҃ꙋ бг҃ови́децъ речѐ , разꙋ́мнѡ ꙗ҆ви́ мисѧ .

=сла́ва . К=а́менемъ покры́всѧ , не ви́дѣ бж҃їѧ лица̀ ꙗ҆́коже ᲂу҆тае́на ѽ бг҃о ви́дче . воплоще́нїе же позна́лъ є҆сѝ сло́ва ꙗ҆́кѡ за́днѧѧ .

=и҆ ны́нѣ , боⷢ҇ . В=ше́лъ є҆сѝ чю́вственѣ во́ мракъ , и҆ навы́клъ є҆сѝ не и҆зрече́ннаѧ ѽ бг҃ови́дче , ꙗ҆́кѡ хо́щетъ дв҃аѧ бг҃а пло́тїю роди́ти на землѝ .

=пѣ́снь , ѕ҃ . і҆рмо́съ . П=ожрꙋ́ти со́ гласомъ хвале́нїѧ гдⷭ҇и , цр҃кви вопїе́тъ ти , ѿ бѣсо́вскїѧ кро́ви ѡ҆чи́щшисѧ , млⷭ҇тїю ѿ ре́бръ и҆сте́кшею ти кро́вїю .

~Во́инство стѧжа́въ бж҃їе і҆и҃ль си́льно , се́дмь ѕло́бѣ ханане́йскїѧ ꙗ҆зы́ки , погꙋби́лъ є҆сѝ . лю́демъ твои́мъ в̾ наслѣ́ дїе да́въ зе́млю и҆́хъ .

~Не и҆з̾гл҃аннѡ в̾ше́дъ во́ мракъ бжⷭ҇тве ныи мѡѷсе́й , и҆дѣ́же бг҃ъ бѧ́ше зовы́и тѧ̀ . пи́санныѧ скрижа́ли пе́рстомъ є҆гѡ̀ зако́нныѧ , прїѧ́лъ є҆сѝ ꙗ҆́кѡ вели́къ ᲂу҆го́дникъ є҆гѡ̀ .

=сла́ва . С=та̀ послꙋ́шати бг҃ъ гла́са бг҃о ви́дца мѡѷсе́ѧ , пред̾лице́мъ лю́дїи ꙗ҆́вѣ . да пока́жет̾ стра́шное со сла́вою свое́ю , та́инство є҆гѡ̀ .

=и҆ ны́нѣ , боⷢ҇ . М=а́нїемъ бжⷭ҇твенымъ тѧ̀ , пред̾написꙋ́етъ мѡѷсе́й сла́вныи ковче́г̾ бцⷣе . зарѧ́ми дх҃а всю́дꙋ , ꙗ҆́кѡ зла́томъ покрове́нъ в̾ сла́вꙋ бж҃їю .

=конда́къ . гла́съ , в҃ . Л=и́къ прⷪ҇ро́ческїи , съ мѡѷсе́ѡмъ , и҆ а҆арѡ́номъ , весе́лїемъ дне́сь весели́тсѧ , ꙗ҆́кѡ коне́цъ проро́че ствїѧ и҆́хъ на на́съ и҆спо́лнисѧ . дне́сь сїѧ́етъ крⷭ҇тъ , и҆́мъ же на́съ спа́слъ є҆сѝ . тѣ́хъ моли́твами хрⷭ҇тѐ бж҃е поми́лꙋй на́съ .

=пѣ́снь , з҃ . і҆рмо́съ . В=ъ пещѝ а҆враа́мскїѧ си дѣ́ти перси́дстѣй , любо́вїю бл҃говѣ́ рїѧ па́че не́жели пла́менемъ ѡ҆палѧ́еми взыва́хꙋ , бл҃гослове́нъ є҆сѝ въ цр҃кви сла́вы твоеѧ̀ гдⷭ҇и .

~Въ бг҃овидѣ́нїихъ не и҆зглаго́ланныхъ , бжⷭ҇твеныи писа́тель бы́въ , всемꙋ́дро стныи ви́дъ ты̀ и҆ сѣ́ни сло́вомъ ᲂу҆хи́ тривъ посредѣ̀ древодѣ́ли , веселе́ила содѣ́ла бг҃ови́дче мѡѷсе́е .

~Сщ҃е́ньствовати дерзнꙋ́въ кор̾ре́й с̾ тобо́ю , ꙗ҆ви́сѧ низ̾ше́дъ во а҆́дъ жи́въ . всѐ цѣ́ло бг҃ꙋ тебѣ̀ , честно́е мѡѷсе́е хранѧ́щꙋ , црⷭ҇твїѧ и҆ сщ҃е́ньства в̾кꙋ́пѣ .

=сла́ва . В=оево́дствꙋющꙋ тебѣ̀ і҆юде́йскомꙋ ꙗ҆зы́кꙋ дре́вле мѡѷсе́е ꙗ҆ви́сѧ миха́илъ кн҃зь нбⷭ҇ныи , и҆ тѣ́ла твоегѡ̀ бжⷭ҇тве ныи храни́тель . ѕлонача́льника бо в̾прекѝ гл҃юща си́це посрамѝ .

=и҆ ны́нѣ , боⷢ҇ . А҆=арѡ́новъ тѧ̀ бжⷭ҇твеныи же́злъ прозѧ́бнꙋ ти показа̀ , всѣ́мъ бцⷣе разрѣше́нїе грѣхо́мъ . ѡ҆чище́нїе бо землены́мъ бы́сть . ꙗ҆́коже поропта́в шимъ на́ бг҃а , ѻ҆́но стра́шное преще́нїе .

=пѣ́снь , и҃ . і҆рмо́съ . Р=ꙋ́цѣ распросте́ръ данїи́лъ , льво́ва зїѧ́нїѧ в̾ ро́вѣ затчѐ , ѻ҆́гненꙋю же си́лꙋ ᲂу҆гаси́ша добродѣ́те лїю поѧ́савшесѧ , и҆́же бл҃гоче́стїѧ люби́ тели ѻ҆́троцы взыва́юще , бл҃гослови́те всѧ̀ дѣ́ла гдⷭ҇нѧ гдⷭ҇а .

~Оу҆го́дникъ вои́стинꙋ бж҃їи , ꙗ҆́кѡ кро́токъ ᲂу҆слы́шанъ є҆сѝ , и҆ дѣ́лы бы́лъ є҆сѝ . тѣ́мъ позна́нъ бы́сть тебѣ̀ гдⷭ҇ь , па́че всѣ́хъ прⷪ҇ркъ мѡѷсе́е , и҆ все́льсѧ в̾тѧ̀ вѣ́рнѡ пѣ́ти наꙋчѝ . бл҃гослови́те всѧ̀ дѣ́ла гдⷭ҇нѧ гдⷭ҇а .

~Ꙗ҆́кѡ таи́нникъ бж҃їи , и҆ слꙋжи́тель и҆ цр҃ь і҆и҃левъ , мѡѷсе́е бг҃ови́дче ꙗ҆́вльсѧ . хрⷭ҇та̀ проповѣ́далъ є҆сѝ прїитѝ пло́тїю , прописа́въ є҆гѡ̀ в̾ себѣ̀ стра́шное и҆ бжⷭ҇твеное прише́ствїе . є҆го́же и҆ ѻ҆́бразъ ѡ҆дш҃евле́нъ ꙗ҆ви́лсѧ є҆сѝ ꙗ҆́вѣ , и҆ прⷪ҇ро́къ вѣ́ренъ .

=сла́ва . С=ло́ва проро́чествїемъ лю́ди , и҆ зако́на повелѣ́ньми , наста́вилъ є҆сѝ вѣ́рнѡ . зна́меньми и҆ чюдесы̀ напра́ вивъ , и҆ чюде́съ показа́нїи . ѿ́ бг҃а бо про́званъ бы́въ бг҃ови́децъ мѡѷсе́е , приложи́лсѧ є҆сѝ ко ѻ҆ц҃е́мъ свои́мъ со сла́вою мно́гою .

=и҆ ны́нѣ , боⷢ҇ . Н=и кто́ же пред̾ ᲂу҆слы́ша пре́жде тебѐ бг҃ови́дче сла́вне , мѡѷсе́е ᲂу҆го́дниче хрⷭ҇то́въ . занѐ всѧ̀ и҆з̾ре́клъ є҆сѝ , дв҃ыѧ смотре́нїѧ прописꙋ́ющыѧ тоѧ̀ бжⷭ҇твеное ржⷭ҇тво̀ . в̾ пла́мени бо кꙋ пины̀ ви́дѣлъ є҆сѝ зра́къ неви́димъ .

=пѣ́снь , ѳ҃ . і҆рмо́съ . К=а́мень нерꙋкосѣ́ч ныѧ горы̀ , ѿ несѣко́мыѧ тѧ дв҃цы краеꙋго́льныи ѿсѣче́сѧ хрⷭ҇то́съ , совокꙋ пи́въ раз̾стоѧ́щаѧсѧ є҆стества̀ . тѣ́мъ веселѧ́щесѧ , тѧ̀ бцⷣе велича́емъ .

~Бы́лъ є҆сѝ бг҃ови́дче самови́децъ гдⷭ҇нь , и҆ по сме́рти неводны́мъ тече́нїемъ ꙗ҆́кѡ в̾ка́менѣ пе́рвѣе , но в̾ чл҃честѣй пло́ти хрⷭ҇та̀ ви́дѣвъ , ѡ҆блиста́юща бжⷭ҇тво́мъ .

~Гора̀ фавѡ́рскаѧ просла́висѧ , па́че сина́йскїѧ бога́тно , и҆дѣ́же мѡѷсе́й ѿ ме́ртвыхъ , и҆ фезви́тѧнинъ ѿ стра́нъ живꙋ́щихъ , хрⷭ҇та̀ со а҆пⷭ҇лы зрѧ́хꙋ , пре ѡ҆бразꙋ́ема ꙗ҆́кѡ вои́стинꙋ бг҃а .

=сла́ва . С=паси́ мѧ млⷭ҇тивною сѝ моль бо́ю , и҆ мл҃твъ дерзнове́нїемъ , ꙗ҆́коже і҆и҃лѧ ѿ бѣ́дъ мѡѷсе́е бг҃ови́дче , и҆ лю́тыхъ и҆ нꙋ́жныхъ , хрⷭ҇тїѧ́нѡмъ и҆спо лне́нїе , ѿ всѧ́кого вре́да ꙗ҆́кѡ пою́щихъ тѧ̀ .

=и҆ ны́нѣ , боⷢ҇ . Р=ꙋ́чкꙋ тѧ̀ зла́тꙋ и҆ скри жа́ль , и҆ бжⷭ҇твенꙋю трапе́зꙋ дв҃о , пе́рвее мѡѷсе́й написа́въ , ꙗ҆́вѣ показова́ше бг҃а роди́тисѧ и҆з̾ тебѐ . є҆го́же ви́дѣвше пло́тїю , вѣ́рнѡ пѣ́снь скончева́емъ тѝ .

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ ст҃а́гѡ проро́ка мѡѷсе́ѧ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

