Т=ропа́рь , ржⷭ҇твꙋ̀ хрⷭ҇то́вꙋ . гла́съ , д҃ .=

~Ржⷭ҇тво̀ твоѐ хрⷭ҇тѐ бж҃е на́шъ , восїѧ̀ мі́рови свѣ́тъ разꙋ́мныи . в̾ не́мъ бо и҆́же ѕвѣзда́мъ слꙋжа́щїи , ѕвѣздо́ю поꙋча́хꙋсѧ . тебѣ̀ кла́нѧтисѧ сл҃нцꙋ пра́ведномꙋ . и҆ тебѣ̀ вѣ́дѣти свы́ше восто́къ , гдⷭ҇и сла́ва тебѣ̀ =[два́жды].=

=сла́ва , и҆ ны́нѣ , то́йже .=

К=ано́нъ , ржⷭ҇твꙋ̀ гдⷭ҇а на́шегѡ і҆с҃а хрⷭ҇та̀ . гла́съ , а҃ . пѣ́снь , а҃ . і҆рмо́съ . Х=рⷭ҇то́съ раж да́етсѧ сла́вите . хрⷭ҇то́съ с̾ нб҃сѐ срѧ́щите , хрⷭ҇то́съ на землѝ воз̾носи́тесѧ . по́йте гдⷭ҇ви всѧ̀ землѧ̀ , и҆ весе́лїемъ воспо́йте лю́дїе , ꙗ҆́кѡ просла́висѧ .

=запѣ́въ : С=ла́ва гдⷭ҇и ржⷭ҇твꙋ̀ твоемꙋ̀ =[покло́н̾].=

~И҆стлѣ́вша престꙋпле́нїемъ , по бж҃їю ѻ҆́бразꙋ бы́вшаго , всего̀ и҆стлѣ́нїѧ сꙋ́ща лꙋ́чша , ѿпа́дша бжⷭ҇твеныѧ жи́зни , па́ки ѡ҆бновлѧ́етъ мꙋ́дрыи содѣ́тель , ꙗ҆́кѡ просла́висѧ .

~Ви́дѣвъ зижди́тель ги́блема чл҃ка , рꙋ ка́ма є҆го́же созда̀ , прекло́нь нб҃са̀ схо́ дитъ . сего́ же ѿ дв҃ы бжⷭ҇твеныѧ чⷭ҇тыѧ , всего̀ ѡ҆сꙋществꙋ́етъ . вои́стинꙋ вопло́ щьсѧ , ꙗ҆́кѡ просла́висѧ .

~Мꙋ́дрость сло́во бж҃їе , и҆ си́ла , сн҃ъ сы́и ѻ҆ч҃ь , и҆ сїѧ́нїе , хрⷭ҇то́съ бг҃ъ , си́лъ ᲂу҆таи́всѧ , є҆ли́ко преми́рныхъ , и҆ є҆ли́ко на землѝ , и҆ вочл҃чьсѧ ѡ҆бнови́лъ є҆́сть на́съ , ꙗ҆́кѡ просла́висѧ .

=катава́сїѧ : С=охранѝ ѿ бѣ́дъ рабы̀ своѧ̀ млⷭ҇тиве , ꙗ҆́кѡ ᲂу҆се́рднѡ къ тебѣ̀ прибѣ га́емъ къ млⷭ҇тивомꙋ и҆зба́вителю , и҆ всѣ́хъ влⷣцѣ гдⷭ҇ꙋ і҆с҃ꙋ =[покло́н̾].=

~Гдⷭ҇и поми́лꙋй =[три́жды , с̾ покло́ны].=

=пѣ́снь , г҃ . і҆рмо́съ . П=ервовѣ́чномꙋ ѿ ѻ҆ц҃а рожде́нꙋ нетлѣ́ннѡ сн҃ꙋ , и҆ въ послѣ́д нѧѧ ѿ дв҃ы , воплоще́нꙋ без̾ сѣ́мене , хрⷭ҇тꙋ̀ бг҃ꙋ возопїе́мъ , воз̾дви́гнꙋвыи ро́гъ на́шъ ст҃ъ є҆сѝ гдⷭ҇и .

~И҆́же дх҃нове́нїѧ прича́щьсѧ лꙋ́чшагѡ а҆да́мъ пе́рстныи , и҆ к̾ тлѣ́нїю поползе́ сѧ же́нскою ле́стїю , хрⷭ҇та̀ ѿ жены̀ ви́дѧ вопїе́тъ , и҆́же менѐ ра́ди по мнѣ̀ бы́въ , ст҃ъ є҆сѝ гдⷭ҇и .

~Соѡ҆бра́зенъ бре́нномꙋ ᲂу҆ма́ленїю , раст воре́нїемъ хрⷭ҇тѐ бы́въ . и҆ прича́стїемъ пло́ти го́ршаѧ , по́давъ бжⷭ҇твенагѡ є҆стества̀ . зе́мленъ бы́въ , и҆ пребы́въ бг҃ъ . и҆ воз̾дви́гнꙋвыи ро́гъ на́шъ , ст҃ъ є҆сѝ гдⷭ҇и .

~Виѳлїе́мѣ весели́сѧ , кнѧзе́мъ і҆ꙋ́довым̾ сы́и цр҃ь . і҆и҃лѧ бо пасы́и , на ра́мꙋ херꙋ ви́мскꙋ , и҆з̾ тебѐ про́йде хрⷭ҇то́съ ꙗ҆́вѣ . и҆ воз̾дви́гнꙋвыи ро́гъ на́шъ , надовсѣ́ми воцр҃и́сѧ .

=ѵ҆пако́й . гла́съ , и҃ . И҆́=же ѿ нача́токъ ꙗ҆зы́къ нб҃о тѝ принесѐ , лежа́щемꙋ млⷣнцꙋ въ ꙗ҆́слѣхъ , ѕвѣздо́ю волхвы̀ призва́въ . и҆́хже и҆ ᲂу҆дивѝ не ски́петры ни прⷭ҇то́лы , но послѣ́днею нището́ю . что́ бо хꙋ́ждьше верте́па , что́ же ли смире́ннѣе пеле́нъ , в̾ ни́хже ѡ҆блиста̀ бжⷭ҇тва̀ твоегѡ̀ бога́тство . гдⷭ҇и сла́ва тебѣ̀ .

=пѣ́снь , д҃ . і҆рмо́съ . Ж=е́ѕлъ и҆з̾ ко́рене і҆єссе́ѡва , и҆ цвѣ́тъ ѿ негѡ̀ хрⷭ҇тѐ ѿ дв҃ы прозѧ́блъ є҆сѝ , и҆з̾ горы̀ хва́льныѧ при сѣ́нныѧ ча́сты прїи́де вопло́щьсѧ , ѿ без̾мꙋ́жныѧ беспло́тныи бг҃ъ , сла́ва си́лѣ твое́й гдⷭ҇и .

~Е҆го́же дре́вле проречѐ і҆а́кѡвъ , ꙗ҆зы́ кѡмъ жда́нїе хрⷭ҇тѐ , ѿ колѣ́на і҆ꙋ́дѡва восїѧ́лъ є҆сѝ . и҆ си́лꙋ дама́сковꙋ , сама рїи́скїи же плѣ́нъ прише́лъ є҆сѝ и҆з̾про врещѝ , ле́сть премѣнѧ́ѧ в̾ вѣ́рꙋ бг҃олѣ́ пнꙋ . сла́ва си́лѣ твое́й гдⷭ҇и .

~Волхва̀ дре́вле валаа́ма , слове́съ ᲂу҆чени кѝ мꙋ́дрыѧ , ѕвѣздоблюсти́тели , ра́до сти и҆спо́лнилъ є҆сѝ . ѕвѣзда̀ ѿ і҆а́кѡва восїѧ́въ влⷣко , ꙗ҆зы́кѡмъ нача́токъ вводи́момъ , прїѧ́тъ же ꙗ҆́вѣ да́ры тебѣ̀ прїѧ́тны приносѧ́щихъ , сла́ва си́лѣ твое́й гдⷭ҇и .

~Ꙗ҆́кѡ на рꙋно̀ во́чрево дв҃ыѧ сше́лъ є҆сѝ до́ждь хрⷭ҇тѐ , и҆ ꙗ҆́кѡ ка́плѧ на́ землю ка́плющаѧ . є҆ѳїѡ́пїѧ и҆ фарси́съ , и҆ а҆рави́тьстїи ѻ҆́строви же , сава̀ , ми́дѧн скꙋю всю̀ зе́млю держа́щїи припадо́ша ти сп҃се . сла́ва си́лѣ твое́й гдⷭ҇и .

=пѣ́снь , є҃ . і҆рмо́съ . Б=г҃ъ сы́и мі́ра , ѻ҆ц҃ъ щедро́тамъ , вели́каго совѣ́та ти а҆́гг҃ла , мі́ръ подава́юща , посла́лъ є҆сѝ на́мъ . тѣ́мъ бг҃оразꙋ́мїѧ к̾ свѣ́тꙋ наставлѧ́е ми , ѿ́нощи ᲂу҆́тренююще , славосло́вимъ тѧ̀ чл҃колю́бче .

~Въ рабѣ́хъ кесаре́вымъ повелѣ́нїемъ на писа́тисѧ поко́рьсѧ . и҆ на́съ рабы̀ сꙋ́ща врагꙋ̀ и҆ грѣхꙋ̀ свободи́лъ є҆сѝ хрⷭ҇тѐ . ве́сь и҆́же по на́съ ѡ҆бнища́въ . и҆ пе́рстнаго ѿ самогѡ̀ смѣше́нїѧ и҆ ѻ҆бще́нїѧ ѡ҆божи́лъ є҆сѝ .

~Сѐ дв҃аѧ ꙗ҆́коже дре́вле речѐ , во́ чревѣ прїе́мши родила̀ є҆́сть бг҃а вочл҃чьшасѧ , и҆ пребыва́етъ дв҃ою . є҆ѧ́же ра́ди сми́ршесѧ с̾ бг҃омъ грѣ́шницы , бцⷣꙋ сꙋ́щꙋю вои́сти ннꙋ вѣ́рнїи воспое́мъ .

=пѣ́снь , ѕ҃ . і҆рмо́съ . О=у҆тро́ба і҆ѡ́нꙋ мла де́нца невредѝ , морскі́и ѕвѣ́рь , і҆а́кѡва прїѧ́тъ . въ дв҃цꙋ ᲂу҆́бѡ все́льсѧ сло́во , и҆ пло́ть прїи́мъ , про́йде сохранѝ неи҆стлѣ́ ннꙋ . и҆́же бо непострада̀ и҆стлѣ́нїѧ , ро́ж дьшꙋю сохранѝ неврежде́ннꙋ .

~Прїи́де вопло́щьсѧ хрⷭ҇то́съ бг҃ъ на́шъ , и҆́з̾чрева є҆го́же ѻ҆ц҃ъ пре́жде денни́цы ра жда́етъ . правле́нїѧ же держа̀ пречⷭ҇тыхъ си́лъ , въ ꙗ҆́слѣхъ ско́тїихъ возлежи́тъ , и҆ пелена́ми повива́етсѧ . разрѣша́ет̾ же многоплете́нныѧ плени́цы прегреше́нїи .

~Ю҆́но и҆з̾ а҆да́ма , ѻ҆троча̀ смѣше́нїѧ , ро ди́сѧ сн҃ъ , и҆ вѣ́рнымъ да́стсѧ . бꙋ́дꙋще мꙋ вѣ́кꙋ , се́й є҆́сть ѻ҆ц҃ъ , и҆ кн҃зь . и҆ нарица́етсѧ вели́ка совѣ́та а҆́гг҃лъ . се́й крѣ́покъ бг҃ъ є҆́сть , держа́и ѻ҆́бластїю всю̀ тва́рь .

=конда́къ . гла́съ , г҃ . Д=в҃аѧ дне́сь , пресꙋ́ще ственагѡ ражда́етъ , и҆ землѧ̀ верте́пъ неприкоснове́нномꙋ прино́ситъ . а҆́гг҃ли с̾па́стыри славосло́вѧтъ . волсви́ же со ѕвѣздо́ю пꙋтьше́ствꙋютъ . на́съ бо ра́ди роди́сѧ , ѻ҆троча̀ мла́до превѣ́чныи бг҃ъ .

=и҆́коⷭ҇ . Е҆=де́ма виѳлїе́мъ ѿве́рзе , прїиди́те ви́димъ , пи́щꙋ в̾ та́йнѣ ѡ҆брѣто́хомъ . прїиди́те прїи́мемъ , сꙋ́щаѧ ра́йскаѧ внꙋ́трь верте́па . тꙋ́бо ꙗ҆ви́сѧ ко́рень ненапое́нъ , прозѧба́ѧ ѿпꙋще́нїе . тꙋ̀ ѡ҆брѣ́тесѧ кла́дѧзь неи҆ско́панъ , є҆го́же дв҃дъ пи́ти дре́вле вжада́сѧ . тꙋ̀ дв҃аѧ ро́ждьши млⷣнца , жа́ждꙋ ᲂу҆ста́ви а҆́бїе а҆да́мовꙋ и҆ дв҃довꙋ . сегѡ̀ ра́ди к̾ немꙋ̀ и҆́демъ гдѣ̀ роди́сѧ , ѻ҆троча̀ мла́до превѣ́чныи бг҃ъ .

=пѣ́снь , з҃ . і҆рмо́съ . Ѻ҆́=троцы во бл҃зѣ́й вѣ́рѣ воспита́ни , нечести́ва велѣ́нїѧ небре́гше , ѻ҆́гненнагѡ преще́нїѧ не ᲂу҆боѧ́шасѧ . но посредѝ пла́мене стоѧ́ ще поѧ́хꙋ , ѻ҆ц҃е́мъ бг҃ъ бл҃гослове́н̾ є҆сѝ .

~Па́стырїе свирѧ́ющїи ᲂу҆жа́снѡ свѣтоѧв ле́нїе полꙋчи́ша . сла́ва бо гдⷭ҇нѧ ѡ҆бли ста̀ и҆́хъ . и҆ а҆́гг҃лъ воспо́йте вопїѧ̀ , ꙗ҆́кѡ роди́сѧ хрⷭ҇то́съ . ѻ҆ц҃е́мъ бж҃е бл҃гослове́нъ є҆сѝ .

~Внеза́пꙋ с̾сло́вомъ а҆́гг҃лѡвымъ нбⷭ҇наѧ во́инства , сла́ва вопїѧ́хꙋ бг҃ꙋ в̾ вы́ш нихъ , на землѝ мі́ръ , в̾ чл҃цѣхъ бл҃го воле́нїе . хрⷭ҇то́съ восїѧ̀ , ѻ҆ц҃ъ на́шихъ бж҃е бл҃гослове́нъ є҆сѝ .

~Гл҃ъ что̀ се́й , реко́ша па́стырїе . прише́ дше ви́димъ бы́вшее бжⷭ҇твенагѡ хрⷭ҇та̀ . виѳлїе́ма же доше́дше , с̾ ро́ждьшею по клонѧ́хꙋсѧ , воспѣва́юще , ѻ҆ц҃е́мъ бж҃е бл҃гослове́нъ є҆сѝ .

=пѣ́снь , и҃ . і҆рмо́съ . Ч=ю́до преве́лїе , росода́ вицꙋ воѡ҆бразѝ пе́щь ѻ҆́бразомъ . ꙗ҆́же бо прїѧ́тъ не ѡ҆палѝ ю҆́ныхъ , та́коже и҆ ѻ҆́гнь бжⷭ҇твенныи дв҃ꙋ , ю҆́же про́йде чи́стꙋ . тѣ́мъ пою́ще возопїе́мъ , да бла гослови́тъ тва́рь всѧ́каѧ гдⷭ҇а , и҆ превоз но́ситъ є҆гѡ̀ во́ вѣки .

~Влече́тъ вавѷлѡ́нѧ дщѝ , ѻ҆́троки плѣ не́ныѧ дв҃довы ѿ сїѡ́на к̾ себѣ̀ . дароно́ сцы же сле́тъ волхвы̀ дѣ́ти , дв҃довѣ бг҃опрїѧ́тнѣй дще́ри молѧ́щасѧ . тѣ́мъ воспѣва́юще пое́мъ , да блгⷭ҇ви́тъ тва́рь всѧ̀ гдⷭ҇а , и҆ превозно́ситъ є҆гѡ̀ во́ вѣки .

~Ѻ҆рга́ны ᲂу҆клони́ша плаче́вныѧ пѣ́сни , не поѧ́хꙋ бо в̾ землѝ чюжде́й ѻ҆́троцы сїѡ́новы . вавѷлѡ́нскꙋю же разрѣша́етъ ле́сть всю̀ , и҆ мꙋсикі́йскїѧ соста́вы , в̾ виѳлїе́мѣ восїѧ́въ хрⷭ҇то́съ . тѣ́мъ воспѣва́юще пое́мъ , да блгⷭ҇ви́тъ тва́рь всѧ̀ гдⷭ҇а , и҆ превозно́ситъ є҆гѡ̀ во́ вѣки .

~Коры́сть вавѷлѡ́нъ црⷭ҇тва сїѡ́нѧ , и҆ плѣне́ное бога́тство прїѧ́тъ . сокро́ви ща же хрⷭ҇то́съ въ сїѡ́нъ сегѡ̀ , и҆ цр҃ѧ ѕвѣздо́ю наставлѧ́ѧ ѕвѣздоблюсти́ телѧ приво́дитъ . тѣ́мъ воспѣва́юще пое́мъ , да блгⷭ҇ви́тъ тва́рь всѧ̀ гдⷭ҇а , и҆ превозно́ситъ є҆гѡ̀ во́ вѣки .

=пѣ́снь , ѳ҃ . і҆рмо́съ . Т=а́инство стра́нно ви́жꙋ , и҆ пресла́вно . нб҃о сꙋ́щꙋ пеще́рꙋ , престо́лъ херꙋви́мскїи , дв҃цꙋ , ꙗ҆́сли , вмѣсти́лище , в̾ ни́хже воз̾лежѐ невмѣ сти́мыи хрⷭ҇то́съ бг҃ъ , є҆го́же хва́лѧще велича́емъ .

~Оу҆жа́сно тече́нїе зрѧ́ще волсвѝ неѡ҆бы́ чно но́выѧ ѕвѣзды̀ , нн҃ѣ сїѧ́ющꙋ нб҃съ свѣтлѣ́е . хрⷭ҇та̀ цр҃ѧ прозна́меноваша на землѝ , ро́ждьшагосѧ в̾ виѳлїе́мѣ , на спасе́нїе на́ше .

~Новорожде́нное , волхво́мъ гл҃ющымъ , ѻ҆троча̀ цр҃ь , є҆го́же ѕвѣзда̀ ꙗ҆вѝ , гдѣ̀ є҆́сть ; томꙋ́ бо поклони́тисѧ прїидо́ хомъ . ꙗ҆рѧ́сѧ и҆́родъ смꙋща́шесѧ , хрⷭ҇та̀ ᲂу҆би́ти , бг҃обо́рецъ шата́ѧсѧ .

~И҆спыта̀ и҆́родъ лѣ́то ѕвѣзды̀ , є҆ѧ́же вожде́нїемъ волсвѝ в̾ виѳлїе́мѣ покла нѧ́хꙋсѧ хрⷭ҇тꙋ̀ с̾ да́ры . є҆ѧ́же ра́ди ко ѻ҆те́чествꙋ наставлѧ́еми , лю́таго дѣто ꙋбі́ица ѡ҆ста́виша порꙋ́гана .

=задосто́йникъ : В=елича́й дш҃е моѧ̀ , и҆́же въ верте́пѣ ро́ждьшагосѧ цр҃ѧ хрⷭ҇та̀ . ~Велича́й дш҃е моѧ̀ , чⷭ҇тнѣ́йшꙋю нбⷭ҇ныхъ во́инствъ , дв҃ꙋ пречⷭ҇тꙋю бцⷣꙋ .

~Подоба́ше ᲂу҆́бѡ на́мъ , ꙗ҆́кѡ без̾ бѣды̀ стра́хомъ , ᲂу҆до́бь молча́ти . любо́вїю же дв҃о , пѣ́снь сложи́ти , си́лою ѡ҆бостре́н ною , дѣ́ло є҆́сть дра́го . но ѽ мт҃и си́лꙋ , є҆ли́ко же бы́сть и҆зволе́нїе да́ждь

=[покло́н̾ до землѝ].=

=ѿпꙋ́стъ : Р=ожде́исѧ в̾ вифлее́мѣ і҆юде́й стѣмъ , и҆ во ꙗ҆́слѣхъ возлегі́и . гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ твоеѧ̀ мт҃ре , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ .

