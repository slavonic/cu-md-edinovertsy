=тропа́рь , воскрⷭ҇нъ . гла́съ , а҃ .=

~Ка́мени зна́менанꙋ ѿ і҆ꙋде́й , и҆ во́иномъ стрегꙋ́щимъ пре чⷭ҇тое тѣ́ло твоѐ , воскр҃се в̾ тре́тїй де́нь сп҃се , да́рꙋѧ ми́рови жи́знь . сегѡ̀ ра́ди си́лы нбⷭ҇ныѧ вопїѧ́хꙋ тѝ жизнода́вче , сла́ва воскрⷭ҇нїю тѝ хрⷭ҇тѐ , сла́ва црⷭ҇твїю тѝ , сла́ва смотре́нїю твоемꙋ̀ , є҆ди́не чл҃колю́бче .

=тропа́рь , воскрⷭ҇нъ . гла́съ , в҃ .=

~Е҆гда̀ сни́де къ сме́рти животѐ без̾сме́ртныи , тогда̀ а҆́да ᲂу҆мертви́лъ є҆сѝ блиста́нїемъ бжⷭ҇тва̀ . є҆гда́ же ᲂу҆ме́ршїѧ ѿ преи҆спо́днихъ воскр҃сѝ , всѧ̀ си́лы нбⷭ҇ныѧ взыва́хꙋ тѝ , жизнода́вче хрⷭ҇тѐ бж҃е сла́ва тебѣ̀ .

=тропа́рь , воскрⷭ҇нъ . гла́съ , г҃ .=

~Да веселѧ́тсѧ нбⷭ҇наѧ , и҆ ра́дꙋютсѧ земна́ѧ , ꙗ҆́кѡ сотворѝ держа́вꙋ мы́шцею свое́ю гдⷭ҇ь . попра́въ сме́ртїю сме́рть . пе́рвенецъ и҆з̾ ме́ртвыхъ бы́сть . и҆́з̾ чрева а҆́дова и҆зба́вилъ є҆́сть на́съ , и҆ пода́стъ ми́рови ве́лїю млⷭ҇ть .

=тропа́рь , воскрⷭ҇нъ . гла́съ , д҃ .=

~Свѣ́тлꙋю воскрⷭ҇нїѧ про́повѣдь , ѿ а҆́нг҃ла ᲂу҆вѣ́дѣвше гдⷭ҇ни ᲂу҆чени́цы , и҆ пра́дѣднее ѡ҆сꙋжде́нїе ѿве́ргше , а҆пⷭ҇лѡмъ хва́ лѧщесѧ гл҃ахꙋ , и҆спрове́ржесѧ сме́рть , воскр҃се хрⷭ҇то́съ бг҃ъ , да́рꙋѧ ми́рови ве́лїю млⷭ҇ть .

=тропа́рь , воскрⷭ҇нъ . гла́съ , є҃ .=

~Собезнача́льное сло́во ѻ҆ц҃ꙋ̀ и҆ дх҃ови , є҆́же ѿ дв҃ы ро́ждь шеесѧ на спасе́нїе на́ше , воспое́мъ вѣ́рнїи и҆ поклони́мсѧ =[покло́н̾].= ꙗ҆́кѡ бл҃гои҆зво́ли пло́тїю взы́ти на́ крⷭ҇тъ , и҆ сме́рть претерпѣ́ти , и҆ воскр҃си́ти ᲂу҆ме́ршїѧ въ сла́вное воскрⷭ҇нїе своѐ .

=тропа́рь , воскрⷭ҇нъ . гла́съ , ѕ҃ .=

~А҆́нг҃льскїѧ си́лы на́ гробѣ твое́мъ , стрегꙋ́щаѧ ѡ҆мертви́ша . и҆ стоѧ́ше марі́ѧ при́ гробѣ , и҆́щꙋщи пречⷭ҇тагѡ тѣ́ла твоегѡ̀ . и҆спрове́рже а҆́да не и҆скꙋ́шьсѧ ѿ негѡ̀ . срѣ́те дв҃ꙋ да́рꙋѧи живо́тъ , воскр҃съ и҆з̾ ме́ртвыхъ , гдⷭ҇и сла́ва тебѣ̀ .

=тропа́рь , воскрⷭ҇нъ . гла́съ , з҃ .=

~Разрꙋщѝ крⷭ҇то́мъ свои́мъ сме́рть , и҆ ѿве́рзлъ є҆сѝ разбо́й никꙋ ра́й . мѷрѡно́сицамъ пла́чь преложѝ , и҆ а҆пⷭ҇лѡмъ про повѣ́дати повелѣ̀ , ꙗ҆́кѡ воскр҃се хрⷭ҇то́съ ꙗ҆́кѡ бг҃ъ , подаѧ̀ ми́рови ве́лїю млⷭ҇ть .

=тропа́рь , воскрⷭ҇нъ . гла́съ , и҃ .=

~Свы́шнихъ сни́де млрⷭ҇де , и҆ погребе́нїе прїѧ́тъ тридне́вно , да на́съ свободи́ши ѿ страсте́й . животѐ и҆ воскрⷭ҇нїе на́ше сла́ва тебѣ̀ .

=тропа́рь , за ᲂу҆поко́й . гла́съ , в҃ .=

~Помѧнѝ гдⷭ҇и ꙗ҆́кѡ бл҃гъ рабы̀ своѧ̀ , и҆ є҆ли́ка в̾ житїѝ се́мъ согрѣши́ша простѝ . никто́же бо без̾ грѣха̀ , то́кмѡ ты̀ могі́и преста́вленымъ да́ти поко́й . =и҆́нъ , тропа́рь . гла́съ , и҃ . И҆́=же глꙋбина́ми мꙋ́дрости , чл҃колю́бнѣ всѧ̀ стро́ѧ , и҆ є҆́же на по́льзꙋ всѣ́мъ подава́ѧ , є҆ди́не содѣ́телю , поко́й гдⷭ҇и дш҃а ᲂу҆со́пшихъ ра́бъ свои́хъ . на тѧ́ бо ᲂу҆пова́нїе воз̾ложи́ша , творца̀ и҆ зижди́телѧ и҆ бг҃а на́шегѡ .

=тропа́рь , покро́вꙋ прест҃ы́ѧ бцⷣы .=

~Дне́сь бл҃говѣ́рнїи лю́дїе свѣ́тлѡ пра́зднꙋютъ , ѡ҆сѣнѧ́еми бг҃омт҃и твои́мъ прише́ствїемъ , и҆ къ твоемꙋ̀ взира́юще пречⷭ҇томꙋ ѻ҆́бразꙋ , ᲂу҆ми́льнѡ гл҃ютъ , покры́й на́съ чⷭ҇тны́мъ сѝ покро́вомъ . и҆ и҆зба́ви на́съ ѿ всѧ́когѡ ѕла̀ , молѧ́щи сн҃а своегѡ̀ хрⷭ҇та̀ бг҃а на́шегѡ , спасти́сѧ дш҃а́мъ на́шимъ .

=тропа́рь , васи́лїю вели́комꙋ .=

~Во всю̀ зе́млю и҆зы́де вѣща́нїе твоѐ , ꙗ҆́кѡ прїе́мше сло́во твоѐ , и҆́мже бг҃олѣ́пнѡ наꙋчи́лъ є҆сѝ , и҆ є҆стество̀ сꙋ́щихъ ᲂу҆ѧсни́лъ є҆сѝ , чл҃ческїѧ ѻ҆бы́чаи ᲂу҆краси́лъ є҆сѝ , црⷭ҇кое сщ҃е́нїе ѻ҆́ч҃е прⷣпбне васи́лїе , молѝ хрⷭ҇та̀ бг҃а , да спасе́тъ дш҃а на́ша .

=тропа́рь , і҆ѡа́ннꙋ ѕлатоꙋ́стꙋ .=

=Ѿ= ᲂу҆́стъ твои́хъ ꙗ҆́коже свѣтолꙋ́чнаѧ зарѧ̀ восїѧ̀ , бг҃омъ да́ннаѧ ти бл҃года́ть вселе́ннꙋю просвѣща́ѧ . несребролю́бно сокро́вище ми́рови положѝ , но высотꙋ̀ на́мъ смиреномꙋ́ дрїѧ показа̀ , и҆ свои́ми словесы̀ наказꙋ́ѧ ѻ҆́ч҃е і҆ѡа́нне ѕла тоꙋ́сте , молѝ сло́ва хрⷭ҇та̀ бг҃а , спасти́сѧ дш҃а́мъ на́шимъ .

=конда́къ , воскрⷭ҇нъ . гла́съ , а҃ .=

~Воскрⷭ҇лъ є҆сѝ ꙗ҆́кѡ бг҃ъ и҆́з̾ гроба в̾ сла́вѣ , и҆ ми́ра совоскр҃си́лъ є҆сѝ . и҆ є҆стество̀ чл҃ческое , ꙗ҆́кѡ бг҃а воспѣва́етъ тѧ̀ , и҆ сме́рть и҆счезѐ , а҆да́мъ же ликꙋ́етъ влⷣко . є҆́вва ны́нѣ ѿ ᲂу҆́зъ свобо жда́ема , ра́дꙋетсѧ зовꙋ́щи , ты̀ є҆сѝ и҆́же всѣ́мъ подаѧ̀ хрⷭ҇тѐ воскрⷭ҇нїе .

=конда́къ , воскрⷭ҇нъ . гла́съ , в҃ .=

~Воскрⷭ҇лъ є҆сѝ ѿ́ гроба сп҃се всеси́льне , и҆ а҆́дъ ви́дѣ чю́до сїѐ ᲂу҆жасе́сѧ , и҆ ме́ртвїи воста́ша . тва́рь же ви́дѧщи , ра́дꙋетсѧ с̾ тобо́ю , и҆ а҆да́мъ в̾кꙋ́пѣ весели́тсѧ , и҆ ми́ръ сп҃се мо́й воспѣва́етъ тѧ̀ прⷭ҇нѡ .

=конда́къ , воскрⷭ҇нъ . гла́съ , г҃ .=

~Воскрⷭ҇лъ є҆сѝ дне́сь и҆́з̾ гроба ще́дре , и҆ на́съ возведѐ ѿ вра́тъ сме́ртныхъ , дне́сь а҆да́мъ ликꙋ́етъ , и҆ ра́дꙋетсѧ є҆́вва . в̾кꙋ́пѣ же пррⷪ҇цы с̾ патрїа́рхи воспѣва́ютъ непреста́ннѡ , бжⷭ҇твенꙋю держа́вꙋ вла́сти твоеѧ̀ .

=конда́къ , воскрⷭ҇нъ . гла́съ , д҃ .=

~Сп҃съ и҆ и҆зба́витель мо́й , и҆́з̾ гроба ꙗ҆́кѡ бг҃ъ воскр҃си́въ ѿ ᲂу҆́зъ земноро́дныѧ . и҆ врата̀ а҆́дова сокрꙋши́въ , и҆ ꙗ҆́кѡ влⷣка воскр҃се тридне́венъ .

=конда́къ , воскрⷭ҇нъ . гла́съ , є҃ .=

~Ко а҆́дꙋ сп҃се мо́й соше́лъ є҆сѝ , и҆ врата̀ сокрꙋши́въ ꙗ҆́кѡ всеси́ленъ . ᲂу҆ме́ршихъ ꙗ҆́кѡ созда́тель совоскр҃си́лъ є҆сѝ , и҆ сме́рти жа́ло сокрꙋши́въ , и҆ а҆да́мъ ѿ клѧ́твы и҆зба́вленъ бы́сть чл҃колю́бче . тѣ́мже всѝ зове́мъ , спасѝ на́съ гдⷭ҇и .

=конда́къ , воскрⷭ҇нъ . гла́съ , ѕ҃ .=

~Живонача́льною дла́нїю , ᲂу҆ме́ршихъ ѿ мра́чныхъ ᲂу҆до́лїй , жизнода́вецъ воскр҃си́въ всѣ́хъ хрⷭ҇то́съ бг҃ъ , воскрⷭ҇нїе даро ва́въ чл҃ческомꙋ ро́дꙋ . є҆́сть бо всѣ́хъ спаси́тель и҆ воскрⷭ҇нїе и҆ живо́тъ , и҆ бг҃ъ всѧ́ческимъ .

=конда́къ , воскрⷭ҇нъ . гла́съ , з҃ .=

~Не к̾ томꙋ̀ держа́ва сме́ртнаѧ возмо́жетъ держа́ти чл҃ки , хрⷭ҇то́съ бо сни́де сокрꙋша́ѧ и҆ разорѧ́ѧ си́лы є҆ѧ̀ , свѧзꙋ́емь быва́етъ а҆́дъ . проро́цы согла́снѡ ра́дꙋютсѧ , пред̾ста̀ гл҃юще сп҃съ сꙋ́щимъ в̾ вѣ́рѣ , и҆зы́дите вѣ́рнїи в̾ воскрⷭ҇нїе .

=конда́къ , воскрⷭ҇нъ . гла́съ , и҃ .=

~Воскр҃съ и҆́з̾ гроба , ᲂу҆ме́ршихъ воз̾дви́глъ є҆сѝ , и҆ а҆да́ма воскр҃си́лъ є҆сѝ . и҆ є҆́вва ликꙋ́етъ в̾ твое́мъ воскрⷭ҇нїи . мирсті́и концы̀ торжествꙋ́ютъ в̾ воста́нїи твое́мъ и҆з̾ ме́ртвыхъ многомлⷭ҇тиве .

=конда́къ , за ᲂу҆поко́й . гла́съ , и҃ .=

~Со ст҃ы́ми поко́й , хрⷭ҇тѐ дш҃а ра́бъ свои́хъ , и҆дѣ́же нѣ́сть болѣ́зни , ни печа́ли , ни воздыха́нїѧ , но жи́знь вѣ́чнаѧ .

=конда́къ , покро́вꙋ прест҃ы́ѧ бцⷣы .=

~Дв҃аѧ дне́сь пред̾стои́тъ в̾ цр҃кви , и҆ с̾ ли́ки ст҃ы́хъ , неви́ди мѡ за ны̀ мо́литсѧ бг҃ꙋ . а҆́нг҃ли со ст҃ли поклонѧ́ютсѧ , а҆пⷭ҇ли же с̾ проро́ки ликовствꙋ́ютъ . на́съ бо ра́ди бцⷣа мо́литъ хрⷭ҇та̀ превѣ́чнагѡ бг҃а .

=конда́къ , васи́лїю вели́комꙋ .=

~Ꙗ҆ви́сѧ сто́лпъ непоколѣби́мыи цр҃кви , и҆ степе́нь ᲂу҆тверже́ нїѧ , подаѧ̀ всѣ́мъ чл҃кѡмъ некра́домое сокро́вище , и҆ запе чатлѣ́ѧ свои́ми велѣ́ньми , нб҃оꙗ҆вле́нне васи́лїе прⷣпбне .

=конда́къ , і҆ѡа́ннꙋ ѕлатоꙋ́стꙋ .=

~Съ нб҃съ прїи́мъ бжⷭ҇твенꙋю бл҃года́ть , и҆ свои́ми ᲂу҆стна́ми всѣ́хъ наꙋча́ѧ , покланѧ́тисѧ в̾ трⷪ҇цѣ є҆ди́номꙋ бг҃ꙋ , і҆ѡа́нне ѕлатоꙋ́сте , всебл҃же́нне прⷣпбне , досто́йнѡ хва́лимъ тѧ , є҆си́ бо наста́вникъ , ꙗ҆́кѡ бжⷭ҇твенаѧ ꙗ҆влѧ́ѧ .

=сла́ва , и҆ ны́нѣ .=

=конда́к̾ : В=е́чери твое́й та́йнѣй , дне́сь сн҃е бж҃їи прича́стника мѧ прїимѝ , не повѣ́мъ бо враго́мъ твои́мъ та́йны твоеѧ̀ , ни лобза́нїѧ ти да́мъ ꙗ҆́кѡ і҆ю́да , но ꙗ҆́кѡ разбо́йникъ , и҆сповѣ́даѧсѧ вопїю́ ти , помѧни́ мѧ гдⷭ҇и во црⷭ҇твїи твое́м̾ .

~Гдⷭ҇и поми́лꙋй , =в҃і .=

~Сла́ва ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ =[покло́н̾].=

=И҆= ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃гословѝ =[покло́н̾].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , моли́твъ ра́ди пречⷭ҇тыѧ тѝ мт҃ре , и҆ и҆́же во ст҃ы́хъ ѻ҆ц҃ъ на́шихъ , ва́силїѧ вели́кагѡ , и҆ і҆ѡа́нна златоꙋ́стагѡ , и҆ кири́ла а҆рхїєпⷭ҇кпа а҆леѯа́ндрьскагѡ , и҆ софро́нїѧ патрїа́рха і҆єрⷭ҇ли́мскагѡ , и҆ ге́рмана патрїа́рха цр҃ѧ гра́да , и҆ прпⷣбныхъ и҆ бг҃оно́сныхъ ѻ҆ц҃ъ на́шихъ , і҆ѡа́нна дамаскина̀ , и҆ симеѡ́на но́вагѡ бг҃осло́ва , и҆ прпⷣбныѧ мт҃ре на́шеѧ ма́рїи є҆ги́птѧныни , и҆ прпⷣбнагѡ ѻ҆ц҃а на́шегѡ ѻ҆нꙋ́ фрїѧ вели́кагѡ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ , а҆ми́нь .

~Гдⷭ҇и поми́лꙋй =[три́жды].=

=ѡ҆бы́чные и҆схо́дные покло́ны ...=

