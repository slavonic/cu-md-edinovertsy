=ПОСЛѢ́ДОВАНІЕ КО СТ҃ОМꙊ ПРИЧАЩЕ́НІЮ=

~За моли́твъ ст҃ы́хъ ѻ҆ц҃ъ на́шихъ , гдⷭ҇и і҆с҃е хрⷭ҇тѐ сн҃е бж҃їи , поми́лꙋй на́съ , а҆ми́нь =[покло́н̾].=

~Сла́ва тебѣ̀ бж҃е на́шъ , сла́ва тебѣ̀ всѧ́ческихъ ра́ди =[трѝ].=

=перекрести́сь : Ц=р҃ю нбⷭ҇ныи , ᲂу҆тѣ́шителю д́ш҃е и҆́стинныи . и҆́же вездѣ̀ сы́и , и҆ всѧ̀ и҆сполнѧ́ѧ , сокро́вище бл҃ги́хъ , и҆ жи́зни пода́телю , прїидѝ и҆ всели́сѧ в̾ны̀ , и҆ ѡ҆чи́сти ны ѿ всѧ́кїѧ скве́рны , и҆ спасѝ бл҃же дш҃а на́ша .

~Ст҃ы́и бж҃е , ст҃ы́и крѣ́пкїи , ст҃ы́и без̾сме́ртныи , поми́лꙋй на́съ =[три́жды , с̾ покло́нами].=

=сла́ва , и҆ ны́нѣ . П=рест҃а́ѧ трⷪ҇це поми́лꙋй на́съ , гдⷭ҇и ѡ҆чи́сти грѣхѝ на́ша . влⷣко простѝ без̾зако́нїѧ на́ша . ст҃ы́и посѣтѝ и҆ и҆сцѣлѝ не́мощи на́ша , и҆́мене твоегѡ̀ ра́ди .

~Гдⷭ҇и поми́лꙋй =[три́жды]. сла́ва , и҆ ны́нѣ .=

~Ѻ҆́ч҃е на́шъ , и҆́же є҆сѝ на́ нб҃сѣхъ , да ст҃и́тсѧ и҆́мѧ твоѐ , да прїи́детъ црⷭ҇твїе твоѐ , да бꙋ́детъ во́лѧ твоѧ̀ , ꙗ҆́кѡ на́ нб҃си и҆ на землѝ . хлѣ́бъ на́шъ насꙋ́щныи да́ждь на́мъ дне́сь , и҆ ѡ҆ста́ви на́мъ до́лги на́ша , ꙗ҆́коже и҆ мы̀ ѡ҆ставлѧ́емъ должнико́мъ на́шимъ . и҆ невведѝ на́съ во и҆скꙋше́нїе , но и҆зба́ви на́съ ѿ лꙋка́вагѡ .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй на́съ , а҆ми́нь =[покло́н̾].=

~Гдⷭ҇и поми́лꙋй , =в҃і . сла́ва , и҆ ны́нѣ .=

~Прїиди́те поклони́мсѧ цр҃е́ви на́шемꙋ бг҃ꙋ =[покло́н̾].=

~Прїиди́те поклони́мсѧ хрⷭ҇тꙋ̀ цр҃е́ви и҆ бг҃ꙋ на́шемꙋ =[покло́н̾].=

~Прїиди́те поклони́мсѧ и҆ припаде́мъ , к̾ самомꙋ̀ гдⷭ҇ꙋ і҆с҃ꙋ хрⷭ҇тꙋ̀ цр҃е́ви и҆ бг҃ꙋ на́шемꙋ =[покло́н̾].=

=ѱало́мъ , к҃а . Б=ж҃е бж҃е мо́й вонми́ ми , вскꙋ́ю ѡ҆ста́ви мѧ . дале́че ѿ спасе́нїѧ моегѡ̀ , словеса̀ грѣхопаде́нїи мои́хъ . бж҃е мо́й воз̾зовꙋ̀ во́днехъ и҆ не ᲂу҆слы́шиши , и҆ в̾ нощѝ и҆ не в̾ безꙋ́мїе мнѣ̀ . ты́ же во ст҃ѣ́мъ живе́ши хвала̀ і҆и҃лева . на тѧ̀ ᲂу҆пова́ша ѻ҆ц҃ы на́ши . ᲂу҆пова́ша , и҆ и҆зба́вилъ є҆сѝ и҆́хъ . къ тебѣ̀ возва́ша и҆ спасо́шасѧ , на тѧ̀ ᲂу҆пова́ша и҆ непосты дѣ́шасѧ . а҆́зъ же є҆́смь че́рвь , а҆ не чл҃къ . поноше́нїе чл҃комъ , и҆ ᲂу҆ничиже́нїе лю́демъ . всѝ ви́дѧщїи мѧ̀ порꙋга́шамисѧ гл҃аша ᲂу҆стна́ми , покива́ша главꙋ̀ . ᲂу҆пова̀ на́ гдⷭ҇а , да и҆зба́ витъ и҆̀ , да спасе́тъ є҆гѡ̀ ꙗ҆́кѡ хо́щетъ є҆гѡ̀ . ꙗ҆́кѡ ты̀ є҆сѝ и҆сто́ргїи мѧ и҆́з̾ чрева . ᲂу҆пова́нїе моѐ ѿ сосцꙋ̀ мт҃ре моеѧ̀ . к̾ тебѣ̀ приве́рженъ є҆́смь ѿ ложе́снъ , ѿ́чрева мт҃ре моеѧ̀ . бг҃ъ мо́й є҆сѝ ты̀ , не ѿстꙋпѝ ѿ менѐ . ꙗ҆́кѡ ско́рбь бли́зъ , ꙗ҆́кѡ нѣ́сть помога́ющагѡ мѝ . ѡ҆быдо́ша мѧ тельцы̀ мно́зи , ю҆́ньцы тꙋ́чнїи ѡ҆держа́ша мѧ . ѿверзо́ша на мѧ̀ ᲂу҆ста̀ своѧ̀ , ꙗ҆́кѡ ле́въ восхища́ѧи и҆ рыка́ѧи . ꙗ҆́кѡ вода̀ и҆злїѧ́сѧ , и҆ разсы́пашасѧ всѧ̀ ко́сти моѧ̀ . бы́сть срⷣце моѐ , ꙗ҆́кѡ во́скъ та́ѧ посредѣ̀ чре́ва моегѡ̀ . и҆́з̾сше ꙗ҆́кѡ скꙋде́ль крѣ́пость моѧ̀ , и҆ ꙗ҆зы́къ мо́й прильпѐ горта́ни моемꙋ̀ , и҆ в̾ пе́рсть сме́рти све́лъ мѧ є҆сѝ . ꙗ҆́кѡ ѡ҆быдо́ша мѧ псѝ мно́зи , со́нм̾ лꙋка́вых̾ ѡ҆держа́ша мѧ . и҆скопа́ша рꙋ́цѣ моѝ и҆ но́зѣ моѝ , и҆счето́ша всѧ̀ ко́сти моѧ̀ . ті́и же смотри́ша , и҆ презрѣ́ша мѧ . раздѣли́ша ри́зы моѧ̀ себѣ̀ , и҆ ѡ҆ ѻ҆де́жди мое́й мета́ша жре́бїѧ . ты́ же гдⷭ҇и не ᲂу҆да́ли по́мощь твою̀ ѿ менѐ , на застꙋпле́нїе моѐ вонмѝ . и҆змѝ ѿ ѻ҆рꙋ́жїѧ дш҃ꙋ мою̀ , и҆ и҆з̾ рꙋкѝ пе́сїѧ є҆диноро́днꙋю мою̀ . спаси́ мѧ ѿ ᲂу҆́стъ льво́въ , и҆ ѿ ро́гъ є҆диноро́жь смире́нїе моѐ . повѣ́мъ и҆́мѧ твоѐ бра́тїи мое́й , посредѣ̀ цр҃кве воспою́ тѧ . боѧ́щїисѧ гдⷭ҇а восхвали́те и҆̀ , всѐ сѣ́мѧ і҆а́кѡвле , просла́вите є҆гѡ̀ . да ᲂу҆бои́тжесѧ ѿ негѡ̀ всѐ сѣ́мѧ і҆и҃лево , ꙗ҆́кѡ не ᲂу҆ничижѝ ни негодова̀ моли́твы ни́щагѡ . ни ѿврати́ же лица̀ своегѡ̀ ѿ менѐ . и҆ є҆гда̀ возва́хъ къ немꙋ̀ , ᲂу҆слы́ша мѧ̀ . ѿ тебѣ̀ похвала̀ моѧ̀ , въ цр҃кви вели́цѣ и҆сповѣ́мсѧ тебѣ̀ , моли́твы моѧ̀ возда́мъ пред̾ боѧ́щимисѧ є҆гѡ̀ . ꙗ҆дѧ́тъ ни́щїи , и҆ насы́тѧтсѧ , и҆ восхва́лѧтъ гдⷭ҇а взыска́ющїи є҆гѡ̀ , жива̀ бꙋ́дꙋтъ срⷣца̀ и҆́хъ в̾ вѣ́къ вѣ́ка . помѧнꙋ́тсѧ и҆ ѡ҆братѧ́тсѧ ко́ гдⷭ҇ꙋ всѝ концы̀ землѝ , и҆ покло́нѧтсѧ пред̾ ни́мъ всѧ̀ ѻ҆те́чествїѧ ꙗ҆зы́къ . ꙗ҆́кѡ гдⷭ҇не є҆́сть црⷭ҇твїе , и҆ то́й ѡ҆блада́етъ ꙗ҆зы́ки . ꙗ҆до́ша и҆ поклони́шасѧ всѝ тꙋ́чнїи землѝ . пред̾ ни́мъ припадꙋ́тъ всѝ низходѧ́щїи в̾ зе́млю . и҆ дш҃а моѧ̀ томꙋ̀ живе́тъ , и҆ сѣ́мѧ моѐ порабо́таетъ є҆мꙋ̀ . возвѣсти́тъ гдⷭ҇ви ро́дъ грѧдꙋ́щїи , и҆ возвѣстѧ́тъ пра́вдꙋ є҆гѡ̀ лю́демъ ро́ждьшимсѧ , и҆́хъ же сотворѝ гдⷭ҇ь .

=ѱало́мъ , к҃в . Г=дⷭ҇ь пасе́тъ мѧ , и҆ ничто́же мѧ лиши́тъ . на мѣ́стѣ ѕла́чнѣ та́мѡ всели́ мѧ , на водѣ̀ поко́йнѣ воспита́ мѧ , дш҃ꙋ мою̀ ѡ҆братѝ . наста́ви мѧ на стезѝ пра́вы , и҆́мене ра́ди є҆гѡ̀ . а҆́ще бо и҆ пойдꙋ̀ посредѣ̀ сѣ́ней сме́ртныхъ , не ᲂу҆бою́сѧ ѕла̀ , ꙗ҆́кѡ ты̀ со мно́ю є҆сѝ . же́злъ тво́й и҆ па́лица твоѧ̀ та́ мѧ ᲂу҆тѣ́шиста . ᲂу҆гото́валъ є҆сѝ предомно́ю тра пе́зꙋ , пред̾ стꙋжа́ющихъ мнѣ̀ . ᲂу҆ма́стилъ є҆сѝ є҆ле́ѡмъ главꙋ̀ мою̀ . и҆ ча́ша твоѧ̀ ᲂу҆поѧва́ющи мѧ̀ ꙗ҆́кѡ держа́вна . и҆ млⷭ҇ть твоѧ̀ пожене́тъ мѧ во всѧ̀ днѝ живота̀ моегѡ̀ . и҆ всели́ти мисѧ в̾ до́мъ гдⷭ҇нь в̾ долготꙋ̀ дні́й .

=ѱало́мъ , к҃г . Г=дⷭ҇нѧ є҆́сть землѧ̀ , и҆ и҆сполне́нїе є҆ѧ̀ . вселе́ннаѧ , и҆ всѝ живꙋ́щїи на не́й . то́й на морѣ́хъ ѡ҆снова́лъ ю҆̀ є҆́сть , и҆ на рѣка́хъ ᲂу҆гото́валъ ю҆̀ є҆́сть . кто̀ взы́детъ на́ горꙋ гдⷭ҇ню ; и҆лѝ кто̀ ста́нетъ на мѣ́стѣ ст҃ѣ́мъ є҆гѡ̀ ; непови́ненъ рꙋ ка́ма и҆ чи́стъ срⷣцемъ , и҆́же не прїѧ́тъ на сꙋ́е дш҃ꙋ свою̀ , и҆ не клѧ́тсѧ ле́стїю и҆́скреннемꙋ своемꙋ̀ . се́й прїи́метъ бл҃гослове́ нїе ѿ́ гдⷭ҇а , и҆ млⷭ҇тыню ѿ́ бг҃а сп҃са своегѡ̀ . се́й ро́дъ и҆́щꙋщихъ гдⷭ҇а , и҆́щꙋщихъ лицѐ бг҃а і҆а́кѡвлѧ . возмѣ́те врата̀ кнѧ́зи ва́ша , и҆ возмѣ́тесѧ врата̀ вѣ́чнаѧ , и҆ вни́детъ цр҃ь сла́вы . кто̀ є҆́сть се́й цр҃ь сла́вы ; гдⷭ҇ь крѣ́покъ и҆ си́ленъ , гдⷭ҇ь си́ленъ во́ брани . возмѣ́те врата̀ кнѧ́зи ва́ша , и҆ возмѣ́тесѧ врата̀ вѣ́чнаѧ , и҆ вни́детъ цр҃ь сла́вы . кто̀ є҆́сть се́й цр҃ь сла́вы ; гдⷭ҇ь си́ламъ , то́й є҆́сть цр҃ь сла́вы .

=ѱало́мъ , рє҃і . В=ѣ́ровахъ , тѣ́мже и҆ возгл҃ахъ , а҆́зъ же сми ри́хсѧ ѕѣлѡ̀ . а҆́зъ же рѣ́хъ воꙋ́жасѣ мое́мъ , всѧ́къ чл҃къ ло́жь . что̀ возда́мъ гдⷭ҇ви ѡ҆ всѣ́хъ , и҆́хъ же возда́стъ мѝ ; ча́шꙋ спасе́нїѧ прїимꙋ̀ , и҆ и҆́мѧ гдⷭ҇не призовꙋ̀ . мл҃твы моѧ̀ гдⷭ҇ви возда́мъ пред̾ всѣ́ми людьмѝ є҆гѡ̀ . честна̀ пре́д̾ гдⷭ҇емъ сме́рть прпⷣбныхъ є҆гѡ̀ . Ѽ гдⷭ҇и а҆́зъ ра́бъ тво́й , а҆́зъ ра́бъ тво́й , и҆ сн҃ъ рабы̀ твоеѧ̀ . растерза̀ ᲂу҆́зы моѧ̀ , тебѣ̀ пожрꙋ̀ же́ртвꙋ хвалѣ̀ , и҆ во́ и҆мѧ гдⷭ҇не призовꙋ̀ . мл҃твы моѧ̀ гдⷭ҇ви возда́мъ пред̾ всѣ́ми людьмѝ є҆гѡ̀ . во дво́рѣхъ до́мꙋ гдⷭ҇нѧ , посредѣ̀ тебѐ і҆єрⷭ҇ли́ме .

=сла́ва , и҆ ны́нѣ . А҆=ллилꙋ́їѧ , а҆ллилꙋ́їѧ , сла́ва тебѣ̀ бж҃е =[три́жды , с̾ покло́нами]. Г=дⷭ҇и поми́лꙋй =[три́жды].=

=тропарѝ : Б=ез̾зако́нїѧ моѧ̀ пре́зри гдⷭ҇и , и҆́же ѿ дв҃ы рож де́исѧ , и҆ срⷣце моѐ ѡ҆чи́сти , цр҃ковь то̀ творѧ̀ пречⷭ҇томꙋ твоемꙋ̀ тѣ́лꙋ и҆ кро́ви . нижѐ ѿри́неши менѐ ѿ твоегѡ̀ лица̀ , и҆́же без̾ числа̀ и҆мѣ́ѧи ве́лїю млⷭ҇ть .

=сла́ва . В=ъ прича́стїи ст҃ы́нь твои́хъ , ка́кѡ дерзнꙋ̀ ѻ҆каѧ́н ныи . а҆́ще бо дерзнꙋ̀ к̾ тебѣ̀ пристꙋпи́ти съ досто́йными , ѻ҆де́жда мѧ ѡ҆блича́етъ , ꙗ҆́кѡ нѣ́сть бра́чна , и҆ ѡ҆сꙋжде́нїе и҆схода́тайствꙋю , многогрѣ́шной дш҃и мое́й . ѡ҆чи́сти гдⷭ҇и скве́рнꙋ дш҃и моеѧ̀ , и҆ спаси́ мѧ ꙗ҆́кѡ чл҃колю́бецъ .

=и҆ ны́нѣ . М=но́гаѧ премно́жества мои́хъ бцⷣе согрѣше́нїи , к̾ тебѣ̀ прибѣго́хъ пречⷭ҇таѧ , спасе́нїѧ тре́бꙋѧ . посѣтѝ болѣ́з нꙋющꙋю мою̀ дш҃ꙋ , и҆ молѝ сн҃а своегѡ̀ и҆ бг҃а на́шегѡ , пода́ти ми ѡ҆ставле́нїе , и҆́хъ же содѣ́ѧхъ ѕлѣ̀ є҆ди́на бл҃гослове́ннаѧ .

=ѱл҃о́мъ , н҃ . П=оми́лꙋй мѧ бж҃е , по вели́цѣй млⷭ҇ти твое́й , и҆ по мно́жествꙋ щедро́тъ твои́хъ ѡ҆чи́сти без̾зако́нїе моѐ . наи҆па́че ѡ҆мы́й мѧ ѿ без̾зако́нїѧ моегѡ̀ , и҆ ѿ грѣха̀ мое гѡ̀ ѡ҆чи́сти мѧ . ꙗ҆́кѡ без̾зако́нїе моѐ а҆́зъ зна́ю , и҆ грѣ́хъ мо́й предомно́ю є҆́сть вы́нꙋ . тебѣ̀ є҆ди́номꙋ согрѣши́хъ , и҆ лꙋка́вое пред̾ тобо́ю сотвори́хъ . ꙗ҆́кѡ да ѡ҆правди́шисѧ въ словесѣ́хъ свои́хъ , и҆ побѣди́ши внегда̀ сꙋди́ти . се́ бо в̾ без̾ зако́нїихъ зача́тъ є҆́смь , и҆ во грѣсѣ́хъ роди́ мѧ мт҃и моѧ̀ . се́ бо и҆́стинꙋ возлюби́лъ є҆сѝ . без̾вѣ́стнаѧ и҆ та́йнаѧ премꙋ́ дрости твоеѧ̀ ꙗ҆ви́лъ ми є҆сѝ . ѡ҆кропи́ши мѧ ѵ҆ссо́помъ и҆ ѡ҆чи́щꙋсѧ . ѡ҆мы́еши мѧ , и҆ па́че снѣ́га ᲂу҆бѣлю́сѧ . слꙋ́хꙋ моемꙋ̀ да́си ра́дость и҆ весе́лїе , возра́дꙋютсѧ ко́сти смире́ нныѧ . ѿвратѝ лицѐ твоѐ ѿ грѣ́хъ мои́хъ , и҆ всѧ̀ без̾зако́ нїѧ моѧ̀ ѡ҆чи́сти . срⷣце чи́сто сози́жди во мнѣ̀ бж҃е , и҆ дх҃ъ пра́въ ѡ҆бновѝ во ᲂу҆тро́бѣ мое́й . не ѿве́рзи менѐ ѿ лица̀ твоегѡ̀ , и҆ дх҃а твоегѡ̀ ст҃а́гѡ не ѿи҆мѝ ѿ менѐ . возда́ждь ми ра́дость спасе́нїѧ твоегѡ̀ , и҆ дх҃омъ влⷣчнымъ ᲂу҆тверди́ мѧ . наꙋчꙋ̀ без̾зако́нныѧ пꙋте́мъ твои́мъ , и҆ нечести́вїи к̾ тебѣ̀ ѡ҆братѧ́тсѧ . и҆зба́ви мѧ ѿ крові́й бж҃е , бж҃е спасе́нїѧ моего̀ , возра́дꙋетсѧ ꙗ҆зы́къ мо́й пра́вдѣ твое́й . гдⷭ҇и ᲂу҆стнѣ̀ моѝ ѿве́рзеши , и҆ ᲂу҆ста̀ моѧ̀ возвѣстѧ́т̾ хвалꙋ̀ твою̀ . ꙗ҆́кѡ а҆́ще бы восхотѣ́лъ же́ртвы , да́лъ бы́хъ ᲂу҆́бѡ . всесож̾же́нїѧ не бл҃говоли́ши . же́ртва бг҃ꙋ дх҃ъ сокрꙋше́н̾ , срⷣце сокрꙋше́но и҆ смире́но бг҃ъ не ᲂу҆ничижи́тъ . ᲂу҆блажѝ гдⷭ҇и бл҃говоле́нїемъ твои́мъ сїѡ́на , и҆ да сози́ждꙋтсѧ стѣ́ны і҆єросали́мскїѧ . тогда̀ бл҃говоли́ши же́ртвꙋ пра́вды , возноше́нїе и҆ всесоже га́емаѧ . тогда̀ возложа́тъ на ѻ҆лта́рь тво́й тельца̀ .

