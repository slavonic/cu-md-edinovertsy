=посе́мъ , моли́твы къ ст҃о́мꙋ причаще́нїю .=

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Влⷣко гдⷭ҇и і҆с҃е хрⷭ҇тѐ бж҃е на́шъ , цр҃ь црⷭ҇твꙋющимъ , и҆ гдⷭ҇ь гдⷭ҇ьствꙋющимъ . и҆сто́чниче жи́зни и҆ без̾сме́ртїѧ , и҆́же всеѧ̀ тва́ри ви́димыѧ и҆ неви́димыѧ содѣ́телю . и҆́же безнача́ль нагѡ ѻ҆ц҃а соприсносꙋ́щныи сн҃ъ , и҆ собезнача́льныи . и҆́же премно́гїѧ ра́ди бл҃гости , в̾ послѣ́днїѧ днѝ в̾ пло́ть ѡ҆бо́л ксѧ , и҆ распѧ́тсѧ и҆ погребе́сѧ заны̀ , небл҃года́рныѧ и҆ ѕло нра́вныѧ . и҆ свое́ю кро́вїю ѡ҆бнови́въ растлѣ́вшеесѧ грѣхо́мъ є҆стество̀ на́ше . са́мъ безсме́ртныи цр҃ю , влⷣко чл҃колю́бче , прїимѝ моѐ грѣ́шное покаѧ́нїе . приклонѝ ᲂу҆́хо твоѐ мнѣ̀ , и҆ ᲂу҆слы́ши гл҃ы моѧ̀ . согрѣши́хъ бо гдⷭ҇и , согрѣши́хъ на́ нб҃о и҆ пред̾ тобо́ю , и҆ нѣ́смь досто́инъ воз̾зрѣ́ти на высотꙋ̀ сла́вы твоеѧ̀ . прогнѣ́вахъ бо твою̀ бл҃гость , и҆ твоѧ̀ за́повѣди престꙋпи́хъ . и҆ не послꙋ́шахъ твои́хъ повелѣ́нїи . но ты̀ гдⷭ҇и неѕло́бивъ сы́и , долготерпѣли́въ же и҆ многомлⷭ҇тивъ , непре́ далъ є҆сѝ менѐ поги́бнꙋти со без̾зако́ньми мои́ми , моегѡ̀ всѧ́чески ѡ҆жида́ѧ ѡ҆браще́нїѧ . ты́ бо ре́клъ є҆сѝ чл҃колю́бче проро́комъ свои́мъ , ꙗ҆́кѡ хотѣ́нїемъ не хощꙋ̀ сме́рти грѣ́ш никꙋ , но ꙗ҆́кѡ є҆́же ѡ҆брати́тисѧ , и҆ жи́вꙋ бы́ти є҆мꙋ̀ . не хо́щеши бо влⷣко созда́нїе свои́хъ рꙋ́къ погꙋби́ти , нижѐ бл҃говоли́ши ѡ҆ поги́бели чл҃честѣй , но хо́щеши всѣ́мъ спа сти́сѧ , и҆ в̾ ра́зꙋмъ и҆́стинныи прїитѝ . тѣ́мже и҆ а҆́зъ , а҆́ще и҆ недосто́инъ є҆́смь нб҃ꙋ и҆ землѝ , и҆ тоѧ̀ самовре́менныѧ жи́зни , и҆ ве́сь себѐ повинꙋ́въ грѣхꙋ̀ , и҆ сласте́мъ порабо́ тивсѧ , и҆ тво́й ѡ҆скверни́въ ѻ҆́бразъ , но творе́нїе твоѐ и҆ созда́нїе твоѐ бы́въ . не ѿчаѧва́ю своегѡ̀ спасе́нїѧ ѻ҆каѧ́н ныи , но на твоѐ безчи́сленное бл҃гоꙋтро́бїе надѣ́ѧсѧ прихо жꙋ̀ . прїимѝ ᲂу҆́бѡ и҆ менѐ чл҃колю́бче гдⷭ҇и , ꙗ҆́коже блꙋдни́цꙋ , ꙗ҆́кѡ разбо́йника , ꙗ҆́кѡ мытарѧ̀ , и҆ ꙗ҆́кѡ блꙋ́днагѡ . и҆ воз мѝ моѐ тѧ́жкое бре́мѧ без̾зако́нїи , и҆́же грѣхѝ взе́млѧи ми́ра , и҆ недꙋ́ги чл҃ческїѧ и҆сцѣлева́ѧи . и҆́же трꙋжа́ющихсѧ и҆ ѡ҆бремене́нныхъ к̾ себѣ̀ призыва́ѧ и҆ ᲂу҆поко́иваѧ . и҆́же неприше́дыи призва́ти пра́ведныѧ , но грѣ́шныѧ на покаѧ́ нїе . ѡ҆чи́сти мѧ гдⷭ҇и , ѿ всѧ́кїѧ скве́рны пло́ти и҆ дх҃а , и҆ наꙋчи́ мѧ сверша́ти ст҃ы́ню , во́ страсѣ твое́мъ , ꙗ҆́кѡ да чи́стымъ свѣ́дѣнїемъ со́вѣсти моеѧ̀ , ст҃ы́нь твои́хъ ча́сть прїе́млѧ , со є҆диню́сѧ ст҃о́мꙋ тѣ́лꙋ твоемꙋ̀ и҆ кро́ви , и҆ и҆мѣ́ю тебѐ во мнѣ̀ живꙋ́ща и҆ пребыва́юща со ѻ҆ц҃е́мъ и҆ со ст҃ы́мъ дх҃омъ . є҆́й гдⷭ҇и і҆с҃е хрⷭ҇тѐ бж҃е мо́й , и҆ да не в̾ сꙋ́дъ ми бꙋ́детъ прича́стїе пречⷭ҇тыхъ и҆ животворѧ́щихъ та́инъ твои́хъ , ни жѐ не́мощенъ бꙋ́дꙋ дш҃е́ю и҆ тѣ́ломъ , поне́же недосто́йнѣ тѣ́мъ причаща́юсѧ . но да́ждь ми да́же и҆ до послѣ́днѧгѡ и҆здыха́нїѧ , неосꙋжде́ннѡ воспрїима́ти ча́сть ст҃ы́нь твои́хъ , в̾ дх҃а ст҃а́гѡ прича́стїе , в̾ напꙋ́тїе живота̀ вѣ́чна гѡ , и҆ во бл҃гопрїѧ́тенъ ѿвѣ́тъ , є҆́же на стра́шнѣмъ сꙋдѣ̀ твое́мъ , ꙗ҆́кѡ да и҆ а҆́зъ со всѣ́ми и҆збра́нными твои́ми , прїѡбщи́тель бꙋ́дꙋ нетлѣ́нныхъ твои́хъ бл҃гъ , и҆́хъ же ᲂу҆го то́валъ є҆сѝ лю́бѧщымъ тѧ̀ гдⷭ҇и . въ ни́хже препросла́вленъ є҆сѝ , во́ вѣки вѣко́мъ , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Влⷣко ст҃ы́и , пречⷭ҇тыи , нескве́рныи , и҆́же не ᲂу҆недосто́ивыи за мно́гꙋю ти млⷭ҇ть , ѡ҆страсти́вшеесѧ є҆стество̀ на́ше ѿ грѣха̀ , без̾ грѣха̀ и҆ без̾ скве́рны воспрїѧ́ти . и҆ ѡ҆чи́стивъ то̀ ст҃о́ю свое́ю кро́вїю , и҆злїѧ́вшеюсѧ спасе́нїѧ ра́ди , созда́нїѧ ст҃ы́хъ твои́хъ рꙋ́къ . и҆́же неи҆зрече́нное смотре́нїе соверши́въ , не не согрѣ́шшихъ ти ра́ди , нижѐ бл҃гоꙋгоди́вшихъ ти , но ра́ди прогнѣ́вавшихъ тѧ̀ и҆ ѿве́ргшихсѧ , и҆́же грѣ́хъ ра́ди , всѧ́кагѡ ѿча́ѧвшихсѧ спасе́нїѧ наде́жды . са́мъ бо ре́клъ є҆сѝ бл҃ги́и , не тре́бовати здра́вымъ врача̀ , но болѣ́знꙋющымъ . и҆ прише́лъ є҆сѝ не спастѝ спаса́емыхъ , но поги́бшихъ . ты̀ ᲂу҆́бѡ бл҃гоꙋтро́бне , и҆ менѐ недосто́йнаго твои́мъ надѣ́ю щасѧ щедро́тамъ , и҆ дерзнꙋ́вша прибли́житисѧ к̾ пречⷭ҇томꙋ твоемꙋ̀ тѣ́лꙋ и҆ кро́ви , прїимѝ твои́мъ бл҃гоꙋтро́бїемъ , и҆ ᲂу҆терпѝ стра́шныхъ ти та́инъ прїѧ́ти прича́стника , моѐ недосто́инство . и҆ не гнꙋша́йсѧ нижѐ прогнѣ́вайсѧ , нижѐ пови́нна мѧ пред̾ста́ви , зане́ же грѣ́шенъ є҆́смь и҆ нечи́стъ , и҆ недосто́йнѣ прихожꙋ̀ . но ѽ любодꙋ́шне гдⷭ҇и , пода́выи на́мъ грѣ́шнымъ тѣ́ло и҆ кро́вь свою̀ во ѡ҆ставле́нїе грѣ хо́въ . да́ждь ми ра́ди прича́стїѧ и҆́хъ , твоегѡ̀ є҆́же во мнѣ̀ вселе́нїѧ непотре́бнагѡ раба̀ твоегѡ̀ . и҆ є҆́же в̾ тебѣ̀ пребы ва́нїѧ , бл҃га́гѡ влⷣки и҆ спаси́телѧ моегѡ̀ . сотвори́ ми си́хъ прича́стїе , во ѡ҆блегче́нїе несказа́нныхъ тѧ́жестей без̾зако́ нїи мои́хъ . во и҆збавле́нїе вины̀ , во ѡ҆чище́нїе дш҃и и҆ тѣ́лꙋ . ѡ҆ грѣ́шныхъ бо , ѡ҆ ѡ҆сꙋжде́нныхъ , ѡ҆ без̾ѡ҆твѣ́тныхъ и҆злїѧ́лъ є҆сѝ бжⷭ҇твенꙋю и҆ живото́чнꙋю кро́вь свою̀ , мно́гимъ ми́лованїемъ . ю҆́же сподо́би мѧ неосꙋжде́ннѡ пи́ти , животво́рное твоѐ ꙗ҆́сти тѣ́ло . и҆ да не бꙋ́детъ ми недосто́йнѣ ꙗ҆дꙋ́щꙋ и҆ пїю́щꙋ , чл҃колю́бче , прича́стїе во ѡ҆сꙋжде́нїе , нижѐ въ тѧжча́йшїи ѿвѣ́тъ , вмѣ́стѡ є҆́же полꙋчи́ти ѡ҆ставле́нїе ѕлы́хъ мои́хъ . ꙗ҆́кѡ ты̀ свѣ́си всѧ̀ вѣ́дыи , ꙗ҆́кѡ не де́рзостнѣ , нижѐ ꙗ҆́кѡ не ѡ҆сꙋжде́нъ , и҆лѝ ꙗ҆́кѡ досто́инъ сы́и со дерзнове́нїемъ прихожꙋ̀ , но со́ стра хомъ и҆ тре́петомъ , и҆ содрога́нїемъ се́рдца и҆ косте́й , и҆ са́мыхъ мозго́въ . вѣ́дыи бо самоѡсꙋ́ждена себѐ и҆ недо сто́йна , є҆́же и҆ ѻ҆чи́ма взира́ти стра́шнꙋю ти трапе́зꙋ . но ѻ҆ба́че є҆го́же ра́ди ꙗ҆ви́лъ є҆сѝ грѣ́шнымъ , неи҆зрече́нное своѐ ми́лованїе , раздѣле́нїемъ ст҃а́гѡ ти тѣ́ла , и҆злїѧ́нїемъ честны́ѧ ти кро́ве , жела́ю напита́тисѧ дш҃епита́тельною твое́ю сею̀ пи́щею , хрⷭ҇тѐ бж҃е на́шъ , и҆ вмета́ю себѐ де́рзостнѣ въ пꙋчи́нꙋ млⷭ҇ти твоеѧ̀ . на твоѧ̀ покланѧ́емыѧ , и҆ нетлѣ́ннѡ твори́мыѧ зрю̀ стра́сти , ꙗ҆́же воспрїѧ́тъ чл҃ко лю́бнѣ , во ѡ҆ставле́нїе грѣхо́въ на́шихъ , стра́хомъ и҆ ра́до стїю содержи́мь є҆́смь . ѻ҆́вымъ ᲂу҆́бѡ ра́ди недосто́инства моегѡ̀ , ѻ҆́во же ра́ди наде́жды согрѣше́нныхъ ми проще́ нїѧ . ви́ждь ᲂу҆́бѡ смире́нїе моѐ гдⷭ҇и , и҆ пода́ждь ми непо ви́ннѣ , и҆ неѡ҆сꙋжде́ннѣ прїѧ́ти твоѧ̀ бжⷭ҇твеныѧ , и҆ бг҃отво ри́мыѧ та́йны , во ѡ҆чище́нїе , во спасе́нїе и҆ во ѡ҆ставле́нїе ѕѡ́лъ мои́хъ , во ѿбѣжа́нїе бꙋ́дꙋщїѧ ми ка́зни , и҆ въ полꙋче́нїе сла́вы , и҆ въ воспрїѧ́тїе ᲂу҆гото́ванныхъ бл҃гъ лю́бѧщымъ тѧ̀ , и҆ в̾ тебѣ̀ живꙋ́щымъ , и҆ пребыва́ющымъ , моле́нїемъ препросла́вленныѧ и҆ пречⷭ҇тыѧ ти мт҃ре , и҆ всѣ́хъ ст҃ы́хъ твои́хъ , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Влⷣко гдⷭ҇и бж҃е на́шъ , є҆диноро́дныи сн҃е и҆ сло́ве , жива́гѡ и҆ без̾сме́ртнагѡ ѻ҆ц҃а , да́выи себѐ ѡ҆ на́съ же́ртвꙋ , и҆́хже ра́ди вочеловѣ́чисѧ , да соѡ҆бра́зны своегѡ̀ ѻ҆́браза пока́жеши на́съ , и҆ присво́иши себѣ̀ причаще́нїемъ животворѧ́щихъ твои́хъ та́инъ . вознесꙋ́ тѧ ꙗ҆́кѡ подъѧ́тъ мѧ . и҆ нѣ́си возвесели́лъ вра́гъ мои́хъ ѡ҆ мнѣ̀ . но возве́лъ є҆сѝ ѿ а҆́да дш҃ꙋ мою̀ , и҆ спа́слъ мѧ̀ є҆сѝ ѿ низходѧ́щихъ въ ро́въ . и҆ ны́нѣ приклонѝ ᲂу҆́хѡ твоѐ ко мнѣ̀ , и҆ ᲂу҆слы́ши гл҃ы моѧ̀ , и҆ прича́стника мѧ сотворѝ недосто́йнаго , ꙗ҆́коже своемꙋ̀ ѻ҆́бразꙋ , си́це и҆ пречⷭ҇тѣй пло́ти твое́й , и҆ са́мой честнѣ́й твое́й кро́ви , во ѡ҆ставле́нїе грѣхо́въ , в̾ проще́нїе согрѣше́ нїемъ , въ дх҃а ст҃а́гѡ прїѡбще́нїе . презира́ѧ мнѣ̀ бл҃гости ра́ди бога́тьства , всѧ̀ во́льнаѧ согрѣше́нїѧ и҆ нево́льнаѧ , ꙗ҆́же в̾ вѣ́дѣнїи мое́мъ бы́вшаѧ , и҆ ꙗ҆́же не в̾ вѣ́дѣнїи . а҆́ще бо и҆ недосто́инъ є҆́смь нб҃сѝ и҆ землѝ , но созда́нїе твоѐ є҆́смь , и҆ дѣ́ло пречⷭ҇тыхъ твои́хъ рꙋ́къ . а҆́ще и҆ ѻ҆́бразъ тво́й престꙋпле́нїемъ за́повѣдей твои́хъ растли́хъ , пре́зри моѧ̀ согрѣше́нїѧ , є҆ди́не взе́млѧи грѣхѝ ми́ра , и҆ без̾грѣ́шныи гдⷭ҇и , тебѣ́ бо є҆ди́номꙋ согрѣши́хъ , и҆ к̾ тебѣ̀ припа́даю бл҃го́мꙋ бг҃ꙋ моемꙋ̀ , а҆́ще и҆ ѕлы́ми мои́ми дѣ́лы при́снѡ прогнѣ́ваю тѧ̀ . невозгнꙋша́йсѧ менѐ нечи́стагѡ срⷣцемъ , ѡ҆скверне́на сꙋ́ща ᲂу҆стна́ма , страстна́гѡ дш҃е́ю , но млⷭ҇ти твое́й надѣ́ющасѧ и҆ приходѧ́ща , прїими́ мѧ ꙗ҆́коже блꙋ дни́цꙋ , и҆ ꙗ҆́коже разбо́йника и҆ мытарѧ̀ , и҆ прости́ ми мно́ жество мно́гихъ ѕлы́хъ мои́хъ дѣ́лъ . ꙗ҆́кѡ вла́сть и҆мы́и ѡ҆ставлѧ́ти согрѣша́ющымъ согрѣше́нїѧ , пречⷭ҇тыхъ ра́ди твои́хъ та́инъ прїѡбще́нїѧ . и҆ ᲂу҆́глемъ ᲂу҆́бѡ ст҃а́гѡ твоегѡ̀ тѣлесѐ , страстны́ѧ дш҃и моеѧ̀ попали́въ движе́нїѧ , ѡ҆чи́сти срⷣце моѐ , ꙗ҆́коже нѣ́когда ᲂу҆стнѣ̀ проро́ка твоегѡ̀ , стра́ш нагѡ ра́ди твоегѡ̀ серафи́ма . просвѣти́ же ми помышле́нїѧ свѣ́томъ весе́лїѧ твоегѡ̀ , и҆ всегѡ̀ ст҃ости мѧ̀ и҆спо́лни , ꙗ҆́кѡ є҆стество́мъ ст҃ъ сы́и . причаще́нїемъ же честны́ѧ твоеѧ̀ кро́ве , весе́лїѧ и҆спо́лни срⷣце моѐ , и҆ ᲂу҆́мъ мо́й твои́мъ ра́дованїемъ . всѧ̀ моѧ̀ ᲂу҆́ды тѣле́сныѧ ᲂу҆мертвѝ , ст҃ы́хъ твои́хъ та́инъ причаще́нїемъ . и҆ всѧ́кагѡ свободѝ плоть ска́гѡ жела́нїѧ , наи́тїемъ ст҃а́гѡ твоегѡ̀ дх҃а . є҆́й бж҃е приходѧ̀ и҆ ѻ҆би́тель творѧ̀ со ѻ҆ц҃е́мъ и҆ со ст҃ы́мъ дх҃омъ твои́мъ , во всѣ́хъ ст҃ы́хъ твои́хъ . сподо́бивыи ѿ менѐ грѣ́шнагѡ и҆ недосто́йнагѡ прїе́млемь быва́ти , в̾ прино си́мѣй тебѣ̀ без̾кро́внѣй же́ртвѣ , без̾мѣ́рныѧ ра́ди бл҃гости , ты̀ во мнѣ̀ пребꙋ́ди , несꙋмѣ́ннѣ и҆ неразлꙋ́чнѣ до кончи́ны живота̀ моегѡ̀ . и҆ бꙋ́ди ми приложе́нїе жи́зни ѿ гꙋби́телѧ , свѣ́тъ во ѿкрове́нїе сокрове́нныхъ твои́хъ та́инъ . наста́вникъ въ пꙋ́ть за́повѣдей твои́хъ , въ црⷭ҇тво нбⷭ҇ное , вѣ́чное весе́лїе . во и҆сполне́нїе премꙋ́дрости , в̾ совер ше́нїе сло́ва , в̾ зрѣ́нїе слове́съ твои́хъ , таи́нникъ бжⷭ҇тве ныхъ нбⷭ҇ныхъ веще́й , крѣ́пость на бори́тели дꙋ́хи . и҆ на є҆́же во мнѣ̀ всѧ́комꙋ неподо́бномꙋ жела́нїю ᲂу҆томи́тель бꙋ́ди . є҆́й бж҃е є҆диносꙋ́щне ѻ҆ц҃ꙋ̀ , и҆ на́мъ бж҃їи сло́ве , всѧ́кѡ бꙋ́ди ми своемꙋ̀ рабꙋ̀ , и҆ бжⷭ҇твеныхъ твои́хъ даро́въ причаще́нїѧ , соє҆дини́сѧ мнѣ̀ во є҆ди́нъ дх҃ъ , по и҆́же ко ѻ҆ц҃ꙋ̀ твоемꙋ̀ и҆ бг҃ꙋ , на́съ ра́ди недосто́йныхъ моле́нїю . ꙗ҆́кѡ пло́ть ѿ́плоти твоеѧ̀ є҆́смь , и҆ ко́сть ѿ косте́й твои́хъ . и҆ тебѐ носѧ̀ є҆́смь ѿ бжⷭ҇твенагѡ кр҃ще́нїѧ . а҆́ще бо и҆ ѻ҆де́ждꙋ твою̀ ѡ҆скверни́хъ , ты́ бо є҆сѝ рекі́и , ꙗ҆ды́и мою̀ пло́ть , и҆ пїѧ̀ мою̀ кро́вь , а҆́зъ в̾не́мъ пребыва́ю , и҆ то́й во мнѣ̀ . и҆ твоѧ̀ є҆́сть сла́ва во́ вѣки вѣко́мъ , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Гдⷭ҇и бж҃е мо́й , вѣ́мъ ꙗ҆́кѡ нѣ́смь досто́инъ , нижѐ дово́ленъ , да под̾кро́въ вни́деши хра́ма дш҃и моеѧ̀ , зане́же ве́сь пꙋ́стъ и҆ па́дсѧ є҆́сть . и҆ не и҆́маши во мнѣ̀ мѣ́ста досто́йна , є҆́же главꙋ̀ под̾клони́ти . но ꙗ҆́коже съ высоты̀ на́съ ра́ди сми ри́лсѧ є҆сѝ , смири́сѧ и҆ ны́нѣ смире́нїю моемꙋ̀ . и҆ ꙗ҆́коже воспрїѧ́тъ в̾ верте́пѣ и҆ в̾ ꙗ҆́слѣхъ ско́тїѧхъ возлещѝ , си́це воспрїимѝ и҆ в̾ ꙗ҆́слѣхъ без̾слове́сныѧ мѝ дш҃и , и҆ во ѡ҆скве рне́ное мѝ тѣ́ло вни́ти . и҆ ꙗ҆́коже не не ᲂу҆досто́илъ є҆сѝ вни́ти , и҆ свечерѧ́ти со грѣ́шники в̾ домꙋ̀ си́мона прокаже́ ннагѡ , та́кѡ бл҃говолѝ вни́ти и҆ в̾ хра́мъ смире́нныѧ ми дш҃и , прокаже́нныѧ и҆ грѣ́шныѧ . и҆ ꙗ҆́коже не ѿри́нꙋлъ є҆сѝ подо́бнꙋю ми грѣ́шнꙋю блꙋдни́цꙋ , прише́дшꙋю и҆ прико снꙋ́вшꙋюсѧ тебѣ̀ , си́це ᲂу҆бл҃госе́рдисѧ и҆ ѡ҆ мнѣ̀ грѣ́шнѣмъ , приходѧ́щемъ и҆ прикаса́ющемтисѧ , и҆ ꙗ҆́коже невозгнꙋша́ лсѧ є҆сѝ скве́рныхъ є҆ѧ̀ ᲂу҆́стъ , и҆ смра́дныхъ цѣлꙋ́ющихъ тѧ̀ , та́кѡ и҆ мои́хъ невозгнꙋша́йсѧ скве́рнѣйшихъ ѻ҆́ноѧ ᲂу҆́стъ , и҆ нечи́стѣйшихъ и҆ ме́рзскихъ , и҆ грѣ́шнагѡ ми ꙗ҆зы́ка . но да бꙋ́детъ мѝ ᲂу҆́гль пречⷭ҇тагѡ твоегѡ̀ тѣ́ла , и҆ чⷭ҇тны́ѧ ти кро́ве , во ѡ҆сщ҃е́нїе и҆ просвѣще́нїе и҆ здра́вїе смире́ннѣй ми дш҃и и҆ тѣ́лꙋ . во ѡ҆блегче́нїе тѧ́жестей мно́гихъ ми согрѣ ше́нїи . в̾ соблюде́нїе ѿ всѧ́кихъ дїѧ́вольскихъ дѣ́йствъ . на побѣжде́нїе и҆ возбране́нїе ѕлы́хъ , и҆ лꙋка́вагѡ моегѡ̀ ѻ҆бы́чаѧ . во ᲂу҆мерщве́нїе страсте́й , в̾ снабдѣ́нїе за́повѣдей твои́хъ . в̾ приложе́нїе бжⷭ҇твеныѧ ти бл҃года́ти , и҆ твоегѡ̀ црⷭ҇твїѧ в̾ присвое́нїе . не ꙗ҆́кѡ бо пренебрегі́и прихожꙋ̀ к̾ тебѣ̀ гдⷭ҇и бж҃е мо́й , но надѣ́ѧсѧ на неи҆зрече́ннꙋю ти бл҃гость , и҆ ꙗ҆́кѡ да не на мно́зѣ ᲂу҆да́ленъ прича́стїѧ твоегѡ̀ , снѣде́нъ ѿ мы́сленнагѡ во́лка бꙋ́дꙋ . тѣ́мже молю́тисѧ , ꙗ҆́кѡ є҆ди́нъ сы́и ст҃ъ влⷣко , ѡ҆ст҃и́ ми дш҃ꙋ и҆ тѣ́ло , ᲂу҆́мъ и҆ срⷣце , чревеса̀ и҆ ᲂу҆тро́бꙋ , и҆ всего́ мѧ ѡ҆бновѝ . и҆ вкоренѝ стра́хъ тво́й в̾ ᲂу҆де сѣ́хъ мои́хъ . и҆ ѡ҆сщ҃е́нїе твоѐ неѿє́млемѡ ѿ менѐ сотворѝ . и҆ бꙋ́ди ми помо́щникъ и҆ застꙋ́пникъ , ѡ҆кормлѧ́ѧ в̾ ми́рѣ живо́тъ мо́й . сподоблѧ́ѧ мѧ и҆ ѡ҆деснꙋ́ю ти пред̾стоѧ́нїѧ , мл҃твами и҆ моле́нїемъ пречⷭ҇тыѧ тѝ мт҃ре , беспло́тныхъ тѝ слꙋжи́тель , и҆ пречⷭ҇тыхъ си́лъ , и҆ всѣ́хъ ст҃ы́хъ , и҆́же ѿ́вѣка тебѣ̀ бл҃гоꙋгоди́вшихъ , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Влⷣко чл҃колю́бче гдⷭ҇и і҆с҃е хрⷭ҇тѐ бж҃е мо́й , на щедро́ты твоѧ̀ надѣ́ѧсѧ молю́ тѧ , да непоста́виши менѐ ѡ҆шꙋ́юю себѐ , с̾ ко́злищи прогнѣ́вавшими тѧ̀ . нижѐ рцы́ ми , а҆ми́нь гл҃ю тебѣ̀ , невѣ́дѣ тебѣ̀ . но да́ждь мѝ по бл҃гости сѝ , пла́чь всегда̀ и҆ ᲂу҆миле́нїе , и҆ смире́нїе срⷣцꙋ моемꙋ̀ . и҆ ѡ҆чи́сти є҆̀ стра́хомъ твои́мъ , и҆ причаще́нїѧ ра́ди пречⷭ҇тыхъ и҆ живо творѧ́щихъ сѝ та́инъ , ꙗ҆́кѡ да бꙋ́детъ цр҃кви твоеѧ̀ бл҃го да́ти . а҆́ще бо и҆ ѕѣлѡ̀ грѣ́шенъ є҆́смь , и҆ недосто́инъ , но ᲂу҆́бѡ всегда̀ в̾ две́ри твоѧ̀ толкꙋ̀ . а҆́ще ᲂу҆ны́лъ є҆́смь и҆ лѣни́въ , и҆ ѡ҆ свое́мъ спасе́нїи небрегі́и , но ѻ҆ба́че въ пꙋ́ть тво́й ше́ствꙋю . спаси́ мѧ ра́ди млⷭ҇ти твоеѧ̀ , ꙗ҆́кѡ бл҃госло ве́нъ є҆сѝ гдⷭ҇и всѧ́ческимъ , и҆ щедро́ты твоѧ̀ на всѣ́хъ дѣ́лѣхъ твои́хъ , и҆ твоѧ̀ є҆́сть держа́ва во́ вѣки , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Влⷣко гдⷭ҇и і҆с҃е хрⷭ҇тѐ бж҃е на́шъ , є҆ди́нъ и҆мѣ́ѧи вла́сть ѡ҆ста влѧ́ти грѣхѝ , ꙗ҆́кѡ бл҃гъ и҆ чл҃колю́бецъ пре́зри ми ꙗ҆́же в̾ вѣ́дѣнїи , и҆ не в̾ вѣ́дѣнїи согрѣше́ннаѧ . и҆ сподо́би мѧ не ѡ҆сꙋжде́ннѡ причасти́тисѧ , бжⷭ҇твеныхъ и҆ пресла́вныхъ и҆ пречⷭ҇тыхъ и҆ животворѧ́щихъ твои́хъ та́инъ , не в̾ тѧ́жесть ни в̾ мꙋ́кꙋ , ни в̾ приложе́нїе грѣхо́въ , но во ѡ҆чище́нїе , и҆ ѡ҆сщ҃е́нїе , и҆ во ѡ҆брꙋче́нїе бꙋ́дꙋщагѡ живота̀ и҆ црⷭ҇твїѧ , в̾ стѣ́нꙋ и҆ по́мощь , и҆ в̾ возраже́нїе сопроти́вныхъ , во и҆стре бле́нїе мно́гихъ ми согрѣше́нїй . ты́ бо є҆сѝ бг҃ъ ми́лостемъ и҆ щедро́тамъ пода́тель , и҆ чл҃колю́бїѧ , и҆ тебѣ̀ сла́вꙋ возсы ла́емъ , со ѻ҆ц҃е́мъ и҆ со ст҃ы́мъ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Вѣ́мъ гдⷭ҇и , ꙗ҆́кѡ недосто́йнѣ причаща́юсѧ пречⷭ҇тагѡ ти тѣ́ла , и҆ честнѣ́й кро́ви твое́й пови́ненъ є҆́смь , и҆ во ѡ҆сꙋж де́нїе себѣ̀ ꙗ҆́мъ и҆ пїю̀ , неразсꙋжда́ѧ тѣ́ла и҆ кро́ве хрⷭ҇та̀ и҆ бг҃а моегѡ̀ . но на щедро́ты твоѧ̀ надѣ́ѧвсѧ прихожꙋ́ ти , ре́кшемꙋ , ꙗ҆ды́и мою̀ пло́ть , и҆ пїѧ́и мою̀ кро́вь , во мнѣ̀ пребыва́етъ и҆ а҆́зъ в̾ не́мъ . ᲂу҆милосе́рдисѧ ᲂу҆́бѡ ѡ҆ мнѣ̀ гдⷭ҇и , и҆ не ѡ҆бличѝ менѐ грѣ́шнагѡ . но сотворѝ со мно́ю по млⷭ҇ти твое́й . и҆ да бꙋ́дꙋтъ ми ст҃а́ѧ сїѧ̀ , въ просвѣще́нїе и҆ во спасе́нїе , и҆ во и҆сцѣле́нїе , и҆ сохране́нїе и҆ ѡ҆чище́нїе , и҆ ѡ҆сщ҃е́нїе дш҃и и҆ тѣ́лꙋ . на ѿгна́нїе всѧ́кагѡ мечта́нїѧ , и҆ лꙋка́вагѡ дѣѧ́нїѧ , и҆ дѣ́йства дїѧ́вольска , мы́сленнѣ во ᲂу҆десѣ́хъ мои́хъ дѣ́йствꙋемагѡ , в̾ дерзнове́нїе и҆ любо́вь ю҆́же к̾ тебѣ̀ , во и҆справле́нїе житїѧ̀ и҆ крѣ́пости , въ возраще́нїе добродѣ́телей сверше́нїѧ . во и҆сполне́нїе за́повѣдей , в̾ дх҃а ст҃а́гѡ прича́стїе . в̾ напꙋ́тїе живота̀ вѣ́чнаго , и҆ во ѿвѣ́тъ бл҃гопрїѧ́тенъ , є҆́же на стра́шнѣмъ сꙋдѣ̀ твое́мъ , и҆ не в̾ сꙋ́дъ , и҆лѝ ѡ҆сꙋжде́нїе .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Бж҃е ѡ҆сла́би ѡ҆ста́ви , ᲂу҆ще́дри , прости́ ми согрѣше́нїѧ моѧ̀ , є҆ли́ка тѝ согрѣши́хъ , и҆лѝ сло́вомъ , и҆лѝ дѣ́ломъ , и҆лѝ помышле́нїемъ , во́лею , и҆лѝ нево́лею , ра́зꙋмомъ , и҆лѝ нера зꙋ́мїемъ , всѧ́ ми простѝ , ꙗ҆́кѡ бл҃гъ и҆ чл҃колю́бецъ , мл҃твами пречⷭ҇тыѧ тѝ мт҃ре , и҆ ᲂу҆́мныхъ тѝ слꙋжи́тель , ст҃ы́хъ си́лъ , и҆ всѣ́хъ ст҃ы́хъ , и҆́же ѿ́вѣка тебѣ̀ бл҃гоꙋго ди́вшихъ . не ѡ҆сꙋжде́ннѡ бл҃говолѝ прїѧ́ти ми , ст҃о́е и҆ пречⷭ҇тое твоѐ тѣ́ло , и҆ чⷭ҇тнꙋ́ю кро́вь , во и҆сцѣле́нїе дш҃и́ же и҆ тѣ́лꙋ , и҆ во ѡ҆чище́нїе лꙋка́выхъ ми помышле́нїй . ꙗ҆́кѡ твоѐ є҆́сть црⷭ҇тво и҆ си́ла и҆ сла́ва , со ѻ҆ц҃е́мъ и҆ со ст҃ы́мъ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Вѣ́рꙋю гдⷭ҇и и҆ и҆сповѣ́дꙋю , ꙗ҆́кѡ ты̀ є҆сѝ хрⷭ҇то́съ сн҃ъ бг҃а жива́гѡ , прише́дыи въ ми́ръ грѣ́шники спастѝ , ѿ ни́хъ же пе́рвыи є҆́смь а҆́зъ . вѣ́рꙋю ꙗ҆́кѡ вои́стинꙋ сѐ є҆́сть са́мое пречⷭ҇тое тѣ́ло твоѐ , и҆ сѐ є҆́сть са́маѧ честна́ѧ кро́вь твоѧ̀ . є҆го́же ра́ди молю́тисѧ , поми́лꙋй мѧ и҆ прости́ ми , и҆ ѡ҆сла́ би ми прегрѣше́нїѧ моѧ̀ , во́льнаѧ и҆ нево́льнаѧ , ꙗ҆́же сло́ вомъ , ꙗ҆́же дѣ́ломъ , ꙗ҆́же вѣ́дѣнїемъ , и҆ невѣ́дѣнїемъ , ꙗ҆́же ра́зꙋмомъ и҆ мы́слїю . и҆ сподо́би мѧ не ѡ҆сꙋжде́нѡ прича сти́тисѧ , пречⷭ҇тыхъ тѝ та́инствъ , во ѡ҆ставле́нїе грѣхо́въ и҆ в̾ жи́знь вѣ́чнꙋю . ꙗ҆́кѡ бл҃гослове́нъ є҆сѝ во́ вѣки , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Влⷣко гдⷭ҇и чл҃колю́бче , да не во ѡ҆сꙋжде́нїе ми бꙋ́детъ прича́ стїе ст҃ы́хъ тѝ та́инъ , но во ѡ҆чище́нїе и҆ ѡ҆сщ҃е́нїе дш҃и и҆ тѣ́лꙋ , и҆ во ѡ҆брѣ́тенїе бꙋ́дꙋщїѧ жи́зни и҆ црⷭ҇твїѧ . ꙗ҆́кѡ бл҃гослове́нъ є҆сѝ во́ вѣки , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Ꙗ҆́кѡ на стра́шнѣмъ и҆ нелицепрїе́мнѣмъ твое́мъ пред̾стою̀ сꙋди́ши хрⷭ҇тѐ бж҃е , ѡ҆сꙋжде́нїю пови́ненъ , и҆ и҆стѧза́нїѧ и҆мы́и , и҆ сло́во творѧ̀ мои́хъ содѣ́ѧнныхъ ѕо́лъ . си́це дне́сь пре́жде да́же не прїитѝ дне́ви ѡ҆сꙋжде́нїѧ моегѡ̀ , пред̾стою̀ пред̾ тобо́ю , и҆ пред̾ стра́шными ст҃ы́ми а҆́нг҃лы твои́ми , преклоне́нъ свое́ю со́вѣстїю , пред̾носѧ̀ лꙋка́ваѧ и҆ скве́рнаѧ , и҆ незако́ннаѧ моѧ̀ дѣѧ́нїѧ . позо́рствꙋю сїѧ̀ , и҆ ѡ҆блича́ѧ ᲂу҆ничижа́ю . ви́ждь ᲂу҆́бѡ гдⷭ҇и смире́нїе моѐ , и҆ ѡ҆ста́ви всѧ̀ согрѣше́нїѧ моѧ̀ , ви́ждь ꙗ҆́кѡ ᲂу҆мно́жишасѧ па́че вла́съ главы̀ моеѧ̀ без̾зако́нїѧ моѧ̀ . ко́е ᲂу҆́бѡ не содѣ́ѧхъ ѕло̀ ; ко́е согрѣше́нїе не сотвори́хъ ; и҆ ко́е ѕло̀ не воѡбрази́хъ в̾ дш҃и мое́й ; ᲂу҆же́ бо и҆ дѣ́лы содѣ́ѧхъ , блꙋ́дъ , прелюбодѣ́й ство , мꙋжело́жьство , превозноше́нїе , го́рдость , ᲂу҆коре́нїе , сꙋро́вство , доса́ды , непоко́рство , покле́пъ , лжꙋ̀ , ѕлотече́нїе , ᲂу҆ничиже́нїе , клѧтвопрестꙋпле́нїе , ѡ҆болга́нїе , заклина́нїе , хꙋлꙋ̀ , праздносло́вїе , раждеже́нїе , смѣ́хъ , пїѧ́нство , ѡ҆бъѧ де́нїе , чревобѣ́сїе , не́нависть , за́висть , сребролю́бїе , многос тѧжа́нїе , самолю́бїе , любоимѣ́нїе , лихои́мство , славолю́бїе , хище́нїе , непра́вдꙋ , скверноприбы́точество , мшелои́мство , ревнова́нїе , клеветꙋ̀ , без̾зако́нїе , непослꙋша́нїе , мы́сли скве́рныѧ , и҆ по́мыслы нечи́сты , и҆ разсла́блены , хꙋ́льны же и҆ несказа́нны . и҆ всѐ моѐ чю́вство , и҆ всѧ́къ ᲂу҆́дъ ѡ҆сквер ни́хъ , растли́хъ и҆ непотре́бенъ сотвори́хъ . дѣ́латель бы́хъ всѧ́чески дїѧ́волꙋ . и҆ вѣ́мъ гдⷭ҇и , ꙗ҆́кѡ без̾зако́нїѧ моѧ̀ превзыдо́ша главꙋ̀ мою̀ . но безмѣ́рнѡ є҆́сть мно́жество щедро́тъ твои́хъ , и҆ млⷭ҇ть неи҆зрече́нна , неѕло́бивыѧ твоеѧ̀ бл҃гости . и҆ нѣ́сть грѣ́хъ побѣжда́ющь чл҃колю́бїе твоѐ . тѣ́мже пречю́дныи цр҃ю , неѕло́биве гдⷭ҇и , ᲂу҆дивѝ на мнѣ̀ грѣ́шнѣмъ млⷭ҇ти твоѧ̀ . покажѝ бла́гости твоеѧ̀ си́лꙋ , и҆ ꙗ҆вѝ крѣ́пость бл҃гоꙋтро́бнагѡ млрⷭ҇дїѧ твоегѡ̀ , и҆ ѡ҆браща́ю щасѧ прїими́ мѧ грѣ́шнагѡ . прїими́ мѧ ꙗ҆́коже прїѧ́тъ блꙋ́днагѡ , мытарѧ̀ , разбо́йника , манасі́ю , и҆ блꙋдни́цꙋ , прїими́ мѧ пресогрѣши́вшагѡ вы́ше мѣ́ры , сло́вомъ и҆ дѣ́ломъ и҆ помышле́нїемъ , и҆ без̾мѣ́стнымъ похотѣ́нїемъ , и҆ без̾слове́сныхъ жела́нїемъ . и҆ ꙗ҆́коже во є҆динонадесѧ́тыи ча́съ прише́дшихъ прїѧ́тъ , ничто́же досто́йнѡ содѣ́лав шихъ , та́кѡ прїимѝ и҆ менѐ грѣ́шнагѡ . мно́го бо согрѣ ши́хъ и҆ без̾зако́нновахъ , и҆ ѡ҆скверни́хсѧ . мно́го прогнѣ́ вахъ дх҃ъ тво́й ст҃ы́и , и҆ ѡ҆горчи́хъ чл҃колю́бнꙋю ᲂу҆тро́бꙋ твою̀ , сло́вомъ и҆ дѣ́ломъ и҆ помышле́нїемъ , в̾ нощѝ и҆ во́ дни , во́лею , и҆ нево́лею , ꙗ҆вле́ннѣ и҆ не ꙗ҆вле́ннѣ . и҆ вѣ́мъ ꙗ҆́кѡ ꙗ҆́вѣ пред̾ста́виши всѧ̀ грѣхѝ моѧ̀ предо мно́ю таковы̀ , ꙗ҆ковы́ же мно́ю содѣ́ѧшасѧ , и҆ и҆стѧ́жеши сло́во со мно́ю , ѡ҆ и҆́хъ же ра́зꙋмомъ и҆ неразꙋ́мнѣ без̾мѣ́рнѡ согрѣши́хъ . но гдⷭ҇и , гдⷭ҇и , да непра́веднымъ сꙋдо́мъ твои́мъ , нижѐ ꙗ҆́ростїю твое́ю ѡ҆бличи́ши мѧ , нижѐ гнѣ́вомъ твои́мъ пока́жеши мѧ . поми́лꙋй мѧ гдⷭ҇и , ꙗ҆́кѡ не то́кмѡ не́мощенъ є҆́смь , но и҆ твоѐ созда́нїе а҆́зъ . ᲂу҆тверди́лъ є҆сѝ на мнѣ̀ рꙋ́кꙋ твою̀ . а҆́зъ же лꙋка́вое пред̾ тобо́ю сотвори́хъ , и҆ тебѣ̀ є҆ди́номꙋ согрѣши́хъ , не вни́ди въ сꙋ́дъ съ рабо́мъ твои́мъ . а҆́ще бо вни́деши въ сꙋ́дъ съ рабо́мъ твои́мъ , а҆́ще без̾зако́нїѧ на́зриши гдⷭ҇и , гдⷭ҇и кто̀ постои́тъ ; а҆́зъ бо є҆́смь бе́здна согрѣше́нїю , и҆ нѣ́смь досто́инъ , нижѐ дово́ленъ возрѣ́ти и҆ ви́дѣти высотꙋ̀ нбⷭ҇нꙋю , ѿ мно́жества грѣхо́въ мои́хъ , и҆́мже нѣ́сть числа̀ . всѧ́ко бо ѕло́е дѣѧ́нїе и҆ ᲂу҆мышле́нїе , и҆ ᲂу҆хищре́нїе сатанино̀ , и҆ кова́рство , растлѣ́нїѧ , и҆ разли́чнаѧ и҆стица́нїѧ , ᲂу҆мѧгче́нїѧ , рꙋкоблꙋ́дїѧ , дѣторастлѣ́нїѧ , кровосмѣше́нїѧ , ᲂу҆ничиже́нїѧ , ѕлопомнѣ́нїѧ , совѣ́тованїѧ ко грѣхꙋ̀ , клѧтвопрестꙋпле́нїѧ , наскака́нїѧ , и҆ скокта́нїѧ и҆ и҆́ны безмѣ́рны стра́сти содѣ́лахъ , и҆ не ѿстꙋпи́ша ѿ менѐ . кі́и ми бо несодержи́мъ бы́хъ ѕлы́ми ; ко́ими нерастли́хсѧ согрѣше́ньми ; всѧ́къ грѣ́хъ содѣ́ѧхъ . всѧ́къ грѣ́хъ вложи́хъ в̾ дш҃ꙋ мою̀ . непотре́бенъ бы́хъ бг҃ꙋ и҆ чл҃кѡмъ . и҆ кто̀ воз̾ста́витъ мѧ̀ , и҆́же въ ѕлы́хъ и҆ толи́кихъ впа́дша согрѣше́нїихъ ; гдⷭ҇и бж҃е мо́й , на тѧ̀ ᲂу҆пова́хъ . а҆́ще є҆́сть ми спасе́нїѧ ᲂу҆пова́нїе , а҆́ще ѡ҆долѣва́етъ чл҃колю́бїе твоѐ мно́жествꙋ без̾зако́нїи мои́хъ , бꙋ́ди ми спаси́тель и҆ застꙋ́пникъ . и҆ по мно́жествꙋ щедро́тъ твои́хъ , и҆ млⷭ҇ти твое́й , ѡ҆сла́би , ѡ҆ста́ви и҆ прости́ ми всѧ̀ є҆ли́ка ти согрѣши́хъ , ꙗ҆́кѡ мно́гихъ ѕѡ́лъ и҆спо́лнисѧ дш҃а моѧ̀ , и҆ нѣ́сть во мнѣ̀ спасе́нїѧ наде́жды . поми́лꙋй мѧ бж҃е , поми́лꙋй мѧ по вели́цѣй млⷭ҇ти твое́й , и҆ невозда́ждь мѝ по дѣ́ломъ мои́мъ , и҆ непосрамѝ менѐ по дѣѧ́нїемъ мои́мъ . но ѡ҆брати́въ спасѝ , и҆ и҆зба́ви дш҃ꙋ мою̀ ѿ совозраста́ющихъ є҆ѧ̀ ѕѡ́лъ , и҆ лю́тыхъ приложе́нїихъ . спаси́ мѧ гдⷭ҇и млⷭ҇ти твоеѧ̀ ра́ди . ꙗ҆́кѡ да и҆дѣ́же ᲂу҆мно́житсѧ грѣ́хъ , преизоби́лꙋетъ бл҃года́ть твоѧ̀ . и҆ восхвалю̀ и҆ просла́влю тѧ всегда̀ , во всѧ̀ днѝ живота̀ моегѡ̀ . ты́ бо є҆сѝ бж҃е бг҃ъ ка́ющихсѧ , и҆ тебѣ̀ сла́вꙋ воз̾сыла́емъ , со без̾нача́льнымъ ти ѻ҆ц҃е́мъ , и҆ съ прест҃ы́мъ и҆ бл҃ги́мъ и҆ животворѧ́щимъ тѝ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Оу҆ѧ́звенъ є҆́смь а҆́зъ се́рдцемъ , и҆ и҆ста́ѧ мѧ ре́вность твоѧ̀ , и҆ и҆змѣни́ мѧ любо́вь твоѧ̀ влⷣко , свѧ́занъ є҆́смь жела́нїем̾ твои́мъ . да и҆спо́лнюсѧ ѿ твоеѧ̀ пло́ти . да насы́щꙋсѧ живо́ тныѧ и҆ бг҃отвори́выѧ ти кро́ве . да воспрїимꙋ̀ твои́хъ бл҃гъ . да напита́юсѧ твоегѡ̀ бжⷭ҇тва̀ . досто́инъ да бꙋ́дꙋ ᲂу҆срѣ́сти тѧ̀ грѧдꙋ́ща со сла́вою на воздꙋ́шнѣмъ восхище́нїи , на ѻ҆́бла цѣхъ со всѣ́ми и҆збра́нными тѝ . ꙗ҆́кѡ да пою̀ и҆ покло нѧ́юсѧ =[покло́н̾],= и҆ сла́влю тѧ̀ бл҃года́рнѡ во и҆сповѣ́данїи , со без̾нача́льнымъ тѝ ѻ҆ц҃е́мъ , и҆ съ прест҃ы́мъ и҆ бл҃ги́мъ и҆ животворѧ́щимъ тѝ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~На мно́жество щедро́тъ твои́хъ взира́ѧ , и҆ пꙋчи́нꙋ чл҃ко лю́бїѧ твоегѡ̀ хрⷭ҇тѐ бж҃е , сѐ ны́нѣ дерзнꙋ́хъ пристꙋпи́ти , жела́нїе и҆мѣ́ѧ причасти́тисѧ , ст҃ы́мъ твои́мъ и҆ животво рѧ́щимъ та́йнамъ . стра́хомъ и҆ ᲂу҆́жасомъ ѡ҆держи́мь , бою́сѧ прикоснꙋ́тисѧ , за мно́жество грѣхо́въ мои́хъ , да невмѣ́ стѡ просвѣще́нїѧ ѡ҆пале́нъ бꙋ́дꙋ . тѣ́мже молю́тисѧ и҆ при па́даю , пребл҃гі́и и҆ чю́дныи цр҃ю , простѝ согрѣше́нїѧ моѧ̀ во́льнаѧ и҆ нево́льнаѧ . и҆ сподо́би мѧ не ѡ҆сꙋжде́ннѡ прїѧ́ ти пречⷭ҇тое тѣ́ло твоѐ , и҆ чⷭ҇тнꙋ́ю кро́вь твою̀ , в̾ просвѣ ще́нїе , въ наслажде́нїе , въ ра́дость и҆ весе́лїе дш҃и и҆ тѣ́лꙋ моемꙋ̀ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Гдⷭ҇и да́ждь млⷭ҇ть ненави́дѧщымъ мѧ̀ , и҆ враждꙋ́ющымъ мѝ , и҆ поноша́ющымъ мѝ , та́кожде и҆ ѡ҆клевета́ющымъ мѧ̀ , да никто́же ника́коже ѿ ни́хъ , менѐ ра́ди нечи́стагѡ ѕло̀ нѣ́како постра́жетъ , ни в̾ ны́нѣшнемъ , ни в̾ бꙋ́дꙋщѣмъ вѣ́цѣ . но ѡ҆чи́сти и҆́хъ ми́лостїю свое́ю , и҆ покры́й и҆́хъ бл҃года́тїю свое́ю бл҃гі́и .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Е҆ди́не чи́стыи , и҆ нетлѣ́нныи гдⷭ҇и , и҆́же за милосе́рдїе чл҃ко лю́бїѧ неи҆зрече́ннагѡ , на́ше воспрїи́мъ сꙋщество̀ , ѿ чⷭ҇тыхъ и҆ дв҃ственыхъ крове́й , и҆́же па́че є҆стества̀ ро́ждьшей тѧ̀ , дх҃а бжⷭ҇твенагѡ наше́ствїемъ , и҆ бл҃говоле́нїемъ ѻ҆ц҃а присно сꙋ́щнагѡ , хрⷭ҇тѐ і҆с҃е премꙋ́дрость бж҃їѧ , и҆ ми́ръ и҆ си́ла , и҆́же пло́тїю свое́ю животво́рныѧ и҆ спасе́нныѧ стра́сти и҆зво́ли воспрїѧ́ти крⷭ҇тъ , гво́здїѧ , копїѐ , сме́рть . ᲂу҆мертвѝ моѧ̀ дш҃етлѣ́нныѧ стра́сти тѣле́сныѧ . и҆́же погребе́нїемъ свои́мъ а҆́дова плѣни́лъ є҆сѝ црⷭ҇тва , погребѝ и҆ моѧ̀ бл҃ги́ми по́мы слы лꙋка́ваѧ совѣ́тованїѧ , и҆ лꙋка́вствїѧ дꙋ́хи разорѝ . и҆́же тридне́внымъ свои́мъ , и҆ бг҃оно́снымъ воскрⷭ҇нїемъ па́дшагѡ пра́ѻц҃а воста́вивъ , воста́ви и҆ менѐ грѣхо́мъ попо́лзша госѧ , ѻ҆́бразы ми покаѧ́нїѧ пред̾лага́ѧ . и҆́же пресла́внымъ свои́мъ вознесе́нїемъ плотьско́е ѡ҆божи́въ прїѧ́тїе , и҆ сїѐ десны́мъ сѣда́нїемъ поче́тъ . сподо́би мѧ ра́ди ст҃ы́хъ тѝ та́инъ прича́стїѧ , десны́ѧ ча́сти спаса́емыхъ полꙋчи́ти . и҆́же сни́тїемъ ᲂу҆тѣ́шителѧ твоегѡ̀ дх҃а , сосꙋ́ды че́стны сщ҃е́н ныѧ своѧ̀ ᲂу҆ченикѝ содѣ́лавъ , прїѧ́телище и҆ менѐ покажѝ тогѡ̀ прише́ствїѧ . хотѧ́и па́ки прїитѝ сꙋди́ти вселе́ннѣй пра́вдою , бл҃говолѝ и҆ менѐ ᲂу҆срѣ́сти тѧ̀ на ѻ҆́блацѣхъ , сꙋдїю̀ и҆ зижди́телѧ моегѡ̀ , со всѣ́ми ст҃ы́ми твои́ми , ꙗ҆́кѡ да безконе́чнѡ славосло́влю и҆ пою̀ тебѐ , съ без̾нача́льнымъ тѝ ѻ҆ц҃е́мъ , и҆ съ прест҃ы́мъ и҆ бл҃ги́мъ и҆ животворѧ́щимъ є҆ди носꙋ́щнымъ тѝ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

~Ѽѻ҆́ч҃е и҆ сн҃е и҆ д́ш҃е , трⷪ҇це ст҃а́ѧ , бл҃госте не и҆стощи́маѧ , во всѣ́хъ текꙋ́щаѧ , добро́то многорачи́тельнаѧ , не и҆мы́и сы́ тости , вѣ́рою є҆ди́ною спаси́ мѧ и҆ чрез̾ наде́ждꙋ . ѽ свѣ́те трисїѧ́тельныи , ѽ трⷪ҇це прест҃а́ѧ , трⷪ҇це ли́цы , и҆ є҆ди́нице сꙋщество́мъ . и҆сто́чниче премꙋ́дрости , и҆ ѡ҆сщ҃е́нїѧ пода́телю , вѣ́рою є҆ди́ною спаси́ мѧ и҆ чрез̾ наде́ждꙋ . ѽ ѻ҆гню̀ чисти́ тельныи согрѣше́нїи , дш҃ꙋ мою̀ ѡ҆чи́сти ѿ прегрѣше́нїй . дꙋшѝ моеѧ̀ ѿмы́й невѣ́дѣнїе . дш҃ꙋ мою̀ и҆схи́ти ѿ ѡ҆скве рне́нїи . дꙋшѝ мое́й ᲂу҆держѝ помышле́нїѧ . ᲂу҆́мъ же воцарѝ над̾ разꙋмѣ́ньми . страсте́мъ мѧ покажѝ всеси́льна царѧ̀ . ᲂу҆́мнꙋю свѣщꙋ̀ восїѧ́й моемꙋ̀ срⷣцꙋ . свободѝ ѿ тмы̀ грѣха̀ . просвѣтлѝ и҆ ᲂу҆красѝ помраче́ннагѡ , ѻ҆́комъ воз̾зрѝ на мѧ̀ млⷭ҇тивнымъ . ѡ҆чи́сти , ᲂу҆бл҃жѝ потемне́ннаго . ѽ ѻ҆́ч҃е и҆ сн҃е и҆ дш҃е , трⷪ҇це ст҃а́ѧ , ты́ ми пода́ждь а҆́нг҃ла свѣтоно́сна , ᲂу҆мꙋ̀ споспѣ́шника , пѣ́стꙋна и҆ пред̾ста́телѧ , дш҃и мое́й храни́ телѧ , и҆ пло́ти вожда̀ , направлѧ́юща мѧ ко спасе́нїю . ты́ мѧ землена́гѡ сотворѝ ѡ҆сщ҃е́нна . ты́ мѧ ᲂу҆странѝ землены́хъ мꙋдрова́нїи . ты́ ми и҆зсꙋшѝ ѕло́бныѧ пото́ки . ты́ ми и҆сточѝ сле́зныѧ тꙋ́чи . бг҃ъ бо є҆сѝ млⷭ҇тивъ , и҆ бл҃года́тель не ѕлопрїѧ́тенъ всѣ́мъ без̾зако́нновавшимъ . всепристꙋ́пенъ всѣ́мъ согрѣши́вшымъ . долготерпѣли́въ всѣ́мъ ѿве́ргшы мсѧ . непра́веднымъ ѡ҆ст҃ова́нныи , и҆ не непоро́чнымъ про свѣтова́нныи . и҆сповѣ́данїѧ ᲂу҆ста́вилъ є҆сѝ спасе́нїе . по́далъ є҆сѝ покаѧ́нїѧ ѻ҆́бразы , и҆ мнѣ̀ гнꙋ́сномꙋ и҆ ѡ҆скверне́нномꙋ , мнѣ̀ лꙋка́вомꙋ и҆ ѻ҆каѧ́нномꙋ , мнѣ̀ те́мномꙋ и҆ скве́рномꙋ . и҆́бо без̾зако́нновахъ дре́внихъ мно́жае . прогнѣ́вахъ тѧ̀ и҆ раздражи́хъ ѕѣлѡ̀ , па́че числа̀ без̾чи́сленныхъ ѕвѣ́здъ . па́че песка̀ морска́гѡ согрѣши́хъ тѝ . нѣ́сть ви́да ѕло́бы ѕлѣ́е . нѣ́сть стꙋда̀ ѕло́бы лꙋка́вѣе , є҆го́же несодѣ́ѧхъ , на всѧ́ко вре́мѧ и҆ мѣ́сто , дш҃е́ю и҆ по́мысломъ , и҆ словесы̀ и҆ дѣѧ́нь ми . ᲂу҆мно́жишасѧ моеѧ̀ ѕло́бы ме́рзости , ᲂу҆мно́жишасѧ моѧ̀ тма́ми ѕлодѣ́йства . ᲂу҆мно́жишасѧ мои́хъ прегрѣше́ нїи бремена̀ , а҆́ки же лѣ́зы мнѣ́нїемъ , сгорче́на ми є҆́сть вы́ѧ . ᲂу҆́зами неи҆збѣ́жными стѧ́гнꙋтъ є҆́смь срⷣцемъ , ни возни́кнꙋти главꙋ̀ мою̀ могꙋ̀ , нижѐ ѡ҆сла́бы є҆́сть ми в̾ со́вѣсти . недосто́йнѣ ᲂу҆́бѡ высотꙋ̀ нбⷭ҇нꙋю зрю̀ . недосто́йнѣ же чл҃ческое зрю̀ видѣ́нїе . недосто́йнѣ же собесѣ́дꙋю бли́ж немꙋ , недосто́йнѣ же земленꙋ́ю настꙋпа́ю пе́рсть . твою́ бо разжего́хъ ꙗ҆́рость в̾ коне́цъ . гнѣ́въ распали́хъ стра́шныи без̾мѣ́стнѣ . прогнѣ́вахъ тѧ̀ и҆ раздражи́хъ ѕѣлѡ̀ . пред̾ тобо́ю всѧ́кꙋ ме́рзость сотвори́хъ . ни є҆ди́но же восхотѣ́въ твои́хъ чисто́тныхъ хотѣ́нїи . ни є҆ди́нꙋ же вожделѣ́въ твои́хъ вожделѣ́нныхъ сꙋде́бъ . ни є҆ди́но же сохрани́хъ твои́хъ премꙋ́дрыхъ повелѣ́нїй . ни є҆ди́нъ же ᲂу҆держа́въ твои́хъ держа́вныхъ гл҃ъ . и҆ ны́нѣ преклонѧ́ю ти се́рдца моегѡ̀ колѣ́нѣ , преклонѧ́ю и҆ главꙋ̀ ѡ҆мраче́ннꙋю , прекло нѧ́ю вы́ю ѡ҆скверне́ннꙋю . твое́й бл҃гости вы́ю преклонѧ́ю , и҆ твое́й бл҃гости моле́нїе приношꙋ̀ . согрѣши́хъ , без̾зако́н новахъ и҆ бла́зньствовахъ . согрѣши́хъ непра́вдовахъ , и҆ пре стꙋпи́хъ за́повѣди твоѧ̀ . согрѣши́хъ непра́вдовахъ и҆ ѡ҆сꙋ ди́хъ . согрѣши́хъ , ѿверго́хсѧ , и҆ не ᲂу҆стыдѣ́хсѧ . но моле́нїе творю̀ твое́й бл҃гости . но мольбꙋ̀ приношꙋ̀ твоемꙋ̀ не ѕло́бїю . но молю̀ твоѐ кра́йнее бл҃гоꙋтро́бїе . но молю̀ , и҆ вопїю̀ , спасѝ и҆ ѡ҆чи́сти мѧ , ѡ҆ста́ви мно́жество мои́хъ согрѣше́нїи . ѡ҆ста́ви лю́таѧ мои́хъ долго́въ . ѡ҆ста́ви мно́ гаѧ мои́хъ ѡ҆скверне́нїй . ѡ҆ста́ви всѧ̀ мои́хъ ме́рзостей . и҆ да несокрꙋши́ши мѧ̀ со грѣхѝ . да неꙋмори́ши мѧ со без̾за ко́ньми . да не съ по́мыслы ѕлы́ми совосхи́тиши мѧ̀ . да несожже́ши мѧ̀ съ мерзостьмѝ . да нелиши́ши мѧ̀ бл҃гъ вѣ́чныхъ . да нетрапе́зы и҆зве́ржеши мѧ̀ без̾сме́ртныѧ . да не ѿчюжди́ши мѧ̀ ра́дости ст҃ы́хъ . да не ѿщети́ши мѧ̀ спасе́нїѧ моегѡ̀ . кр҃ще́нїѧ да́ръ пода́ждь ми . и҆ па́ки , и҆́но ческїи ѻ҆́бразъ бжⷭ҇твеный вели́кїй , пе́рвый ᲂу҆́бѡ ѡ҆калѧ́хъ грѣхѝ , пе́рвыи ѡ҆скверни́хъ мерзостьмѝ . сподо́би сщ҃е́ннагѡ причаще́нїѧ живота̀ , ча́ши кро́ве бг҃ото́чныѧ , во ѡ҆чище́нїе мои́хъ согрѣше́нїй , во и҆збавле́нїе и҆ во спасе́нїе , в̾ ча́съ коне́чный го́рькїй и҆ сме́ртный , в̾ ча́съ же тѧ́жкїи и҆ болѣ́ зненныи , и҆ въ ча́съ те́мныи и҆ помраче́нныи , спасѝ и҆ ᲂу҆ще́ дри и҆ ѡ҆чи́сти мѧ , дш҃ꙋ кро́ткѡ разлꙋчѝ ѿ́плоти моеѧ̀ ѡ҆скверне́нныѧ . дш҃ꙋ те́мнꙋю покажѝ просвѣ́тованнꙋ , ѿ лꙋка́выхъ и҆зба́ви бѣсо́въ . рꙋкописа́нїѧ всѧ́ческаѧ согрѣше́ нїи , списа́нїѧ мои́хъ долго́въ раздерѝ , разсы́пли во а҆́довꙋ про́пасть , расто́ргни , и҆спепелѝ , сожзѝ до конца̀ . кро́тки и҆ свѣ́тлы послѝ а҆́нг҃лы тогда̀ , ѿража́ющих̾ полкѝ бѣсо́вскїѧ . дш҃ꙋ восхища́ющихъ ѿ мꙋче́нїѧ , дш҃ꙋ ᲂу҆щедрѧ́ющихъ ѻ҆каѧ́ ннꙋю , горѣ̀ возносѧ́щихъ кромѣ̀ согрѣше́нїй , горѣ̀ возно сѧ́щихъ поклони́тисѧ прⷭ҇то́лꙋ ѻ҆гнеѡ҆бра́зномꙋ , и҆ просвѣ това́нномꙋ . хва́лѧщихъ тꙋ̀ всѣ́хъ спаса́емыхъ , сподо блѧ́юща ра́дости ст҃ы́хъ . прїимѝ хода́таѧ бл҃гость свою̀ . да́ждь ми бл҃года́ть твою̀ хода́таѧ и҆зрѧ́дна , бл҃госты́ню , неѕло́бїе , млрⷭ҇дїе , кра́йнее бл҃гоꙋтро́бїе . прїимѝ хода́таѧ втора́го , превы́шшꙋю ми́рꙋ красова́нїе , мт҃рь дв҃ꙋ ѻ҆трокови́ цꙋ , бжⷭ҇твенꙋю лѣ́ствицꙋ и҆ же́злъ , ѡ҆дш҃евле́нныи прⷭ҇то́лъ . прїимѝ хода́таѧ чи́нъ молнїелꙋ́чныи , прⷭ҇то́ли , херꙋви́ми , серафи́ми ѻ҆́гненныѧ , гдⷭ҇ствїѧ , си́лы , и҆ вла́сти , нача́ла , а҆рха́нг҃лы же , и҆ а҆́нг҃лы . прїимѝ хода́таѧ свѣ́тлагѡ и҆ свѣто но́снагѡ прⷣте́чю твоегѡ̀ , ѡ҆сщ҃е́ннагѡ пре́жде пеле́нъ , пропо вѣ́дника бг҃оглаго́лива , пре́жде влⷣки восїѧ́вшагѡ сꙋ́щымъ во тмѣ̀ . прїимѝ хода́таѧ ли́ки ст҃ы́хъ , ли́ки проро́къ , патрїа́рхъ , ѻ҆ц҃ъ , а҆пⷭ҇лъ же и҆ мч҃нкъ вѣнцено́сныхъ и҆ всѣ́хъ со́нмы ст҃ы́хъ и҆ свѣтоно́сныхъ . прїимѝ хода́таѧ ма́рїю є҆ги́птѧныню , чл҃ка ѿ землѝ , нб҃оше́ствена же ѻ҆ба́че . прїимѝ хода́таѧ ѻ҆нꙋ́фрїѧ вели́кагѡ , є҆́же тѣ́ло ѡ҆бна́жша , бжⷭ҇твеною же ѻ҆де́ждею , дѣ́лы бл҃ги́ми ѡ҆болче́на стра́ннѡ . бг҃ъ бо є҆сѝ млрⷭ҇дъ и҆ бл҃года́тель . бг҃ъ кро́токъ законопре стꙋ́пльшимъ . бг҃ъ подаѧ̀ и҆збавле́нїе согрѣше́нїемъ . бг҃ъ да́рꙋѧ всѣ́мъ спасе́нїе , мнѣ́ же покажѝ всю̀ бл҃гость свою̀ , мнѣ̀ да и҆злїе́ши стрꙋю̀ бл҃гоꙋтро́бїѧ твоегѡ̀ . и҆́бо зако́нъ престꙋпи́хъ всѣ́хъ мно́жае , ѿ ложе́снъ самѣ́хъ и҆ до ны́нѣшнѧгѡ мѝ вре́мене , спаси́ мѧ чрез̾ досто́инство и҆ чрез̾ наде́жꙋ , бл҃гостїю и҆ бл҃госты́нею твое́ю є҆ди́ною , ꙗ҆́кѡ да бл҃гословлю́ тѧ , и҆ любо́вїю велича́ю . ꙗ҆́ко да бл҃годарю̀ , и҆ пою́ тѧ бл҃гоче́стнѡ , в̾ вѣ́цѣ же бꙋ́дꙋщемъ спаса́емь , ꙗ҆́кѡ да бл҃гослове́на бл҃гословлю̀ влⷣкꙋ , є҆го́же бл҃гословѧ́тъ нбⷭ҇ныѧ си́лы , во́ вѣки всѧ̀ не и҆сче́тныѧ , а҆ми́нь .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй мѧ грѣ́шнагѡ =[покло́н̾].=

=Ѿ= скве́рныхъ ᲂу҆сте́нъ , ѿ ме́рзскагѡ срⷣца , ѿ нечи́стагѡ ꙗ҆зы́ка , ѿ дꙋшѝ ѡ҆скверне́ны , прїимѝ моле́нїе хрⷭ҇тѐ мо́й , и҆ непре́зри мѝ , ни словесѐ , ни ѻ҆́браза , ни де́рзости . да́ждь мѝ дерзнове́нїе гл҃а ти , ꙗ҆́же хощꙋ̀ хрⷭ҇тѐ мо́й , па́че же и҆ наꙋчи́ мѧ , что́ ми досто́итъ твори́ти и҆ глаго́лати . согрѣ ши́хъ па́че блꙋдни́цы , ꙗ҆́же ᲂу҆вѣ́дѣвши гдѣ̀ ѡ҆бита́еши , мѵ́рѡ кꙋпи́вши , прїи́де де́рзостнѣ пома́зати твоѝ но́зѣ , бг҃а моегѡ̀ влⷣки и҆ хрⷭ҇та̀ моегѡ̀ . ꙗ҆́коже ѻ҆́нꙋ не ѿгна́лъ є҆сѝ прише́дшꙋю ѿ́ срⷣца , ни менѐ ѿри́ни сло́ве . твои́ же ми пода́ждь но́зѣ , и҆ держа́ти и҆ цѣлова́ти , и҆ стрꙋѧ́ми сле́зны ми , ꙗ҆́кѡ многоцѣ́ннымъ мѵ́ромъ си́хъ смѣ́ющꙋ пома́за ти . ѡ҆мы́й мѧ слеза́ми мои́ми , и҆ ѡ҆чи́сти мѧ̀ и҆́ми сло́ве . ѡ҆ста́ви согрѣше́нїѧ моѧ̀ , и҆ ми́лость мѝ пода́ждь . вѣ́си ѕлы́хъ мно́жество , вѣ́си и҆ стрꙋ́пы моѧ̀ , и҆ ꙗ҆́звы зри́ши , но и҆ вѣ́рꙋ вѣ́си , и҆ произволе́нїе зри́ши , и҆ воздыха́нїе слы́шиши . не таи́тъ бо сѧ тебѐ бж҃е мо́й , и҆ тво́рче мо́й и҆ и҆зба́вителю мо́й , нижѐ ка́плѧ сле́знаѧ , нижѐ ка́пли ча́сть нѣ́каѧ , нижѐ движе́нїе срⷣчное . несодѣ́ланное моѐ ви́дѣша ѻ҆́чи твоѝ , в̾ кни́гахъ же твои́хъ напи́сана тебѣ̀ сꙋ́ть . ви́ждь смире́нїе моѐ . ви́ждь трꙋ́дъ мо́й є҆ли́къ , и҆ грѣхѝ всѧ̀ ѡ҆ста́ви ми бж҃е всѧ́ческихъ , ꙗ҆́кѡ да чи́стымъ срⷣцемъ , стра́шною мы́слїю , и҆ дш҃е́ю сокрꙋше́нною , пречⷭ҇тыхъ тѝ причащꙋ́сѧ и҆ нескве́рныхъ та́инъ , и҆́ми же ѡ҆живлѧ́етсѧ и҆ ѡ҆божа́етсѧ всѧ́къ ꙗ҆ды́и и҆ пїѧ̀ чи́стымъ срⷣцемъ . ты́ бо ре́клъ є҆сѝ влⷣко мо́й , всѧ́къ ꙗ҆ды́и мою̀ пло́ть , и҆ пїѧ́и мою̀ кро́вь , во мнѣ̀ ᲂу҆́бѡ се́й пребыва́етъ . в̾ не́мже и҆ а҆́зъ полꙋ ча́ю , и҆́стинно сло́во всѧ́ко влⷣки и҆ бг҃а моегѡ̀ . и҆ бжⷭ҇твеных̾ прїѡбщи́всѧ , и҆ бг҃отво́рныхъ бл҃года́тей . ᲂу҆́бѡ не є҆ди́нъ є҆́смь , но съ тобо́ю хрⷭ҇тѐ мо́й , свѣ́те трисо́лнечныи . ꙗ҆́кѡ ᲂу҆́бѡ да не є҆ди́нъ бꙋ́дꙋ кромѣ̀ тебѐ живода́вца дыха́нїѧ моегѡ̀ , живота̀ моегѡ̀ , возра́дованїѧ моегѡ̀ , мирска́гѡ спасе́нїѧ . сегѡ̀ ра́ди к̾ тебѣ̀ пристꙋпи́хъ , ꙗ҆́коже зри́ши , со слеза́ми и҆ се́рдцемъ сокрꙋше́ннымъ , и҆збавле́нїе мои́мъ согрѣше́нїемъ просѧ̀ прїѧ́ти ми . и҆ твои́хъ живода́тныхъ и҆ непоро́чныхъ та́инствъ причасти́тисѧ неѡ҆сꙋжде́ннѡ . ꙗ҆́кѡ да пребыва́еши , ꙗ҆́коже ре́клъ є҆сѝ , со мно́ю ѻ҆каѧ́ннымъ . ꙗ҆́кѡ да не кромѣ̀ ѡ҆брѣ́тъ мѧ твоеѧ̀ бл҃года́ти преле́ст никъ , восхи́титъ мѧ̀ льсти́внѣ , и҆ прельсти́въ ѿведе́тъ бг҃отво́рныхъ тѝ слове́съ . сегѡ̀ ра́ди к̾ тебѣ̀ припа́даю , и҆ те́плѣ вопїю́ ти , ꙗ҆́коже блꙋ́днагѡ прїѧ́тъ , и҆ блꙋдни́цꙋ прише́дшꙋю , та́кѡ прїими́ мѧ блꙋ́днаго и҆ скве́рнаго ще́дре , дш҃е́ю сокрꙋше́нною ны́нѣ къ тебѣ̀ приходѧ́ща . вѣ́мъ сп҃се , ꙗ҆́кѡ никто́же согрѣшѝ тебѣ̀ , ꙗ҆́коже а҆́зъ . нижѐ содѣ́ѧ дѣѧ́нїѧ , ꙗ҆́коже а҆́зъ содѣ́ѧхъ . но сѐ па́ки вѣ́мъ , ꙗ҆́кѡ не вели́чество согрѣше́нїй , нижѐ прегрѣше́нїемъ мно́жества превосхо́дѧтъ бг҃а моегѡ̀ мно́гое чл҃колю́бїе , но ми́лова нїемъ млⷭ҇ти те́плѣ ка́ющихсѧ , чи́стиши и҆ свѣ́тлиши , и҆ свѣ́тꙋ твори́ши прича́стники . и҆ стра́нное а҆́нг҃льскимъ , и҆ чл҃ческимъ мы́слемъ . бесѣ́дꙋеши са́мъ мно́гажды , ꙗ҆́коже дрꙋго́мъ свои́мъ бли́жнимъ . сїѧ̀ де́рзостна мѧ̀ творѧ́тъ , сїѧ̀ вперѧ́ютъ мѧ̀ хрⷭ҇тѐ мо́й . и҆ надѣ́юсѧ твои́мъ бога́тымъ є҆́же к̾ на́мъ бл҃года́темъ . ра́дꙋюсѧ вкꙋ́пѣ и҆ трепе́щꙋ , ѻ҆́гневи причаща́юсѧ , трава̀ сы́и . стра́нно чю́до , ны́нѣ ѡ҆роша́емь неѡ҆па́льнѡ . ꙗ҆́коже ᲂу҆́бѡ кꙋпина̀ дре́вле неѡ҆па́льнѣ горѧ́ щи . ны́нѣ бл҃года́рнымъ смы́сломъ , бл҃года́рнымъ же се́рдцемъ , бл҃года́рными ᲂу҆десы̀ дꙋшѝ и҆ тѣ́ла моегѡ̀ , покланѧ́юсѧ и҆ велича́ю , и҆ славосло́влю тѧ̀ хрⷭ҇тѐ мо́й , ꙗ҆́кѡ бл҃гослове́на сꙋ́ща , ны́нѣ же и҆ в̾ вѣ́ки вѣко́мъ , а҆ми́нь .

~Прест҃а́ѧ гжⷭ҇е бцⷣе , спасѝ на́съ =[покло́н̾].=

~Мно́гихъ и҆ вели́кихъ наслади́хсѧ даро́въ , ѿ созда́вшагѡ мѧ бг҃а . непа́мѧтливъ же ѡ҆ всѣ́хъ си́хъ ꙗ҆ви́хсѧ страстны́и и҆ неблагода́рныи а҆́зъ , приложи́хсѧ скотѣ́хъ неразꙋ́мныхъ , и҆ ᲂу҆подо́бихсѧ и҆́мъ . ни́щь є҆́смь добродѣ́телей , бога́тъ страстьмѝ . стꙋда̀ и҆спо́лненъ , дерзнове́нїѧ бжⷭ҇твенагѡ ѿчюжде́нъ , ѡ҆сꙋжде́нъ ѿ́бг҃а , ѡ҆пла́канъ ѿ а҆́нг҃лъ , порꙋ́ганъ и҆ посмѣ́ѧнъ ѿ бѣсо́въ , ѡ҆блича́емь ѿ со́вѣсти , и҆ пре́жде сме́рти ме́ртвъ бы́хъ , и҆ пре́жде сꙋда̀ тогѡ̀ ѡ҆сꙋжде́нъ , и҆ пре́жде без̾коне́чныхъ мꙋ́къ мꙋ́чимь , ѿ ѿча́ѧнїѧ стꙋ жа́емь . сѐ ны́нѣ в̾ твоѐ є҆ди́но прибѣга́ю те́плое застꙋпле́ нїе влⷣчце , и҆́же тма́ми тала́нтъ до́лженъ , не спасо́хъ , но со блꙋдни́цами ѻ҆́ч҃ее и҆мѣ́нїе расточи́хъ . поми́лꙋй мѧ ѽ влⷣчце , блꙋди́вшагѡ па́че блꙋдни́цы , без̾зако́нновавшагѡ па́че манасі́и , и҆́же па́че бога́тагѡ немилосе́рда бы́вша , скаре́дствꙋ раба̀ . и҆́же лꙋка́вымъ помысло́мъ прїѧ́телище . и҆́же смра́дныхъ и҆ ме́рзскихъ по́мыслъ сокро́вище храни́те льнѡ . и҆́же всѧ́кагѡ бл҃годѣѧ́нїѧ ѿчюжде́ннагѡ . поми́лꙋй ми смире́нїе , ᲂу҆ще́дри ми не́мощь , вели́ко и҆́маши дерзно ве́нїе , ко и҆з̾ тебѐ ро́ждьшемꙋсѧ бг҃ꙋ , ꙗ҆́кѡ никто́же и҆́нъ , всѧ́ бо мо́жеши ꙗ҆́кѡ мт҃и бг҃ꙋ , во всѣ́мъ крѣпка̀ є҆сѝ , ꙗ҆́кѡ всѣ́мъ держи́тельница тва́ремъ . ни є҆ди́но же тебѣ̀ не невозмо́жнѡ , а҆́ще восхо́щеши , то́чїю да непре́зриши сле́зъ мои́хъ . неме́рзскѡ тѝ бꙋ́ди воздыха́нїе моѐ . не ѿри́ни ми серде́чныѧ болѣ́зни , но мт҃рьними тѝ мольба́ми , и҆́же бл҃га́гѡ бг҃а и҆ сн҃а твоегѡ̀ нꙋ́дѧщи бл҃гоꙋтро́бїе , досто́йна мѧ сотворѝ ѻ҆каѧ́ннагѡ и҆ недосто́йнагѡ раба̀ твоегѡ̀ , первонача́льнꙋю воспрїѧ́ти добро́тꙋ , страстнꙋ́ю же ѿложи́ ти некрасотꙋ̀ . свободи́тисѧ грѣха̀ , порабо́титисѧ пра́вдѣ , совлещи́сѧ похотѣ́нїи плотьски́хъ сласте́й , ѡ҆дѣ́ѧтисѧ во ст҃ы́ню дш҃е́вныхъ чисто́тъ , ᲂу҆мертви́тисѧ ми́рꙋ , жи́ти же добродѣ́тели . в̾ пꙋ́ть ше́ствꙋющꙋ мѝ сше́ствꙋй . в̾ мо́ри пла́вающꙋ мѝ спла́вай , прⷭ҇нѡ побѣжда́ющи лю́тыхъ свы́ше борю́щихъ мѧ бѣсо́въ . бдѧ́ща мѧ ᲂу҆крѣплѧ́ющи , спѧ́ща мѧ ѡ҆блегча́ющи . малодꙋ́шствꙋюща подъє́млющи , недꙋ́гꙋюща и҆сцѣлѧ́ющи . ѡ҆би́дима и҆збавлѧ́ющи , ѡ҆клевета́ема непови нꙋ́ющи . въ сме́рти бѣ́дствꙋема , ско́рѡ предварѧ́ющи . и҆ стра́шна мѧ ви́димымъ враго́мъ и҆ неви́димымъ показа́ ющи вы́нꙋ . да разꙋмѣ́ютъ всѝ непра́веднѡ гонѧ́щїи мѧ чі́й ра́бъ є҆́смь ; є҆́й пребл҃га́ѧ влⷣчце , ᲂу҆слы́ши моѧ̀ хꙋды́ѧ мл҃твы , и҆ да непосрами́ши мѧ ѿча́ѧнїѧ моегѡ̀ , ᲂу҆пова́нїе всѣ́мъ конце́мъ землѝ , возврѣ́нїе пло́ти моеѧ̀ ᲂу҆гасѝ , и҆ и҆́же в̾ дꙋшѝ мое́й дивїѧ́ющꙋю бꙋ́рю . без̾вре́менныѧ ꙗ҆́рости ᲂу҆кротѝ . бꙋ́есть и҆ непоко́рство , сꙋ́етныѧ моеѧ̀ ю҆́ности ѿ ᲂу҆ма̀ моегѡ̀ потребѝ . нощна́ѧ мечта́нїѧ лꙋка́выхъ дꙋхо́въ , и҆ дневны́хъ нечи́стыхъ помышле́нїи прило́гъ , ѿ́ срⷣца мое гѡ̀ ѿженѝ . накажи́ ми ꙗ҆зы́къ гл҃ати поле́знаѧ . наꙋчи́ ми ѻ҆́чи блюстѝ праводѣ́телемъ пра́вымъ . но́зѣ моѝ тещѝ непоткнове́ннѡ сотворѝ , бл҃же́ннымъ пꙋте́мъ за́повѣдей бж҃їихъ . рꙋ́цѣ моѝ ѡ҆ст҃и́вши подо́бны сотворѝ , да досто́йнѡ воздѣ́ютсѧ к̾ вы́шнемꙋ . ѡ҆чи́сти ми ᲂу҆ста̀ , да со дерзнове́нїемъ призовꙋ̀ ѻ҆ц҃а стра́шнагѡ бг҃а и҆ всест҃а́гѡ . ѿве́рзи ми слꙋ́ха , да ᲂу҆слы́шꙋ чю́вственнѡ же и҆ разꙋ́мнѡ , сладча́йша со́та и҆ ме́да , и҆́же ст҃ы́хъ писа́нїи словеса̀ , сотвори́ти и҆́хъ тобо́ю ᲂу҆крѣплѧ́емь . да́ждь ми вре́мѧ покаѧ́нїѧ , и҆ помысло́мъ ѡ҆браще́нїе . напра́сныѧ свободѝ сме́рти . ѡ҆сꙋжде́нна мѧ со́вѣстїю ѡ҆бновѝ . к̾ концꙋ̀ пред̾ ста́ни ми . въ раздѣле́нїе дꙋшѝ ѿ страстна́гѡ ми тѣ́ла , нестерпи́мꙋю ѻ҆́нꙋ легча́щи нꙋ́ждꙋ , неи҆зрече́нныѧ ѻ҆́ны ѿє́млющи болѣ́зни , не ᲂу҆тѣша́емыѧ ᲂу҆тѣша́ющи тѣсно ты̀ , те́мныхъ бѣсо́въ свобожда́ющи , го́рькихъ словопо ложи́тель , мыта́рствъ воздꙋ́шныхъ , и҆ нача́лъ те́мныхъ и҆зима́ющи . рꙋкописа́нїѧ мои́хъ мно́гихъ грѣхо́въ разди ра́ющи , бг҃ꙋ мѧ вселѧ́ющи . и҆ и҆́же ѡ҆деснꙋ́ю є҆гѡ̀ бл҃же́ннагѡ стоѧ́нїѧ в̾ стра́шныи сꙋ́дъ сподоблѧ́ющи , вѣ́чныхъ и҆ непо стоѧ́нныхъ и҆збавлѧ́ющи мꙋ́къ , и҆ присносꙋ́щныхъ и҆ не тлѣ́нныхъ бл҃гъ творѧ́щи мѧ наслѣ́дника . сїѐ приношꙋ́ ти дерзнове́нїе , влⷣчце бцⷣе , свѣ́те ѡ҆мраче́нною ми ѻ҆́чїю , ᲂу҆тѣше́нїе мое́й дꙋшѝ , и҆́же с̾ бг҃омъ ᲂу҆пова́нїе моѐ и҆ пред̾ста́тельнице , є҆го́же ꙗ҆́кѡ всегда̀ с̾ тобо́ю бл҃гопребыва́ тельна молѝ , и҆ ѡ҆чи́сти мѧ ѿ всѧ́кїѧ скве́рны , тѣле́сныѧ и҆ дш҃е́вныѧ . и҆ ᲂу҆досто́йни мѧ̀ въ настоѧ́щемъ вѣ́цѣ неѡ҆сꙋ жде́ннѡ причасти́тисѧ , всест҃а́гѡ и҆ пречⷭ҇тагѡ тѣ́ла и҆ кро́ве , сн҃а твоегѡ̀ и҆ бг҃а моегѡ̀ , в̾ бꙋ́дꙋщїи же сла́дкїѧ нбⷭ҇ныѧ ве́чери , и҆ пи́щи ра́йстѣй наслади́тисѧ , и҆дѣ́же є҆́сть всѣ́мъ веселѧ́щимсѧ жили́ще , си́хъ ᲂу҆лꙋчи́ти бл҃гъ да сподо́битъ мѧ , сла́вѧща великолѣ́пое и҆́мѧ сн҃а и҆ бг҃а твоегѡ̀ , со без̾нача́льнымъ є҆гѡ̀ ѻ҆ц҃е́мъ , и҆ всест҃ы́мъ и҆ бл҃ги́мъ и҆ животворѧ́щимъ є҆гѡ̀ дх҃омъ , ны́нѣ и҆ при́снѡ и҆ во́ вѣки вѣко́мъ , а҆ми́нь .

=перекрести́сь : В=ѣ́рꙋю во є҆ди́нагѡ бг҃а ѻ҆ц҃а вседержи́телѧ , творца̀ нб҃ꙋ и҆ землѝ ви́димымъ же всѣ́мъ и҆ неви́димымъ . И҆ во є҆ди́нагѡ гдⷭ҇а і҆с҃а хрⷭ҇та̀ сн҃а бж҃їѧ , є҆диноро́днагѡ , и҆́же ѿ ѻ҆ц҃а рожде́ннаго пре́жде всѣ́хъ вѣ́къ . Свѣ́та ѿ́свѣта , бг҃а и҆́стинна ѿ́ бг҃а и҆́стинна , рожде́на а҆ несотворе́на , є҆дино сꙋ́щна ѻ҆ц҃ꙋ̀ , и҆́мъ же всѧ̀ бы́ша . На́съ ра́ди чл҃къ , и҆ на́шегѡ ра́ди спасе́нїѧ , с̾ше́дшагѡ с̾ нб҃съ , и҆ воплоти́вшагосѧ ѿ́ дх҃а ст҃а , и҆ мр҃і́и дв҃ы вочл҃чьшасѧ . Распѧ́тагѡ за ны̀ при пон ті́йстѣмъ пила́тѣ , страда́вша и҆ погребе́на , и҆ воскрⷭ҇шагѡ в̾ тре́тїй де́нь по писа́нїихъ . И҆ воз̾ше́дшагѡ на нб҃са̀ , и҆ сѣ дѧ́ща ѻ҆деснꙋ́ю ѻ҆ц҃а . И҆ па́ки грѧдꙋ́щагѡ со сла́вою , сꙋди́ти живы́мъ и҆ ме́ртвымъ , є҆го́же црⷭ҇твїю нѣ́сть конца̀ .

=И҆= въ дх҃а ст҃а́гѡ гдⷭ҇а и҆́стиннагѡ и҆ животворѧ́щагѡ , и҆́же ѿ ѻ҆ц҃а и҆сходѧ́щагѡ , и҆́же со ѻ҆ц҃е́мъ и҆ сн҃омъ с̾поклонѧ́ема и҆ с̾сла́вима , гл҃авшагѡ проро́ки . И҆ во є҆ди́нꙋ ст҃ꙋ́ю собо́рнꙋю , и҆ а҆пⷭ҇льскꙋю цр҃ковь . И҆сповѣ́дꙋю є҆ди́нѡ кр҃ще́нїе , во ѡ҆ставле́ нїе грѣхо́въ . Ча́ю воскрⷭ҇нїѧ ме́ртвымъ . И҆ жи́зни бꙋ́дꙋщагѡ вѣ́ка , а҆ми́нь .

=конда́к̾ : В=е́чери твое́й та́йнѣй , дне́сь сн҃е бж҃їи прича́стника мѧ прїимѝ , не повѣ́мъ бо враго́мъ твои́мъ та́йны твоеѧ̀ , ни лобза́нїѧ ти да́мъ ꙗ҆́кѡ і҆ю́да , но ꙗ҆́кѡ разбо́йникъ , и҆сповѣ́даѧсѧ вопїю́ ти , помѧни́ мѧ гдⷭ҇и во црⷭ҇твїи твое́м̾ .

~Сѐ пристꙋпа́ю к̾ бжⷭ҇твеномꙋ причаще́нїю , влⷣко , да не ѡ҆пали́ши мѧ прїѡбще́нїемъ , но ѡ҆чи́сти мѧ ѿ всѧ́кїѧ скве́рны , ѻ҆́гнь бо ре́клъ є҆сѝ , недосто́йныхъ ѡ҆палѧ́ѧ . сѐ пред̾лежи́тъ хрⷭ҇то́съ на пи́щꙋ всѣ́мъ , мнѣ́ же прилѣплѧ́ти сѧ бз҃ѣ бл҃гѡ є҆́сть , и҆ полага́ти на́ гдⷭ҇а ᲂу҆пова́нїе спасе́нїѧ моегѡ̀ , а҆ми́нь .

~Бг҃отворѧ́щꙋю кро́вь , ᲂу҆жасни́сѧ человѣ́че зрѧ̀ , ᲂу҆́гль бо є҆́сть , недосто́йныхъ ѡ҆палѧ́ѧ . бж҃їѧ же пло́ть ѡ҆божа́етъ мѧ̀ и҆ пита́етъ . ѡ҆божа́етъ дх҃ъ , ᲂу҆́мъ же пита́етъ стра́ннѣ и҆ чю́днѣ . ѽ человѣ́че ᲂу҆жасни́сѧ , є҆да̀ ꙗ҆́си недосто́йнѣ . ѻ҆́гнь бо є҆́сть , грѣхѝ попалѧ́ѧ . но ѡ҆чи́сти мѧ̀ гдⷭ҇и ѿ всѧ́кїѧ скве́рны =[три́жды].=

П=осе́мъ крⷭ҇тоѡбра́знѡ рꙋ́цѣ на пе́рсѣхъ положи́въ , тѣ́лꙋ и҆ кро́ви со́ страхомъ причасти́сѧ .=

