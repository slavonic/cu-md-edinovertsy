=ЧА́СЪ ШЕСТЫ́Й=

~Прїиди́те поклони́мсѧ цр҃е́ви на́шемꙋ бг҃ꙋ =[покло́н̾].=

~Прїиди́те поклони́мсѧ хрⷭ҇тꙋ̀ цр҃е́ви и҆ бг҃ꙋ на́шемꙋ =[покло́н̾].=

~Прїиди́те поклони́мсѧ и҆ припаде́мъ , к̾ самомꙋ̀ гдⷭ҇ꙋ і҆с҃ꙋ хрⷭ҇тꙋ̀ цр҃е́ви и҆ бг҃ꙋ на́шемꙋ =[покло́н̾].=

=ѱл҃о́мъ , н҃г . Б=ж҃е , во́ и҆мѧ твоѐ спаси́ мѧ , и҆ въ си́лѣ твое́й сꙋди́ ми . бж҃е ᲂу҆слы́ши моли́твꙋ мою̀ , внꙋшѝ глаго́лы ᲂу҆́стъ мои́хъ . ꙗ҆́кѡ чꙋ́ждїи воста́ша на мѧ̀ , и҆ крѣ́пцыи взыска́ ша дꙋ́шꙋ мою̀ , и҆ не предложи́ша бг҃а пред̾ собо́ю . се́ бо бг҃ъ помога́етъ ми , и҆ гдⷭ҇ь застꙋ́пникъ дꙋшѝ мое́й . ѿврати́тъ ѕла́ѧ враго́мъ мои́мъ , и҆́стиною твое́ю потребѝ и҆́хъ . во́лею пожрꙋ̀ тебѣ̀ . и҆сповѣ́мсѧ и҆́мени твоемꙋ̀ гдⷭ҇и , ꙗ҆́кѡ бл҃го , ꙗ҆́кѡ ѿ всѧ́кїѧ печа́ли и҆зба́ви мѧ , и҆ на врагѝ моѧ̀ воззрѣ̀ ѻ҆́ко моѐ .

=ѱл҃о́мъ , н҃д . В=нꙋшѝ бж҃е моли́твꙋ мою̀ , и҆ не пре́зри моле́ нїѧ моегѡ̀ . вонми́ ми , и҆ ᲂу҆слы́ши мѧ . возскорбѣ́хъ печа́ лїю мое́ю , и҆ смꙋти́хсѧ ѿ́гласа вра́жїѧ , и҆ ѿ стꙋже́нїѧ грѣ́шнича . ꙗ҆́кѡ ᲂу҆клони́ша на мѧ̀ без̾зако́нїе , и҆ во́ гнѣвѣ враждова́хꙋ ми . срⷣце моѐ смꙋти́сѧ во мнѣ̀ , и҆ стра́хъ сме́ рти нападѐ на мѧ̀ . боѧ́знь и҆ тре́петъ прїи́де на мѧ̀ , и҆ покры́ мѧ тма̀ . и҆ рѣ́хъ , кто̀ да́стъ ми крилѣ̀ ꙗ҆́кѡ го́лꙋби ; и҆ полещꙋ̀ и҆ почі́ю . сѐ ᲂу҆дали́хсѧ бѣ́гаѧ , и҆ водвори́хсѧ въ пꙋсты́ни . ча́ѧхъ бг҃а спаса́ющагѡ мѧ ѿ малодꙋ́шїѧ и҆ бꙋ́ри . потопѝ гдⷭ҇и и҆ раздѣлѝ ꙗ҆зы́ки и҆́хъ , ꙗ҆́кѡ ви́дѣхъ без̾за ко́нїе и҆ прерѣка́нїе во́ градѣ . де́нь и҆ но́щь ѡ҆бы́детъ и҆̀ по стѣна́мъ є҆гѡ̀ , без̾зако́нїе и҆ трꙋ́дъ посредѣ̀ є҆гѡ̀ , и҆ непра́ вда , и҆ не ѡ҆скꙋдѣ̀ ѿ пꙋтѝ є҆гѡ̀ ли́хва и҆ ле́сть . ꙗ҆́кѡ а҆́ще бы вра́гъ поноси́лъ ми , претерпѣ́лъ бы́хъ ᲂу҆́бѡ . и҆ а҆́ще бы ненави́дѧи мѧ на мѧ̀ велерѣ́чевалъ , ᲂу҆кры́лбыхсѧ ѿ негѡ̀ . ты́ же чл҃че равнодꙋ́шне , влⷣко мо́й и҆ зна́емыи мо́й , и҆́же кꙋ́пнѡ наслади́лъ мѧ є҆сѝ бра́шна , во́ храмѣ бж҃їи ходи́хо вѣ є҆диномышле́нїемъ . да прїи́детъ же сме́рть на нѧ̀ , и҆ сни́дꙋтъ во а҆́дъ жи́ви . ꙗ҆́кѡ лꙋка́вство в̾ жили́щихъ и҆́хъ , посредѣ̀ и҆́хъ . а҆́зъ к̾ бг҃ꙋ возва́хъ , и҆ гдⷭ҇ь ᲂу҆слы́ша мѧ . ве́черъ и҆ заꙋ́тра и҆ полꙋ́дне повѣ́мъ и҆ возвѣщꙋ̀ , и҆ ᲂу҆слы́шитъ гла́съ мо́й . и҆зба́витъ ми́ромъ дш҃ꙋ мою̀ ѿ приближа́ющих сѧ мнѣ̀ , ꙗ҆́кѡ во мно́зѣ бѧ́хꙋ со мно́ю . ᲂу҆слы́шитъ бг҃ъ , и҆ смири́тъ и҆́хъ , сы́и пре́жде вѣ́къ . нѣ́сть бо и҆́мъ и҆змѣне́нїѧ , ꙗ҆́кѡ не ᲂу҆боѧ́шасѧ бг҃а . про́стретъ рꙋ́кꙋ свою̀ на воздаѧ́нїе , ѡ҆скверни́ша завѣ́тъ є҆гѡ̀ . раздѣли́шасѧ ѿ́ гнѣва лица̀ є҆гѡ̀ , и҆ прибли́жишасѧ срⷣца̀ и҆́хъ . ᲂу҆мѧ́кнꙋша словеса̀ и҆́хъ па́че є҆ле́ѧ , и҆ та̀ сꙋ́ть стрѣ́лы . возве́рзи на́ гдⷭ҇а печа́ль твою̀ , и҆ то́й тѧ̀ препита́етъ , не да́стъ в̾ вѣ́къ молвы̀ пра́ведникꙋ . ты́ же бж҃е низведе́ши и҆́хъ въ стꙋдене́цъ и҆стлѣ́нїѧ . мꙋ́жїе кро́ве и҆ льстѝ не преполовѧ́тъ дні́й свои́хъ , а҆́зъ же гдⷭ҇и ᲂу҆пова́ю на тѧ̀ .

=ѱл҃о́мъ , ч҃ . Ж=ивы́и въ по́мощи вы́шнѧгѡ , въ кро́вѣ бг҃а нбⷭ҇нагѡ водвори́тсѧ . рече́тъ гдⷭ҇ви , застꙋ́пникъ мо́й є҆сѝ , и҆ прибѣ́жище моѐ , бг҃ъ мо́й , и҆ ᲂу҆пова́ю на́нь . ꙗ҆́кѡ то́й и҆зба́ витъ тѧ ѿ сѣ́ти ло́вчи , и҆ ѿ словесѐ мѧте́жна . пле́щьма свои́ма ѡ҆сѣ́нитъ тѧ̀ , и҆ под̾ крилѣ̀ є҆гѡ̀ надѣ́ешисѧ , ѻ҆рꙋ́ жїе ѡ҆бы́детъ тѧ̀ и҆́стина є҆гѡ̀ . не ᲂу҆бои́шисѧ ѿ́ страха нощна́гѡ , ѿ стрѣлы̀ летѧ́щїѧ во́ дне . ѿ ве́щи во тмѣ̀ пре ходѧ́щїѧ , ѿ срѧ́ща и҆ бѣ́са полꙋ́деннагѡ . паде́тъ ѿ страны̀ твоеѧ̀ ты́сѧща , и҆ тма̀ ѡ҆деснꙋ́ю тебѐ , к̾ тебѣ́ же не прибли́ житсѧ . ѻ҆ба́че ѻ҆чи́ма свои́ма смо́триши , и҆ воздаѧ́нїе грѣ́ шникѡмъ ᲂу҆́зриши . ꙗ҆́кѡ ты̀ гдⷭ҇и ᲂу҆пова́нїе моѐ . вы́шнѧго положи́лъ є҆сѝ прибѣ́жище твоѐ . не прїи́детъ къ тебѣ̀ ѕло̀ , и҆ ра́на не прибли́житсѧ тѣлесѝ твоемꙋ̀ . ꙗ҆́кѡ а҆́нг҃лѡмъ свои́мъ заповѣ́сть ѡ҆ тебѣ̀ , сохрани́ти тѧ во всѣ́хъ пꙋте́х̾ твои́хъ . на рꙋка́хъ во́змꙋтъ тѧ̀ , да не когда̀ пре́ткнеши ѡ҆ ка́мень ногѝ твоеѧ̀ . на а҆́спида и҆ васили́ска настꙋ́пиши , и҆ попере́ши льва̀ и҆ ѕмі́ѧ . ꙗ҆́кѡ на мѧ̀ ᲂу҆пова̀ , и҆ и҆зба́влю и҆̀ , покры́ю и҆̀ , ꙗ҆́кѡ позна̀ и҆́мѧ моѐ . воззове́тъ ко мнѣ̀ , и҆ ᲂу҆слы́шꙋ и҆̀ . с̾ ни́мъ є҆́смь въ ско́рби . и҆змꙋ̀ и҆̀ , и҆ просла́влю є҆гѡ̀ . долготꙋ̀ дні́й и҆спо́лню и҆̀ , и҆ ꙗ҆влю̀ є҆мꙋ̀ спасе́нїе моѐ .

=сла́ва , и҆ ны́нѣ . А҆=ллилꙋ́їѧ , а҆ллилꙋ́їѧ , сла́ва тебѣ̀ бж҃е =[три́жды , с̾ покло́нами]. Г=дⷭ҇и поми́лꙋй =[три́жды].=

=сла́ва , тропа́рь . Е҆=гда̀ сла́внїи ᲂу҆ченицы̀ на ᲂу҆мове́нїи ве́чери просвѣща́хꙋсѧ , тогда̀ і҆ю́да ѕлочести́выи сребролю́бїемъ недꙋ́говавъ ѡ҆мрача́шесѧ , и҆ без̾зако́ннымъ сꙋдїѧ́мъ , тебѐ пра́веднагѡ сꙋдїю̀ предае́тъ . ви́ждь и҆мѣ́нїемъ люби́телѧ , и҆́же си́хъ ра́ди несы́тьство стѧжа́вша , и҆ ᲂу҆давле́нїю вда́в шасѧ . бѣжѝ несы́тыѧ дꙋшѝ , и҆́же ᲂу҆чи́телю такова́ѧ содѣ́ѧвшїѧ . и҆́же ѡ҆ всѣ́хъ бл҃гі́и гдⷭ҇и сла́ва тебѣ̀ .

=и҆ ны́нѣ . Ꙗ҆́=кѡ не и҆́мамы дерзнове́нїѧ , за премно́гїѧ грѣхѝ на́ша , но ты̀ и҆́же ѿ тебѐ ро́ждьшагосѧ , молѝ бцⷣе дв҃о , мно́го бо мо́жетъ моли́тва ма́тернѧ на ᲂу҆моле́нїе влⷣки . не пре́зри грѣ́шныхъ мольбы̀ всечⷭ҇таѧ , ꙗ҆́кѡ млⷭ҇тивъ є҆́сть , и҆ спастѝ могі́и , и҆́же страда́ти на́съ ра́ди и҆зво́ливыи .

~Ско́рѡ да пред̾варѧ́тъ ны щедро́ты твоѧ̀ гдⷭ҇и , ꙗ҆́кѡ ѡ҆бни ща́хомъ ѕѣлѡ̀ . помозѝ на́мъ бж҃е спаси́телю на́шъ , сла́вы ра́ди и҆́мени твоегѡ̀ гдⷭ҇и , и҆зба́ви на́съ , и҆ ѡ҆чи́сти грѣхѝ на́ша , и҆́мене твоегѡ̀ ра́ди .

=трⷭ҇то́е , и҆ по ѻ҆́ч҃е на́шъ .=

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй на́съ , а҆ми́нь =[покло́н̾].=

=конда́к̾ : В=е́чери твое́й та́йнѣй , дне́сь сн҃е бж҃їи прича́стника мѧ прїимѝ , не повѣ́мъ бо враго́мъ твои́мъ та́йны твоеѧ̀ , ни лобза́нїѧ ти да́мъ ꙗ҆́кѡ і҆ю́да , но ꙗ҆́кѡ разбо́йникъ , и҆сповѣ́даѧсѧ вопїю́ ти , помѧни́ мѧ гдⷭ҇и во црⷭ҇твїи твое́мъ .

~Гдⷭ҇и поми́лꙋй , =м҃ .=

~И҆́же на всѧ́ко вре́мѧ , и҆ на всѧ́къ ча́съ , на́ нб҃си и҆ наземлѝ , поклонѧ́емыи и҆ сла́вимыи бж҃е бл҃гі́и , долготерпѣли́ве и҆ многомлⷭ҇тиве , и҆́же пра́ведники любѧ̀ , и҆ грѣ́шныхъ ми́лꙋѧ , и҆́же всѣ́хъ зовы́и ко спасе́нїю , ѡ҆бѣща́нїѧ ра́ди бꙋ́дꙋщихъ бл҃гъ . са́мъ гдⷭ҇и прїимѝ мл҃твы на́ша в̾ ча́съ сі́й , и҆ в̾ бл҃гости и҆спра́ви живо́тъ на́шъ , к̾ за́повѣдемъ твои́мъ . дш҃а на́ша ѡ҆ст҃ѝ , и҆ тѣлеса̀ ѡ҆чи́сти , помышле́нїѧ и҆спра́ви , и҆ мы́сли ѡ҆чи́сти . ра́зꙋмъ ᲂу҆цѣломꙋ́дри и҆ и҆стрезвѝ , и҆ и҆зба́ви на́съ ѿ всѧ́кїѧ ско́рби , ѕѡ́лъ и҆ болѣ́зней и҆ дш҃е́вныхъ страсте́й . и҆ ѡ҆градѝ на́съ ст҃ы́ми а҆́нг҃лы твои́ми , ꙗ҆́кѡ да ѡ҆полче́нїемъ и҆́хъ соблюда́еми и҆ наставлѧ́еми , дости́гнемъ во є҆ди́нство вѣ́ры , и҆ в̾ ра́зꙋмъ неприкоснове́нныѧ ти сла́вы . ꙗ҆́кѡ бл҃го слове́нъ є҆сѝ во́ вѣки , а҆ми́нь .

~Гдⷭ҇и поми́лꙋй =[три́жды]. сла́ва , и҆ ны́нѣ .=

~Честнѣ́йшꙋю херꙋви́мъ , и҆ сла́внѣйшꙋю вои́стинꙋ сера фи́мъ , без̾ и҆стлѣ́нїѧ бг҃а сло́ва ро́ждьшꙋю , сꙋ́щꙋю бцⷣꙋ тѧ̀ велича́емъ =[покло́н̾].=

~И҆́менемъ гдⷭ҇нимъ бл҃гословѝ ѻ҆́ч҃е .

~За моли́твъ ст҃ы́хъ ѻ҆ц҃ъ на́шихъ , гдⷭ҇и і҆с҃е хрⷭ҇тѐ сн҃е бж҃їи , поми́лꙋй на́съ , а҆ми́нь =[покло́н̾].=

~Бж҃е и҆ гдⷭ҇и си́ламъ , и҆ всеѧ̀ тва́ри содѣ́телю . и҆́же за млрⷭ҇дїе неи҆зрече́нныѧ млⷭ҇ти твоеѧ̀ , є҆диноро́днагѡ сн҃а твоегѡ̀ гдⷭ҇а на́шегѡ і҆с҃а хрⷭ҇та̀ , низпосла́въ на спасе́нїе ро́дꙋ на́шемꙋ , и҆ чⷭ҇тны́мъ є҆гѡ̀ крⷭ҇то́мъ , рꙋкописа́нїе грѣ́хъ на́шихъ растер за́въ , и҆ ѡ҆бличи́въ тѣ́мъ нача́ла и҆ вла́сти тмы̀ . са́мъ влⷣко чл҃колю́бче , прїимѝ ѿ на́съ грѣ́шныхъ , бл҃года́рныѧ сїѧ̀ мл҃твы , и҆ и҆зба́ви на́съ ѿ всѧ́кагѡ всегꙋби́тельнагѡ и҆ мра́чнагѡ грѣхопаде́нїѧ , и҆ всѣ́хъ и҆́же ѡ҆ѕло́бити на́съ и҆́щꙋ щихъ ви́димыхъ и҆ неви́димыхъ вра́гъ . пригвоздѝ стра́сѣ твое́мъ пло́ти на́ша , и҆ не ᲂу҆клонѝ срⷣцъ на́шихъ в̾ словеса̀ и҆ помышле́нїѧ лꙋка́вствїѧ . но любо́вїю твое́ю ᲂу҆ѧзвѝ дш҃а на́ша , да к̾ тебѣ̀ всегда̀ взира́юще , и҆ є҆́же ѿ тебѐ свѣ́томъ наставлѧ́еми , тебѐ неприкоснове́ннаго и҆ прⷭ҇носꙋ́щнаго зрѧ́ ще свѣ́та , непреста́нное тебѣ̀ и҆сповѣ́данїе и҆ бл҃годаре́нїе воз̾сыла́емъ без̾нача́льномꙋ ѻ҆ц҃ꙋ̀ , со є҆диноро́днымъ ти сн҃омъ , и҆ всест҃ы́мъ и҆ бл҃ги́мъ , и҆ животворѧ́щимъ ти дх҃омъ , и҆ ны́нѣ и҆ прⷭ҇нѡ , и҆ во́ вѣки вѣко́мъ , а҆ми́нь .

