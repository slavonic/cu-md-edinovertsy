В=ъ четверто́къ , ве́черъ . на гдⷭ҇и вᲂзва́хъ , стⷯры , крⷭ҇тны . гла́с̾ ,
г҃ . =з=апѣ́в̾ : ꙗ҆́кѡ ѿ тебѐ ѡ҆чище́нїе є҆́сть . Г=дⷭ҇и , без̾стра́стенъ сы́и
бжⷭ҇твенымъ є҆стество́мъ свᲂи́мъ , стрⷭ҇ть претерпѣ́лъ є҆сѝ , по є҆стествꙋ̀
чл҃ческᲂмꙋ свᲂемꙋ̀ . на крⷭ҇тѣ̀ ᲂу҆́бѡ пригвᲂжда́емь , кᲂпїе́мъ же
и҆скᲂпᲂва́емь в̾ ре́бра , и҆стᲂча́ѧ мнѣ̀ двѣ̀ рѣцѣ̀ ѿ ни́хъ , та́инствъ
неи҆зрече́нныхъ .

=ᲂу҆пᲂва̀ дш҃а мᲂѧ̀ на́ гдⷭ҇а . В=ѣнце́мъ ѿ те́рнїѧ и҆сплете́ннымъ
ᲂу҆вѧзе́сѧ , пᲂрꙋга́ннѡ цр҃ю всѣ́хъ , запреще́нїе сп҃се терно́внагѡ грѣха̀
и҆стерза́ѧ . рꙋка́ма же свᲂи́ма тро́сть прїе́мъ , в̾ го́рнѣй кни́зѣ написа́лъ
є҆сѝ всѣ́хъ на́съ , и҆́же в̾ тѧ̀ вѣ́рᲂвавшихъ .

=да ᲂу҆пᲂва́етъ і҆и҃ль на́ гдⷭ҇а . Н=ика́кᲂже преста̀ є҆вре́ѡмъ за́висть
непра́веднаѧ , нижѐ распе́ншимъ тѧ̀ неѕло́биве , нижѐ ᲂу҆ме́ршꙋ ти хрⷭ҇тѐ .
но и҆ та́кѡ ѡ҆клевета́хꙋ ꙗ҆́кᲂже лестьца̀ , ᲂу҆ пила́та лю́тїи прᲂси́ша стрещѝ
гро́бъ тво́й . ѽ гнѣ́ва , неи҆сцѣ́льнагѡ .

=та́же , в̾ минѣ́и , с=тⷯры , ~ст҃о́мꙋ , ~а҆́ще и҆́мать . ~а҆́ще нѣ́сть
минѣ́и . =и҆́ны , стихѣ́ры , прест҃ѣ́й бцⷣѣ . гла́съ , то́йже . =з=апѣ́въ :
ѿ всѣ́хъ без̾зако́нїи є҆гѡ̀ . Є҆=гда̀ и҆́же и҆з̾ твᲂегѡ̀ чре́ва вᲂсїѧ́вшаго ,
на крⷭ҇тѣ̀ захᲂдѧ́ща ви́дѣвши , сл҃нца незахᲂди́маго , и҆́же сл҃нцꙋ зарю̀
сᲂдержа́щаго , вᲂзᲂпи́ла є҆сѝ ѡ҆тѧгче́нᲂю дш҃е́ю тмо́ю печа́ли , во́лею
заше́дъ , и҆ па́ки вᲂсїѧ́въ , в̾ мᲂѐ прᲂсвѣще́нїе и҆ ми́рᲂви .

=пᲂхвали́те є҆гѡ̀ всѝ лю́дїє . В=лⷣчце ро́ждьшаѧ грѧдꙋ́щаго живы́мъ же и҆
ме́ртвымъ сꙋди́ти , ᲂу҆мерщве́нꙋю ми дш҃ꙋ бᲂлѣ́знїю , пᲂкаѧ́нїемъ ѡ҆живѝ , и҆
бжⷭ҇твенᲂю кро́вїю и҆́же и҆з̾ ре́бръ сн҃а твᲂегѡ̀ и҆с̾те́кшею , и҆ живы́мъ
є҆гѡ̀ за́пᲂвѣдемъ дѣ́лателѧ ꙗ҆ви́ мѧ .

=и҆ и҆́стина гдⷭ҇нѧ пребыва́етъ во́ вѣки . Є҆=гда́ тѧ ча́до небᲂлѣ́знено
ражда́хъ , а҆́гница и҆ мт҃и гл҃аше , ско́рби и҆з̾бѣжа́хъ и҆ печа́лей мглы̀ . но
нн҃ѣ тѧ̀ вᲂз̾дви́жена на крⷭ҇тѣ̀ зрѧ́щи ᲂу҆тро́бо мᲂѧ̀ , го́рькими стрѣла́ми
срⷣце ѡ҆блага́ю , и҆ печа́лїю без̾мѣ́рнᲂю пᲂгрꙋжа́юсѧ влⷣко .

=сла́ва , и҆ ны́нѣ , боⷢ҇ .= ~Да́лъ є҆сѝ ро́ждьшꙋю тѧ̀ всеблагі́и , лю́демъ
твᲂи́мъ хрⷭ҇тᲂи҆мени́тымъ вели́кꙋю пᲂбо́рницꙋ , и҆ держа́внᲂе прибѣ́жище .
несмѣ́юще бо мᲂли́ти тѧ хрⷭ҇тѐ , ра́ди мно́гихъ грѣхо́въ , в̾ мᲂли́твꙋ сїю́ ти
пред̾лᲂжи́хᲂмъ , и҆ пречⷭ҇тыѧ твᲂѧ̀ стра́сти .

=та́же , с=вѣ́тѣ ти́хїи . =прᲂки́менъ , дню̀ . та́же , с=пᲂдо́би гдⷭ҇и
в̾ ве́черъ се́й . =на стихо́внѣ , стⷯры , крⷭ҇тны . гла́съ , г҃ . К=рⷭ҇тꙋ̀
твᲂемꙋ̀ пᲂклᲂнѧ́емсѧ хрⷭ҇тѐ чⷭ҇тно́мꙋ , сᲂхра́нникꙋ ми́рᲂви , спасе́нїю на́мъ
грѣ́шникѡмъ , вели́кᲂмꙋ ѡ҆чище́нїю . и҆ пᲂхвалѣ̀ все́й вселе́ннѣй .

=сти́хъ : к̾ тебѣ̀ вᲂзведо́хъ ѻ҆́чи . К=рⷭ҇тᲂѡбра́зно мѡѷсе́й на гᲂрѣ̀ рꙋ́цѣ
распрᲂсте́ръ на высᲂтꙋ̀ , а҆мали́ка пᲂбѣжда́ше . ты́ же сп҃се дла́ни
распрᲂсте́ръ на крⷭ҇тѣ̀ честнѣ́мъ , ѡ҆бъє́мъ мѧ спа́слъ є҆сѝ ѿ рабо́ты
вра́жїѧ . и҆ да́лъ ми є҆сѝ зна́менїе живᲂта̀ , бѣжа́ти ѿ́ лꙋка прᲂти́вныхъ
ми . сегѡ̀ ра́ди сло́ве пᲂклᲂнѧ́юсѧ , крⷭ҇тꙋ̀ твᲂемꙋ̀ честно́мꙋ .

=сти́хъ : пᲂми́лꙋй на́съ гдⷭ҇и . мⷱ҇ꙋ . В=е́лїѧ крⷭ҇та̀ твᲂегѡ̀ гдⷭ҇и
си́ла , вᲂдрꙋзи́бᲂсѧ на мѣ́стѣ и҆ дѣ́йствꙋетъ въ ми́рѣ . и҆ пᲂказа̀ ѿ ры́барей
а҆пⷭ҇лы , и҆ ѿ ꙗ҆зы́къ мч҃нки , да мо́лѧтсѧ ѡ҆ дш҃а́хъ на́шихъ . =сла́ва , и҆
нн҃ѣ , крⷭ҇тᲂбоⷢ҇ .= ~Зрѧ́щи тѧ̀ всенепᲂро́чнаѧ , вᲂз̾дви́жена на́ древо хрⷭ҇тѐ
мо́й пребл҃гі́и , пла́чꙋщи вᲂпїѧ́ше мт҃рьски , сн҃е мо́й вселюбе́зныи , ка́кѡ
со́ньмъ без̾зако́нныи на крⷭ҇тъ тѧ̀ вᲂз̾дви́же .

=та́же , н=н҃ѣ ѿпꙋща́еши .= т=рⷭ҇то́е , и҆ по ѻ҆́ч҃е на́шъ . ~трᲂпа́рь ,
ст҃о́мꙋ .= с=ла́ва , и҆ ны́нѣ , крⷭ҇тᲂбоⷢ҇ . ~во́ гласъ трᲂпарѧ̀ .= п=ᲂсе́мъ ,
є҆ктенїѧ̀ . =и҆= ѿпꙋ́стъ .

В=ъ четверто́къ , на па́вечерницѣ . кано́нъ , прест҃ѣ́й бцⷣѣ . гла́съ , г҃ .
пѣ́снь , а҃ . і҆рмо́съ . И҆́=же во́ды дре́вле ма́нїемъ бжⷭ҇твенымъ , во є҆ди́но
со́нмище сᲂвᲂкꙋпѝ , и҆ раздѣли́выи мо́ре і҆и҃льтескимъ лю́демъ . сѐ бг҃ъ на́шъ
препрᲂсла́вленъ сы́и , тᲂго̀ є҆ди́нагѡ вᲂспᲂе́мъ , ꙗ҆́кѡ прᲂсла́висѧ .
=запѣ́въ : прест҃а́ѧ гжⷭ҇е бцⷣе спасѝ на́съ . П=рисѣ́ннꙋю тѧ̀ го́рꙋ , є҆ѧ́же
прᲂви́дѣ дх҃ᲂмъ а҆вва́кꙋмъ прᲂро́къ , мᲂлю̀ пречⷭ҇таѧ ѡ҆сѣни́ти мѧ̀ , стрⷭ҇тьмѝ
ѡ҆знᲂе́наго , и҆ ѿ сѣ́ни сме́ртныѧ лю́тыхъ бѣ́дъ и҆зба́витисѧ . ~Ѻ҆крᲂпле́нїемъ
бжⷭ҇твеныѧ кро́ве , и҆злїѧ́нныѧ ѿ бжⷭ҇твеныхъ ре́бръ чⷭ҇таѧ сн҃а твᲂегѡ̀ ,
мᲂегѡ̀ се́рдца ѡ҆мы́й ра́ны , ꙗ҆́кѡ да велича́ю тѧ̀ и҆ по́ дᲂлгꙋ сла́влю ,
при́снѡ бл҃же́ннꙋю и҆ пренепᲂро́чнꙋю . =сла́ва . Р=авнᲂдѣ́тельнᲂе ѻ҆ц҃ꙋ ,
рᲂдила̀ є҆сѝ сло́во , ѡ҆бᲂжи́вшеє челᲂвѣ́кѡмъ сꙋщество̀ . тᲂго̀ мᲂлѝ ,
недᲂꙋмѣ́ннаго мѧ и҆ и҆знемо́гша вра́жїими кᲂва́рствы , бжⷭ҇твеныѧ ᲂу҆тѣ́хи
спᲂдо́бити чⷭ҇таѧ . =и҆ ны́нѣ .= ~Ѡ҆чище́нїе ми пᲂда́ждь прегрѣше́нїемъ ,
бжⷭ҇твеными ти мл҃твами дв҃о . си́льнꙋ бо и҆́маши мл҃твꙋ влⷣчце , и҆ тебѐ
пᲂю́щїѧ и҆зба́ви ѿ прегрѣше́нїи , и҆ страсте́й и҆ скᲂрбе́й и҆ ѡ҆бстᲂѧ́нїѧ .

=пѣ́снь , г҃ . і҆рмо́съ . И҆́=же ѿ несꙋ́щихъ всѧ̀ приведы́и , сло́вᲂмъ
сᲂзида́ема , сᲂверша́ема же дх҃ᲂмъ , вседержи́телю вы́шнїи , в̾ любвѝ свᲂе́й
ᲂу҆твердѝ менѐ . ~И҆́же в̾ ми́лᲂсти неи҆зрече́ннаѧ , и҆ в̾ щедро́тахъ сꙋ́ща
бᲂга́таѧ , млⷭ҇тива сꙋ́щи пречⷭ҇таѧ пᲂмᲂлѝ , ᲂу҆ще́дрити на́съ ѡ҆ѕлᲂбле́ныхъ .
~Хра́мъ сꙋ́щи всѧ́чески твᲂрца̀ , пᲂмᲂли́сѧ всели́тисѧ в̾ мѧ̀ ᲂу҆тѣ́шителю ,
бы́вша мѧ верте́пъ дш҃етлѣ́ннымъ разбо́йникѡмъ , чи́стаѧ дв҃о . =сла́ва .
М=а́нїемъ всѧ̀ нᲂсѧ́щаго бж҃ески , на рꙋкꙋ̀ ꙗ҆́кѡ нᲂси́ла є҆сѝ бцⷣе , при́зри
на мѧ̀ и҆ и҆зба́ви мѧ̀ , є҆́же к̾ страсте́мъ зрѣ́нїѧ непᲂдо́бнагѡ . =и҆
ны́нѣ .= ~Млрⷭ҇дїе млⷭ҇ти твᲂеѧ̀ мᲂлю̀ ѿве́рзи ми бцⷣе пречⷭ҇таѧ , и҆ тепла́ ми
ꙗ҆ви́сѧ в̾ напа́стѣхъ пᲂмо́щница и҆ спасе́нїе .

=пѣ́снь , д҃ . і҆рмо́съ . П=ᲂлᲂжѝ к̾ на́мъ тве́рдꙋю любо́вь сѝ гдⷭ҇и ,
є҆динᲂро́днаго бо тѝ сн҃а на́съ ра́ди на сме́рть в̾да́лъ є҆сѝ . тѣ́мже тѝ
вᲂпїе́мъ вᲂсхвалѧ́юще , сла́ва си́лѣ твᲂе́й . ~Ра́ны хрⷭ҇тѐ и҆ закᲂле́нїе
во́лею ꙗ҆́кѡ бг҃ъ претерпѣ̀ , ᲂу҆ра́ненꙋю ми дш҃ꙋ разбо́йми бѣсо́вскихъ
ѡ҆ѕлᲂбле́нїи , мᲂли́твами тебѐ ро́ждьшїѧ и҆сцѣлѝ , є҆ди́не мнᲂгᲂмлⷭ҇тиве .
~Дѣ́ло твᲂе́ю рꙋ́кꙋ зижди́телю є҆смы̀ , и҆ твᲂре́нїе . ѕло́ба же ѕмїина̀ ,
сластьмѝ житїѧ̀ сᲂкрꙋши́ мѧ . тѣ́мже хрⷭ҇тѐ ѡ҆бнᲂви́ мѧ , тебѐ ро́ждьшїѧ
сло́ве мᲂльба́ми . =сла́ва . С=ло́во ѻ҆́ч҃еє па́че сло́ва рᲂдила̀ є҆сѝ ,
рѣша́щагѡ всѧ́кᲂгѡ без̾слᲂве́сїѧ чл҃ки . є҆го́же прилѣ́жнѡ мᲂлѝ ,
без̾слᲂве́сными мѧ̀ сластьмѝ пᲂрабᲂще́наго свᲂбᲂдѝ , є҆ди́на при́снѡ дв҃о .
=и҆ ны́нѣ .= ~И҆сцѣле́нїе на́мъ ѿ дла́ни то́чиши всегда̀ , всеѡ҆сщ҃е́ннаѧ
сѣ́не . всѧ̀ свѣ́та сꙋ́щи и҆спо́лнь , всѧ̀ и҆стᲂча́ющи ми́ро бл҃гᲂво́нно ,
всечⷭ҇таѧ бг҃ᲂневѣ́сто .

=пѣ́снь , є҃ . і҆рмо́съ . Ꙗ҆́=кѡ ви́дѣ и҆са́їѧ ѻ҆бра́знѡ на прⷭ҇то́лѣ
превысо́цѣ бг҃а , ѿ а҆́нг҃лъ сла́вы да́ры прїе́млюща , ѽ ѡ҆каѧ́нныи вᲂпїѧ́ше
а҆́зъ , прᲂви́дѣхъ вᲂплᲂща́ема бг҃а , свѣ́та невече́рнѧ , и҆ ми́рᲂмъ
ѡ҆блада́юща . ~Пло́ти мᲂеѧ̀ бᲂлѣ́зни , и҆ дш҃е́внꙋю мѝ печа́ль претвᲂрѝ , и҆
ᲂу҆ны́нїѧ ѻ҆́блаки ѿженѝ , дв҃о свѣ́тꙋ ѻ҆́блаче . здра́вїе и҆ бᲂлѣ́знемъ
премѣне́нїе да́ждь ми , пᲂю́щемꙋ и҆ любо́вїю тѧ̀ сла́вѧщемꙋ . ~Хᲂда́тайцꙋ же
и҆ мл҃твеницꙋ , ко и҆з̾ тебѐ ро́ждьшемꙋсѧ ны́нѣ пред̾лага́ю , всѧ́кᲂгѡ грѣха̀
и҆спо́лненъ сы́и , дв҃о бꙋ́ди ми житїю̀ и҆справле́нїе , и҆ наста́вница
к̾ стезѝ бжⷭ҇твенагѡ ра́зꙋма . =сла́ва . Ѡ҆=ст҃ѝ ᲂу҆́мъ мо́й дв҃о , и҆ дш҃ꙋ
прᲂсвѣтѝ , и҆ бжⷭ҇твеныѧ сла́вы прича́стника сᲂтвᲂрѝ . се́бо ѕѡ́лъ
напо́лнихсѧ , и҆ всѧ́цѣми пᲂрабᲂти́хсѧ сластьмѝ , и҆ ѡ҆скверне́нꙋ принᲂшꙋ̀
со́вѣсть . =и҆ ны́нѣ .= ~Винᲂгра́дъ бжⷭ҇твеныи , ꙗ҆́же кра́сныи гро́здъ
вᲂз̾расти́вшаѧ , ꙗ҆́же дш҃а́мъ дава́ѧи пи́во незави́стнѡ , дв҃о ст҃а́ѧ
ѻ҆трᲂкᲂви́це , ты́ мѧ напо́й сла́дᲂсти є҆гѡ̀ , и҆ сласте́й пїѧ́нство ѿи҆мѝ
и҆ спаси́ мѧ .

=пѣ́снь , ѕ҃ . і҆рмо́съ .= ~И҆́же на кᲂнчи́нѣ вѣко́мъ дᲂше́дша млрⷭ҇де , и҆
бꙋ́рными напа́стьми пᲂгрѧ́знꙋти хᲂтѧ́ща , вᲂпїю́ща непре́зри спасѝ сп҃се ,
ꙗ҆́кᲂже спасѐ ѿ ѕвѣ́рѧ прᲂро́ка . ~Фарисе́ѧ вᲂз̾несе́наго ᲂу҆мо́мъ превзыдо́хъ
вᲂзнᲂша́емь прⷭ҇нѡ , и҆ прᲂпасте́мъ сᲂєдине́нъ , без̾мѣ́рными прегрѣше́ньми
смири́вшагᲂсѧ лю́тѣ , є҆ди́на чи́стаѧ и҆зба́ви и҆ ᲂу҆ще́дри мѧ . ~И҆́же
пречꙋ́днᲂе зача́тїе и҆мѣ́вши и҆ ржⷭ҇тво̀ , твᲂѧ̀ ми́лᲂсти на мнѣ̀ ѡ҆каѧ́ннѣмъ
ны́нѣ ᲂу҆дивѝ . и҆́бо в̾ без̾зако́нїихъ заче́нсѧ и҆ рᲂди́хсѧ , и҆ сластьмѝ
пᲂрабо́тихсѧ . =сла́ва . Р=ыда́ю и҆ пла́чꙋ и҆ вᲂпїю̀ , є҆гда̀ сꙋди́ще стра́шнᲂе
вᲂспᲂмѧнꙋ̀ , лꙋка́ва бо дѣ́ла стѧжа́хъ . неи҆скꙋсᲂмꙋ́жнаѧ дв҃о мт҃и бж҃їѧ ,
в̾ ча́съ страшны́и пред̾ста́ни мѝ . =и҆ нн҃ѣ .= ~Разꙋмѣ́ти и҆ глаго́лати
немо́жетъ всѧ́къ ᲂу҆́мъ , дв҃о чⷭ҇таѧ сᲂдѣ́ѧннᲂе на тебѣ̀ чꙋ́до стра́нно и҆
пресла́вно , ка́кѡ рᲂдила̀ є҆сѝ и҆ пребыва́еши па́ки чиста̀ ; бг҃ъ є҆́сть
рᲂжде́исѧ по сꙋществꙋ̀ .

~Гдⷭ҇и пᲂми́лꙋй , =гⷤ . сла́ва , и҆ ны́нѣ . сѣда́ленъ , гла́съ , г҃ .=
~Неи҆скꙋсᲂбра́чнаѧ чⷭ҇таѧ и҆ мт҃и твᲂѧ̀ хрⷭ҇тѐ , зрѧ́щи тѧ ме́ртва пᲂвѣ́шена
на́ древѣ , мт҃рьски рыда́ющи гл҃аше . что́ ти вᲂз̾дадѐ є҆вре́йскїи
без̾зако́нныи сᲂбо́ръ и҆ без̾бл҃гᲂда́тныи , и҆́же мно́гихъ и҆ вели́кихъ твᲂи́хъ
даро́въ наслади́выисѧ . сн҃е мо́й пᲂю̀ твᲂѐ бжⷭ҇твенᲂе сни́тїе .

=пѣ́снь , з҃ . і҆рмо́съ . Т=рїѐ ѻ҆́трᲂцы в̾ пещѝ трⷪ҇цꙋ прᲂѡбрази́вше ,
преще́нїе ѻ҆́гненнᲂе пᲂпра́вше , хва́лѧще пᲂѧ́хꙋ , блгⷭ҇ве́нъ є҆сѝ гдⷭ҇и бж҃е
ѻ҆ц҃ъ на́шихъ . =Ѿ= дѣ́лъ спасе́нїѧ нѣ́сть ми влⷣчце , грѣхи́ бо прилага́ю
ко грѣхо́мъ , и҆ к̾ ѕло́бѣ ѕло́бꙋ . мᲂли́твᲂю ᲂу҆́бѡ твᲂе́ю чⷭ҇таѧ пред̾варѝ и҆
спаси́ мѧ . ~Сꙋ́дъ при две́рехъ и҆ сꙋди́ще гᲂто́во , гᲂто́висѧ смире́наѧ дш҃е ,
и҆ вᲂзᲂпѝ . є҆гда̀ сꙋ́диши мѝ сло́ве не ѡ҆сꙋдѝ менѐ , мл҃твами ро́ждьшїѧ
тѧ̀ . =сла́ва . Ѡ҆=бъє́мъ грѣхо́вныѧ плᲂды̀ ᲂу҆мертви́хсѧ , и҆ принᲂша́ю дш҃ꙋ
непло́днꙋ , и҆ зᲂвꙋ́ ти , плᲂдᲂно́сна мѧ пᲂкажѝ , ꙗ҆́же плᲂдо́мъ свᲂи́мъ тлю̀
пᲂтре́бльшаѧ . =и҆ нн҃ѣ .= =Ѽ= стра́ннᲂмꙋ та́инствꙋ ; ѽ ᲂу҆жа́снᲂмꙋ ра́зꙋмꙋ .
ка́кѡ бг҃ъ на землѝ ꙗ҆ви́сѧ ꙗ҆́кѡ чл҃къ ; ꙗ҆́кѡ вѣ́сть ; ꙗ҆́кѡ хо́щетъ , ꙗ҆́кѡ
бл҃гᲂвᲂли́тъ , и҆ дѣ́йствꙋетъ ꙗ҆́кᲂже и҆ хо́щетъ .

=пѣ́снь , и҃ . і҆рмо́съ . В=ъ непᲂстᲂѧ́ннѣмъ ѻ҆гнѝ сᲂвᲂкꙋ́пльшесѧ , и҆́же
бл҃гᲂче́стїѧ пред̾стᲂѧ́ще ю҆́нᲂши , пла́менѣмъ же неврежде́ни , бжⷭ҇твенꙋю
пѣ́снь пᲂѧ́хꙋ , блгⷭ҇ви́те всѧ́каѧ дѣ́ла гдⷭ҇а , и҆ превᲂзнᲂси́те є҆гѡ̀
во́ вѣки . ~Всѧ̀ ꙗ҆́кѡ дᲂбра̀ , ꙗ҆́кѡ бли́жнѧѧ всѣ́хъ цр҃е́ви бы́вши бцⷣе ,
напо́лни мѧ бл҃ги́хъ дѣ́лъ в̾ ѕло́бѣ пᲂжи́вшаго , и҆ в̾ лѣ́нᲂсти всѐ житїѐ
скᲂнча́вшаго . ꙗ҆́кѡ да тѧ̀ сла́влю во всѧ̀ вѣ́ки . ~Ки́тᲂвы ᲂу҆тро́бы ꙗ҆́кᲂже
и҆зба́ви дре́вле пррⷪ҇ка , пресла́внѡ бж҃їи сло́ве , та́кѡ и҆зба́ви сп҃се ны́нѣ
дш҃ꙋ мᲂю̀ , пᲂпо́лзшꙋюсѧ во глꙋбинꙋ̀ пᲂги́бели . и҆мѣ́ѧ мᲂлѧ́щꙋю тѧ̀
неи҆скꙋсᲂбра́чнѡ ро́ждьшꙋю тѧ̀ дв҃ꙋю . =сла́ва . К=ра́снᲂю ѻ҆де́ждею
ѡ҆бᲂлче́на , ѡ҆брѣ́тше мѧ̀ ѕло́бѣ дѣ́латели , и҆ сеѧ̀ сᲂвлеко́ша мѧ̀ . но
сама́ мѧ бг҃ᲂрᲂди́тельнице дв҃о , бжⷭ҇твеными ѻ҆де́ждами ᲂу҆ѧснѝ пᲂкаѧ́нїемъ ,
мл҃твами сѝ бцⷣе . =и҆ ны́нѣ . Є҆=го́же трепе́щꙋтъ всѧ́ко сᲂзда́нїе , сегѡ̀
чⷭ҇таѧ на рꙋкꙋ̀ и҆мѣ́ла є҆сѝ , за млрⷭ҇дїе на́съ ра́ди млⷣнца бы́вша . сегѡ̀
мᲂлѝ спастѝ всѧ̀ вѣ́рᲂю зᲂвꙋ́щїѧ , тѧ̀ превᲂзно́симъ пречⷭ҇таѧ во всѧ̀
вѣ́ки .

=пѣ́снь , ѳ҃ . і҆рмо́с̾ . В=зако́ннѣмъ сѣннᲂписа́нїи , ѻ҆́бразъ ви́димъ
вѣ́рнїи , всѧ́ко бо ѻ҆трᲂча̀ лᲂжесна̀ разверза́ѧ ст҃о бг҃ᲂви , тѣ́мъ
первᲂрᲂжде́ннᲂе сло́во , ѿ ѻ҆ц҃а без̾нача́льна сн҃а , первᲂрᲂжде́на и҆з̾ мт҃ре
неи҆скꙋ́сныѧ бра́кꙋ велича́емъ . ~И҆стлѣ́вша ᲂу҆мо́мъ , и҆ и҆стлѣ́вша дш҃е́ю ,
и҆ со́вѣсть ѕло́бᲂю ѡ҆скверни́вша , и҆ на́га всѣ́ми благи́нѧми ꙗ҆́вльшагᲂсѧ ,
дв҃о нетлѣ́ннаѧ непᲂро́чнаѧ непре́зри менѐ , но дѣ́лы бл҃гᲂче́стїѧ ᲂу҆красѝ .
~Напо́лнихсѧ ѕѡ́лъ , напо́лнихсѧ пᲂмышле́нїи , ѿчꙋжда́ющихъ мѧ ѿ тебѐ
чл҃кᲂлю́бца . сегѡ̀ ра́ди стᲂню̀ и҆ вᲂпїю̀ , ка́ющасѧ прїими́ мѧ , и҆
не ѿри́ни менѐ тебѐ ро́ждьшїѧ мᲂльба́ми , бл҃гᲂда́телю мнᲂгᲂмлⷭ҇тиве .
=сла́ва . Д=а и҆зба́влюсѧ твᲂи́ми мл҃твами всенепᲂро́чнаѧ ѻ҆трᲂкᲂви́це
ѿ всѧ́кᲂгѡ гнѣ́ва , и҆ страсте́й смертᲂно́сныхъ , лю́тагѡ гее́нскагѡ ѻ҆гнѧ̀ ,
ѿ челᲂвѣ́къ непра́веденъ , и҆ ѿ вра́гъ ѕлы́хъ , прибѣгі́и в̾ кро́въ тво́й , и҆
зᲂвы́и тѧ̀ на́ пᲂмᲂщь . =и҆ нн҃ѣ .= ~Краснꙋ̀ дш҃е́ю , краснꙋ̀ пᲂмышле́ньми ,
краснꙋ̀ тѣ́лᲂмъ , ѡ҆брѣ́тъ тѧ̀ прекра́сныи , ѿ чре́слъ ти дв҃ческихъ ,
вᲂплᲂти́сѧ ꙗ҆́кᲂже вѣ́сть , без̾ ѻ҆бра́зїе на́ше ᲂу҆краша́ѧ дв҃о . є҆го́же
мᲂлѝ спасти́сѧ на́мъ . =та́же , д=ᲂсто́йнѡ є҆́сть . =и҆= про́чеє , ѡ҆бы́чно .
=и҆= ѿпꙋ́стъ .

В=ъ пѧто́къ , на ᲂу҆́трени . по а҃ , стихᲂло́гїи . сѣда́льны , крⷭ҇тны .
гла́съ , г҃ . К=рⷭ҇тъ вᲂдрꙋзи́сѧ на землѝ , и҆ кᲂснꙋ́сѧ небесѝ . не ꙗ҆́кѡ
дре́вꙋ дᲂсѧ́гшꙋ высᲂтꙋ̀ , но тебѣ̀ и҆́же на не́мъ и҆спᲂлнѧ́ющемꙋ всѧ́ческаѧ ,
сла́ва тебѣ̀ . =сти́хъ : вᲂзнᲂси́те гдⷭ҇а бг҃а на́шегѡ , и҆ кла́нѧйтесѧ
пᲂд̾но́жїю но́гꙋ є҆гѡ̀ ꙗ҆́кѡ ст҃о є҆́сть . К=рⷭ҇тъ и҆ сме́рть пᲂстрада́ти
и҆зво́ливъ , пᲂсредѣ̀ тва́рей сїѧ̀ претерпѣ́лъ є҆сѝ , є҆гда̀ бл҃гᲂи҆зво́ли
сп҃се тѣ́ло свᲂѐ пригвᲂзди́ти , тᲂгда̀ и҆ сл҃нце лꙋчѝ скры̀ . сїѧ̀ и҆
разбо́йникъ зрѧ̀ , на крⷭ҇тѣ̀ тѧ̀ вᲂспѣ́тъ , вᲂпїѧ̀ пᲂмѧни́ мѧ гдⷭ҇и , и҆
вѣ́рᲂвавъ прїѧ́тъ ра́й . =сла́ва , и҆ ны́нѣ , крⷭ҇тᲂбоⷢ҇ .= ~Нескве́рнаѧ
а҆́гница сло́вꙋ , нетлѣ́ннаѧ дв҃аѧ мт҃и , на крⷭ҇тѣ̀ зрѧ́щи пᲂвѣ́шена , и҆́же
и҆з̾ неѧ̀ без̾ бᲂлѣ́зни прᲂзѧ́бшаго , матерᲂпᲂдо́бнѣ рыда́ющи вᲂпїѧ́ше , ᲂу҆вы̀
мнѣ̀ ча́до мᲂѐ , ка́кѡ стра́ждеши во́лею ; хᲂтѧ̀ и҆зба́вити ѿ страсте́й
бес̾че́стїѧ челᲂвѣ́ка .

=по в҃ , стихᲂло́гїи . сѣда́льны , гла́съ , г҃ . Н=а кипари́сѣ и҆ пе́вгѣ и҆
ке́дрѣ вᲂз̾не́слсѧ є҆сѝ а҆́гньче бж҃їи , да спасе́ши и҆́же вѣ́рᲂю
пᲂклᲂнѧ́ющїѧсѧ во́льнᲂмꙋ твᲂемꙋ̀ распѧ́тїю . хрⷭ҇тѐ бж҃е сла́ва тебѣ̀ .
=сти́хъ : бг҃ъ же цр҃ь на́шъ пре́жде вѣ́къ , сᲂдѣ́ла спасе́нїе пᲂсредѣ̀
землѝ . Н=еи҆сче́тнѣй вла́сти твᲂе́й , и҆ во́льнᲂмꙋ твᲂемꙋ̀ распѧ́тїю ,
а҆́нг҃льскаѧ во́инства дивлѧ́хꙋсѧ зрѧ́ще . ка́кѡ и҆́же неви́димыи , пло́тїю
ра́ны прїѧ́тъ , хᲂтѧ̀ и҆зба́вити ѿ и҆стлѣ́нїѧ чл҃чество , тѣ́мже ꙗ҆́кѡ
бл҃гᲂда́телю вᲂпїе́мъ ти , сла́ва хрⷭ҇тѐ бл҃гᲂꙋтро́бїю твᲂемꙋ̀ . =сти́хъ :
ди́венъ бг҃ъ во ст҃ы́хъ свᲂи́хъ , бг҃ъ і҆и҃левъ . мⷱ҇ꙋ . Б=лагᲂдꙋ́шственᲂе
терпѣ́нїѧ ва́шегѡ , пᲂбѣдѝ ко́зни ѕлᲂнача́льнагѡ врага̀ , мч҃нцы
прехва́льнїи . сегѡ̀ ра́ди вѣ́чнᲂмꙋ спᲂдо́бистесѧ бл҃же́нствꙋ . но мᲂли́тесѧ
гдⷭ҇ви , хрⷭ҇тᲂлюби́выхъ люде́й спастѝ ста́до , свидѣ́телїе сꙋ́ще и҆́стины .
=сла́ва , и҆ нн҃ѣ , крⷭ҇тᲂбоⷢ҇ .= ~Пᲂно́снꙋю ще́дре сме́рть , в̾ распѧ́тїи
во́лею претерпѣ́лъ є҆сѝ . тебе́ же ро́ждьшаѧ хрⷭ҇тѐ зрѧ́щи ᲂу҆ѧзвлѧ́шесѧ .
є҆ѧ́же мᲂльба́ми за милᲂсе́рдїе млⷭ҇ти твᲂеѧ̀ , є҆ди́не пребл҃гі́и чл҃кᲂлю́бче
гдⷭ҇и , ᲂу҆ще́дри и҆ спасѝ ми́ръ , взе́млѧи ми́рꙋ грѣхѝ .

=по г҃ , стихᲂло́гїи . сѣда́ленъ , гла́съ , г҃ . К=рⷭ҇тъ претерпѣ́лъ є҆сѝ
без̾грѣ́шне , клѧ́твы сᲂсꙋ́дъ , за млрⷭ҇дїе неи҆зрече́ннᲂе , первᲂзда́ннаго
пе́рвыѧ клѧ́твы свᲂбᲂди́лъ є҆сѝ . тѣ́мже ти чⷭ҇тны́мъ пᲂклᲂнѧ́емсѧ стрⷭ҇те́мъ ,
смᲂтре́нїе твᲂѐ ст҃о́е сла́вѧще . є҆́же є҆ди́нъ за млрⷭ҇дїе млⷭ҇ти
и҆спо́лнивъ , сᲂзда́нїе свᲂѐ спа́слъ є҆сѝ . =сла́ва , и҆ ны́нѣ ,
крⷭ҇тᲂбоⷢ҇ .= ~Же́злъ си́лы стѧжа́вше , крⷭ҇тъ сн҃а твᲂегѡ̀ бцⷣе . тѣ́мъ
низ̾лага́емъ вра́жїѧ шата́нїѧ и҆́же любо́вїю тѧ̀ непреста́ннѡ велича́ющїи .

К=ано́нъ , чⷭ҇тно́мꙋ и҆ живᲂтвᲂрѧ́щемꙋ крⷭ҇тꙋ̀ . є҆мꙋ́же краегране́сїе ,
си́це . пᲂхвала̀ вѣ́рнымъ крⷭ҇тъ є҆́сть и҆ сла́ва . твᲂре́нїе і҆ѡ́сифᲂво .
гла́съ , г҃ . пѣ́снь , а҃ . і҆рмо́съ . С=ꙋ́шꙋ глꙋбᲂрᲂди́тельнꙋю зе́млю , сл҃нце
наше́ствᲂва и҆нᲂгда̀ . ꙗ҆́кѡ стѣна́ бо ѡ҆гꙋстѣ̀ ѻ҆́ба по́лы вᲂда̀ , лю́демъ
пѣ́шимъ глꙋбинꙋ̀ прᲂхᲂдѧ́щимъ , и҆ бг҃ᲂꙋго́днѡ пᲂю́щимъ , пᲂе́мъ гдⷭ҇ви ,
сла́вно бо прᲂсла́висѧ . =запѣ́въ : сла́ва гдⷭ҇и крⷭ҇тꙋ̀ твᲂемꙋ̀ честно́мꙋ .
В=о́лны мᲂрскі́ѧ жезло́мъ ѡ҆гꙋсти́въ , и҆ прᲂве́лъ є҆сѝ лю́ди , прᲂѡбразꙋ́ѧ
крⷭ҇тъ сво́й , и҆́мже с̾сѣ́клъ є҆сѝ во́дꙋ ле́стнꙋю . и҆ к̾ землѝ ще́дре
бг҃ᲂразꙋ́мїѧ спа́слъ є҆сѝ всѣ́хъ , и҆́же вѣ́рᲂю пᲂю́щихъ твᲂю̀ си́лꙋ .
~Бе́зднꙋ сᲂтвᲂрѝ пᲂвелѣ́нїемъ и҆́же вᲂда́ми превы́спренѧѧ си́льне пᲂкрыва́ѧи ,
и҆ и҆́же на вᲂда́хъ зе́млю пᲂвѣ́шеи , ви́сиши на́ древѣ , и҆ кᲂле́блеши всю̀
тва́рь ма́нїемъ , всѣ́хъ же срⷣца̀ ᲂу҆твержа́ѧ в̾ стра́сѣ твᲂе́мъ . =запѣ́въ :
ст҃і́и мч҃нцы , мᲂли́те бг҃а ѡ҆ на́съ . мⷱ҇ꙋ . С=н҃ᲂве прича́стїемъ быва́ете
бжⷭ҇твенїи мч҃нцы хрⷭ҇то́вы , и҆ жи́телїе вы́шнѧгѡ сїѡ́на и҆ наслѣ́дницы ,
в̾ не́мже и҆ вѣнцы̀ нᲂсѧ́ще взыва́ете свѣ́тлѡ , пᲂе́мъ гдⷭ҇ви , сла́вно бо
прᲂсла́висѧ . =мⷱ҇ꙋ . Р=ꙋ́къ ѿсѣче́нїѧ и҆ но́гъ пᲂдъѧ́сте мч҃нцы , и҆ стрꙋ́жеми
лю́тѣ , и҆ ѻ҆гню̀ примѣша́ющесѧ , не ѿверго́стесѧ ѿ ню́дъ хрⷭ҇та̀ бг҃а сꙋ́ща
всѣ́хъ . но те́плѣ вᲂпїѧ́сте , пᲂе́мъ гдⷭ҇ви , сла́вно бо прᲂсла́висѧ . =боⷢ҇ .
П=редо́браѧ дв҃о влⷣчце , є҆го́же рᲂдила̀ є҆сѝ сн҃а , зрѧ́щи на́ древѣ
вᲂз̾дви́жена во́лею , пла́чꙋщи вᲂсклица́ше , вᲂпїю́щи бᲂлѣ́зненѡ , бж҃е всѣ́хъ
бл҃гᲂꙋтро́бне , гдⷭ҇ь сы́и сла́вѣ , ка́кѡ сїѧ̀ стра́ждеши влⷣко ;

Д=рꙋгі́и кано́нъ , прест҃ѣ́й бцⷣѣ . і҆рмоⷭ҇ . И҆́=же во́ды дре́вле .
=запѣ́въ : прест҃а́ѧ гжⷭ҇е бцⷣе спасѝ на́съ . Ѡ҆=чище́нїе ми пᲂда́ждь
прегрѣше́нїи , бжⷭ҇твеными сѝ мᲂльба́ми дв҃о , си́льнꙋ бо и҆́маши мл҃твꙋ
пречⷭ҇таѧ . и҆ тебѐ чтꙋ́щихъ и҆збавлѧ́еши ѿ сᲂгрѣше́нїи , и҆ страсте́й и҆
скᲂрбе́й , и҆ ѡ҆бстᲂѧ́нїи . ~Вᲂда́ми мл҃твъ твᲂи́хъ дв҃о , и҆ста́ѧвшꙋю зно́емъ
без̾мѣ́рными сᲂгрѣше́ньми и҆ страстьмѝ , ѡ҆рᲂсѝ дш҃ꙋ мᲂю̀ смире́нꙋю , ꙗ҆́кѡ
да прᲂхлажде́нїе бжⷭ҇твено ᲂу҆лꙋчи́вше , пѣ́сньми тѧ̀ велича́емъ , ꙗ҆́кѡ
пред̾ста́тельницꙋ те́плꙋю . ~Всегѡ̀ пᲂгрꙋжа́ема грѣхмѝ , и҆ всегѡ̀ ѿча́ѧнна мѧ
сꙋ́ща , ты̀ чⷭ҇таѧ влⷣчце млрⷭ҇дїѧ свᲂегѡ̀ рꙋ́кꙋ прᲂсте́рши , к̾ пᲂкаѧ́нїю мѧ
высᲂтѣ̀ привлецы̀ , пᲂдаю́щи ми и҆сто́чникъ сле́зъ . ~Раз̾дерѝ пречⷭ҇таѧ
грѣхо́внᲂе рꙋкᲂписа́нїе , мᲂи́хъ прегрѣше́нїи твᲂи́ми мл҃твами , ꙗ҆́кѡ и҆мꙋ́щи
к̾ сн҃ꙋ свᲂемꙋ̀ дерзнᲂве́нїе , за ны̀ мᲂли́ти прилѣ́жнѡ . тѧ́ бо є҆ди́нꙋ
и҆́мамы храни́тельницꙋ .

=пѣ́снь , г҃ . і҆рмо́съ . О=у҆тверже́нїе на тѧ̀ надѣ́ющимсѧ , ᲂу҆твердѝ
гдⷭ҇и цр҃кᲂвь свᲂю̀ , ю҆́же стѧжа̀ чⷭ҇тно́ю си кро́вїю . ~Є҆ди́нъ слᲂже́нъ
нᲂсѧ̀ сᲂста́въ сло́ве , претерпѣ́лъ є҆сѝ распѧ́тїе без̾че́стнѣйшеє , чтꙋ́щихъ
тѧ̀ че́сти спᲂдо́би сꙋ́щей . ~Раз̾рѣше́ни бы́ша земнᲂро́днїи ѿ клѧ́твы ,
клѧ́твѣ тебѣ̀ влⷣко бы́вшꙋ , и҆ крⷭ҇то́мъ бл҃гᲂслᲂве́нїе и҆стᲂчи́вшемꙋ .
=мⷱ҇ꙋ . П=рише́льцы во всю̀ зе́млю бы́вше , и҆ нбⷭ҇нїи вᲂи́стинꙋ гра́жане
ꙗ҆ви́стесѧ , и҆ хрⷭ҇тꙋ̀ с̾наслѣ́дницы всехва́льнїи . =мⷱ҇ꙋ . К=рѣпча́йшеє
ѻ҆рꙋ́жїе крⷭ҇тъ стѧжа́вше мч҃нцы , всю̀ си́лꙋ гꙋби́телѧ врага̀ до кᲂнца̀
пᲂбѣди́ша . =боⷢ҇ . Т=ы̀ сᲂблюде́сѧ и҆ по ржⷭ҇твѣ̀ дв҃ᲂю , ꙗ҆́же бг҃а чⷭ҇таѧ
ро́ждьши вᲂплᲂще́нна , и҆́же на крⷭ҇тѣ̀ пригво́ждьшасѧ хᲂтѣ́нїемъ .

=и҆́нъ , і҆рмо́съ . И҆́=же ѿ несꙋ́щихъ . ~Бл҃гᲂꙋтро́бїѧ млрⷭ҇дїѧ твᲂегѡ̀ ,
мᲂлю́сѧ ѿве́рзи ми вско́рѣ бцⷣе пречⷭ҇таѧ , и҆ тепла̀ мнѣ̀ ꙗ҆ви́сѧ
во и҆скꙋше́нїихъ пᲂмо́щница и҆ спасе́нїе . ~И҆зба́ви мѧ ѿ всѧ́кїѧ
сᲂдержа́щїѧ лю́тыѧ грѣхо́вныѧ бꙋ́ри раба̀ свᲂегѡ̀ пречⷭ҇таѧ , и҆
ко спасе́ннᲂмꙋ мѧ приста́нищꙋ напра́ви мл҃твами сѝ . ~Спаси́ мѧ мт҃и дв҃о
чⷭ҇таѧ , ѿ страсте́й мᲂи́хъ мꙋ́тныхъ слїѧ́нїи , и҆ ѡ҆бхᲂдѧ́щихъ ны́нѣ
смире́ннꙋю ми дш҃ꙋ , и҆ ѡ҆скᲂрблѧ́ющихъ . ~Сле́зъ тꙋ́чꙋ пᲂда́ждь ми бл҃га́ѧ , и҆
си́ми ᲂу҆гасѝ стрⷭ҇те́й мᲂи́хъ пе́щь , и҆ всѧ́кїѧ ѿмы́й дш҃е́вныѧ ми
скве́рны бцⷣе .

=пѣ́снь , д҃ . і҆рмо́съ . П=ᲂкры́ла є҆́сть небеса̀ дᲂбрᲂдѣ́тель твᲂѧ̀
хрⷭ҇тѐ , и҆з̾ кїѡ́та бо прᲂше́дъ , ст҃ы́ѧ твᲂеѧ̀ нетлѣ́нныѧ мт҃ре , в̾ цр҃кви
сла́вы ти ꙗ҆ви́сѧ , ꙗ҆́кѡ младе́нецъ на рꙋкꙋ̀ нᲂси́мъ . и҆ и҆спо́лнишасѧ всѧ̀
твᲂегѡ̀ хвале́нїѧ . ~И҆́же паде́нїе а҆да́мᲂво , є҆ди́нъ вᲂз̾дви́глъ є҆сѝ
хрⷭ҇тѐ , но́въ бы́въ а҆да́мъ . рꙋ́цѣ на крⷭ҇тѣ̀ пригвᲂжде́и , тро́стїю же
бїе́нъ хᲂтѧ́и , и҆ ѻ҆цта̀ и҆ же́лчи вкꙋша́ѧ , превᲂзнᲂша́емыи высᲂто́ю
црⷭ҇твїѧ твᲂегѡ̀ . ~Ꙗ҆́кѡ ѻ҆вча̀ на закᲂле́нїе тѧ̀ пррⷪ҇къ пред̾зрѧ̀ , и҆
ꙗ҆́кѡ а҆́гньца сло́ве бж҃їи , непрᲂти́вѧщасѧ ѿ ню́дъ нижѐ вᲂпїю́ща . и҆́бо
хᲂтѣ́нїемъ претерпѣ́лъ є҆сѝ распѧ́тисѧ , ꙗ҆́кѡ да и҆́же во́лею сᲂгрѣши́вшїѧ
и҆зба́виши , и҆ спасе́ши млрⷭ҇де гдⷭ҇и . =мⷱ҇ꙋ . Ѡ҆=бно́вльше дꙋ́ши ра́лᲂмъ
вѣ́ры , мч҃нцы хрⷭ҇то́вы . сѣ́мѧ терпѣ́нїемъ мꙋ́къ всѣ́ѧша , и҆ кла́съ
мꙋче́нїѧ гᲂбзꙋ́ющїи ѡ҆бъѧ́ша , вѣ́рныхъ сᲂставле́нїѧ пита́ющъ . тѣ́мже прⷭ҇нѡ
сла́вими сꙋ́ть . =мⷱ҇ꙋ . О=у҆тѣснѧ́еми стꙋже́нїемъ невѣ́рныхъ лю́тъ ча́ѧнїемъ
кра́сныхъ , къ прᲂстра́нствꙋ вы́шнѧго црⷭ҇твїѧ ꙗ҆́вѣ мч҃нцы дᲂстиго́ша . ꙗ҆́кѡ
да раз̾ширѧ́тъ на́ша ᲂу҆ста̀ , тѣ́хъ непреста́ннѡ пѣ́ти бᲂре́нїѧ . =боⷢ҇ .
И҆́=же ᲂу҆́гль бжⷭ҇твеныи прїе́мши , ꙗ҆́кᲂже клеща̀ , не ѡ҆палѧ́ющъ ѿ ню́дъ .
ѡ҆рᲂша́ющъ же па́че мт҃и дв҃о , без̾сѣ́меннꙋю и҆ бжⷭ҇твенꙋю ᲂу҆тро́бꙋ твᲂю̀ .
є҆го́же ви́дѧщи пло́тїю пᲂвѣ́шена во́лею на́ древѣ , пѣ́сньми сла́влѧше .

=и҆́нъ , і҆рмо́съ . П=ᲂлᲂжѝ к̾ на́мъ . ~Всю̀ на тѧ̀ наде́жꙋ вᲂз̾лᲂжи́хъ
влⷣчце , мᲂлю́сѧ припа́даѧ ѿ дш҃и , смертᲂно́сныѧ и҆зба́ви бᲂлѣ́зни , к̾ жи́зни
спасе́нїѧ вᲂз̾вᲂдѧ́щи мѧ , ꙗ҆́же жи́знь ро́ждьшаѧ . ~Влⷣчце чи́стаѧ , крѣ́пкаѧ
ми́рꙋ пᲂмо́щнице , не ѿве́рзи менѐ ѿ себѐ , нижѐ пᲂсра́млена ѿ́слеши мѧ
ѿ лица̀ твᲂегѡ̀ . нижѐ бѣсо́мъ пᲂкажи́ мѧ ѡ҆бра́дᲂванїе . ~Ве́сь ѡ҆бнаже́нъ
бы́хъ ѡ҆каѧ́нныи , бжⷭ҇твеныхъ дѣ́лъ , и҆ ᲂу҆ѧзви́хсѧ сласте́й ѻ҆́стрыми
стрѣла́ми , и҆ ѡ҆стрꙋпле́нъ бы́хъ . тѣ́мже вᲂпїю́ ти влⷣчце спаси́ мѧ
пречⷭ҇таѧ . ~Прїидо́ша чⷭ҇таѧ без̾мѣ́стныхъ дѣѧ́нїи во́ды , до ѡ҆каѧ́нныѧ ми
дш҃и . и҆ по́мыслы бре́нными ѡ҆держи́мь , вᲂпїю́ ти с̾ бᲂлѣ́знїю , непре́зри
влⷣчце раба̀ твᲂегѡ̀ .

=пѣ́снь , є҃ . і҆рмо́съ . Ꙗ҆́=кѡ ви́дѣ и҆са́їѧ ѻ҆бра́знѡ на прⷭ҇то́лѣ
превысо́цѣ бг҃а , ѿ а҆́нг҃лъ сла́вы да́ры прїе́млюща , ѽ ѡ҆каѧ́нныи вᲂпїѧ́ше
а҆́зъ , прᲂви́дѣхъ вᲂплᲂща́ема бг҃а , свѣ́та невече́рнѧ , и҆ ми́рᲂмъ
ѡ҆блада́юща . ~Оу҆пᲂко́илъ мѧ є҆сѝ сло́ве , претрꙋже́ннаго трꙋдо́мъ
прегрѣше́нїи , препᲂчива́ѧ на́ древѣ влⷣко . и҆ взѧ́тъ пᲂнᲂше́нїе мᲂѐ ,
и҆́миже пᲂстрада́лъ є҆сѝ і҆с҃е пᲂнᲂше́ньми . пᲂю̀ твᲂю̀ держа́вꙋ , и҆
бжⷭ҇твенаѧ страда́нїѧ . ~Вᲂз̾же́гъ ꙗ҆́кᲂже свѣ́щникъ на крⷭ҇тѣ̀ пло́ть свᲂю̀ ,
и҆ пᲂиска́лъ є҆сѝ пᲂги́бшꙋю дра́хмꙋ чл҃кᲂлю́бче . и҆ всѧ̀ призыва́еши дрꙋ́ги
свᲂѧ̀ си́лы , на сеѧ̀ ѡ҆брѣ́тенїе . пᲂе́мъ держа́вꙋ хрⷭ҇тѐ црⷭ҇твїѧ твᲂегѡ̀ .
=мⷱ҇ꙋ . П=ᲂбѣжда́емь льсте́цъ , при нᲂга́хъ нельсти́выхъ стрⷭ҇тᲂте́рпецъ
хрⷭ҇то́выхъ , ме́ртвъ зри́мъ є҆́сть и҆ недѣ́йственъ . са́ми же нельсти́внѡ
сᲂпричита́еми сꙋ́ть со а҆́нг҃лы , неи҆зрече́нныѧ ра́дᲂсти и҆спᲂлнѧ́ющесѧ .
=мⷱ҇ꙋ . И҆́=же ст҃і́и стꙋ́денїю , и҆ лю́тыми мꙋ́ками и҆ скᲂрбьмѝ и҆ ра́нами
вельмѝ пᲂмерза́еми , к̾ теплᲂтѣ̀ преи҆до́ша бжⷭ҇твенѣй , нбⷭ҇нагѡ црⷭ҇твїѧ
вᲂи́стинꙋ , и҆ те́плїи пред̾ста́теле вѣ́рнымъ прⷭ҇нѡ ꙗ҆влѧ́ютсѧ . =боⷢ҇ .
Р=аспина́ема на́ древѣ , и҆ ре́бра кᲂпїе́мъ и҆с̾кᲂпава́ема , и҆́же ѿ ре́бръ
дре́вле сᲂзда́вшаго є҆́ввꙋ , пречⷭ҇таѧ дв҃о зрѧ́щи вᲂпїѧ́ше мт҃рьски , ка́кѡ
ᲂу҆мира́еши сн҃е мо́й живᲂтѐ без̾сме́ртныи ;

=и҆́нъ і҆рмо́съ , то́йже . В=инᲂгра́де бжⷭ҇твеныи , и҆́же кра́сныи гро́здъ
прᲂзѧ́бшаѧ , и҆ дш҃а́мъ пᲂдаю́щъ питїѐ бжⷭ҇твенᲂе дв҃о , напᲂе́нїѧ
го́рькагѡ , и҆ пїѧ́нства страсте́й , и҆ сласте́й и҆зба́ви дш҃ꙋ мᲂю̀ , и҆
ѻ҆гнѧ̀ вѣ́чнагѡ . ~Тимѣ́нїѧ и҆с̾то́ргни мѧ грѣхо́въ , пречⷭ҇таѧ бг҃ᲂневѣ́сто .
и҆́же па́дшаго в̾ ка́лъ страсте́й , и҆ стрꙋѧ́ми мл҃твъ твᲂи́хъ , ѡ҆мы́вши мѧ
стрⷭ҇те́й скве́рнъ , ри́зᲂю спасе́нїѧ свѣтᲂви́днᲂю ѡ҆дежѝ . ~И҆́же ми́рᲂви
смире́нїе , и҆ спасе́нїе всѣ́мъ пᲂда́вшаѧ , ꙗ҆́кѡ бжⷭ҇твеныи ми́ръ пᲂро́ждьши
дв҃о чⷭ҇таѧ , настᲂѧ́нїю бра́нь страсте́й , дш҃и мᲂеѧ̀ и҆ тѣ́ла ᲂу҆мирѝ ,
стра́хᲂмъ и҆ любо́вїю сп҃са хрⷭ҇та̀ . ~Бᲂлѣ́вшꙋю дш҃ꙋ мᲂю̀ грѣхмѝ , пречⷭ҇таѧ
и҆сцѣлѝ твᲂи́мъ млрⷭ҇дїемъ . и҆ спᲂдо́би наставлѧ́ющи мѧ твᲂри́ти
во смире́нїи сн҃а твᲂегѡ̀ пᲂвелѣ́нїѧ при́снѡ , ꙗ҆́кѡ да вᲂспрїимꙋ̀ сегѡ̀
бл҃гᲂсть .

=пѣ́снь , ѕ҃ . і҆рмо́съ . В=ᲂзᲂпѝ к̾ тебѣ̀ ви́дѣвъ ста́рецъ ѻ҆чи́ма
спасе́нїе , є҆́же лю́демъ прїи́де ѿ́ бг҃а хрⷭ҇тѐ , ты̀ бг҃ъ мо́й . ~Во́лею
закла́лсѧ є҆сѝ ꙗ҆́кѡ а҆́гнецъ и҆́же снѣ́дїю дре́ва ᲂу҆ме́ршагѡ во́лею , па́ки
к̾ жи́зни хрⷭ҇тѐ вᲂз̾вᲂдѧ̀ . ~На крⷭ҇тъ вᲂз̾дви́гсѧ , и҆ низ̾паде́сѧ бѣсо́вскаѧ
пре́лесть , вᲂз̾несе́жесѧ вѣ́рныхъ мно́жество , вᲂспѣва́юще тѧ̀ живᲂда́вче .
=мⷱ҇ꙋ . Б=агрѧ́ницею ꙗ҆́же ѿ крᲂве́й и҆спещре́ни мч҃нцы , цр҃ю всѣ́хъ ны́нѣ
пред̾стᲂѧ́тъ , вѣнцы̀ свѣ́тлыми ᲂу҆краша́еми . =мⷱ҇ꙋ . И҆=сцѣле́нїе всѣ́мъ
пристꙋпа́ющимъ и҆стᲂча́ютъ мо́щи ст҃ы́хъ мч҃нкъ , и҆ страсте́й мно́жество
пᲂтᲂплѧ́ютъ . =боⷢ҇ . Р=азꙋмѣ́ти немо́жетъ ᲂу҆́мъ чл҃ческїи ѻ҆трᲂкᲂви́це ,
и҆́же па́че є҆стества̀ ржⷭ҇тва̀ твᲂегѡ̀ та́йнꙋ . па́че бо ᲂу҆ма̀ бг҃а рᲂдила̀
є҆сѝ .

=и҆́нъ , і҆рмо́съ . Б=е́здна пᲂслѣ́днѧѧ . ~И҆збавле́нїе прегрѣше́нїи
пᲂда́ждь ꙗ҆́кѡ бл҃га́ѧ твᲂемꙋ̀ рабꙋ̀ пречⷭ҇таѧ , и҆́же твᲂегѡ̀ застꙋпле́нїѧ
прᲂсѧ́щемꙋ с̾ вѣ́рᲂю , и҆ бꙋ́дꙋщагѡ мѧ сꙋда̀ и҆схитѝ . ~Влⷣчце и҆
мт҃и и҆зба́вителѧ , ты̀ пред̾ста́ни мѝ в̾ ча́съ и҆схо́да мᲂегѡ̀ , и҆стѧза́емꙋ
мнѣ̀ ѿ вᲂздꙋ́шныхъ дꙋхо́въ , ѡ҆ ꙗ҆́же несмы́сленᲂю мы́слїю сᲂдѣ́ѧхъ .
~Ѡ҆каѧ́ненъ ꙗ҆ви́хсѧ ве́сь а҆́зъ , нечистᲂта́ми всегда̀ ѡ҆бъѧ́тъ . и҆ прᲂзрѧ̀
ны́нѣ сᲂзадѝ нᲂгꙋ̀ мᲂею̀ сме́рть , взыва́ю ти бцⷣе пᲂмᲂзи́ ми . ~Во́лны
стрⷭ҇тны́хъ пᲂмышле́нїи , всегда́ мѧ смꙋща́ютъ пречⷭ҇таѧ , и҆ лꙋка́выхъ дꙋхо́въ
бꙋ́рѧ пᲂгрꙋжа́етъ мѧ . но ᲂу҆твердѝ на ка́мени без̾стра́стїѧ .

=пѣ́снь , з҃ . і҆рмо́съ . Т=ебѐ в̾ пещѝ ѡ҆рᲂси́вшагѡ дѣ́ти блгⷭ҇ви́ша , и҆
в̾ дв҃ꙋ нетлѣ́ннѡ все́льшасѧ , бг҃а сло́ва пᲂе́мъ бл҃гᲂче́стнѡ хва́лѧще ,
блгⷭ҇ве́нъ є҆сѝ гдⷭ҇и бж҃е ѻ҆ц҃ъ на́шихъ . ~На ке́дрѣ вᲂз̾несе́сѧ , и҆ пе́вгѣ
и҆ кипари́сѣ влⷣко , ѿ трⷪ҇цы є҆ди́нъ сы́и . и҆ вᲂз̾не́слъ є҆сѝ сꙋ́щїѧ
во глꙋбинꙋ̀ мно́гихъ сласте́й впа́дшїѧ , блгⷭ҇ве́нъ бг҃ъ ѻ҆ц҃ъ на́шихъ .
~Кро́вїю честно́ю гдⷭ҇и тва́рь ѡ҆чи́стилъ є҆сѝ , ѿ́ крᲂве принᲂси́мыѧ
ме́рзскимъ бѣсо́мъ . и҆ раз̾рꙋши́лъ є҆сѝ же́ртвы скве́рныѧ сло́во бж҃їе .
пᲂже́рсѧ ꙗ҆́кѡ неѕло́бивъ а҆́гнецъ , сла́ва держа́вѣ твᲂе́й . =мⷱ҇ꙋ . С=тᲂѧ́хꙋ
пред̾ мꙋчи́тели , ꙗ҆́кѡ стᲂлпѝ непᲂдви́жимїи , пᲂкᲂлѣба́юще пре́лесть , и҆
ᲂу҆твержа́юще вѣ́рныхъ сердца̀ страда́льцы . пᲂю́ще , бл҃гᲂслᲂве́нъ є҆сѝ гдⷭ҇и
бж҃е ѻ҆ц҃ъ на́шихъ . =мⷱ҇ꙋ . Н=еѡ҆пали́стисѧ ѻ҆гне́мъ , ѻ҆гнѧ̀ теплѣ́йше
прᲂи҆звᲂле́нїе стѧжа́вше , стрⷭ҇тᲂте́рпцы хрⷭ҇то́вы вѣнцено́сцы . вᲂпїю́ше ,
бл҃гᲂслᲂве́нъ є҆сѝ гдⷭ҇и бж҃е ѻ҆ц҃ъ на́шихъ . =боⷢ҇ . З=ача́тїе
нераз̾сꙋжде́нно , и҆ ржⷭ҇тво̀ несказа́нно и҆мѣ́ла є҆сѝ чⷭ҇таѧ є҆ди́на , влⷣкꙋ
вᲂпло́щши пло́тїю распе́ншагᲂсѧ . є҆мꙋ́же пᲂю́ще вᲂпїе́мъ , бл҃гᲂслᲂве́нъ
є҆сѝ гдⷭ҇и бж҃е ѻ҆ц҃ъ на́шихъ .

=и҆́нъ , і҆рмо́съ . Ꙗ҆́=кᲂже дре́вле . ~Тебѣ̀ мт҃ри бж҃їи чⷭ҇тѣй и҆
непᲂро́чнѣй мᲂлю́сѧ , ѡ҆скверне́ныи тѣ́лᲂмъ и҆ дш҃е́ю , и҆ ѡ҆ка́лѧнныи дѣѧ́нїи
нечи́стыми , и҆ надѣ́юсѧ влⷣчце на млⷭ҇ть твᲂю̀ , ты́ мѧ ᲂу҆ще́дри пречⷭ҇таѧ .
~Прегрѣше́нїи мᲂи́хъ мно́жество , и҆ ѕлы́хъ и҆спᲂлне́нїе , недᲂꙋмѣ́нїемъ мѧ̀
препира́етъ ѕѣлѡ̀ , и҆ во ѿча́ѧнїѧ влече́тъ глꙋбинꙋ̀ . пречⷭ҇таѧ влⷣчце
спаси́ мѧ пᲂгиба́ющаго , и҆ лю́тѣ пᲂтᲂплѧ́ема . ~Пᲂми́лꙋй бл҃га́ѧ ,
смири́вшꙋюсѧ дш҃ꙋ мᲂю̀ лꙋка́выми дѣѧ́ньми , и҆ к̾ пᲂка́ѧнїю мѧ̀ пꙋтѝ
наста́ви , и҆ твᲂри́ти хᲂтѣ́нїѧ твᲂегѡ̀ сн҃а и҆спра́ви , и҆ ѿ мꙋ́ки и҆зба́ви .
~Мно́жество щедро́тъ твᲂеѧ̀ бл҃гᲂсти , грѣхѡ́въ на́шихъ мно́жество презрѣ́въ
бл҃га́ѧ , и҆ бл҃гᲂпремѣни́тельна бꙋ́ди немо́лчнѡ зᲂвꙋ́щимъ , блгⷭ҇ве́нъ
пречⷭ҇таѧ пло́дъ твᲂегѡ̀ чре́ва .

=пѣ́снь , и҃ . і҆рмо́съ . В=ъ непᲂстᲂѧ́ннѣмъ ѻ҆гнѝ сᲂвᲂкꙋ́пльшесѧ , и҆́же
бл҃гᲂче́стїѧ пред̾стᲂѧ́ще ю҆́нᲂши , пла́менѣмъ же неврежде́ни , бжⷭ҇твеннꙋю
пѣ́снь пᲂѧ́хꙋ , блгⷭ҇ви́те всѧ́каѧ дѣ́ла гдⷭ҇а , и҆ превᲂзнᲂси́те є҆гѡ̀
во́ вѣки . ~Лю́дїє непᲂкᲂри́вїи и҆ неразꙋ́мнїи , тѧ̀ нра́вᲂмъ бл҃гᲂпᲂко́рнымъ
вᲂсхᲂтѣ́вша распѧ́тисѧ , ѡ҆сꙋжа́ютъ ᲂу҆́мрети , ꙗ҆́кѡ да и҆́же хᲂтѣ́нїемъ
ᲂу҆мерщве́ныѧ сло́ве ѡ҆живи́ши , пᲂю́щїѧ тѧ̀ и҆ превᲂзнᲂсѧ́щїѧ во́ вѣки .
~Распрᲂсте́ръ на крⷭ҇тѣ̀ дла́ни , рꙋ́цѣ , неꙋдержа́ннѡ прᲂсте́ртѣи к̾ дре́вꙋ
снѣ́днᲂмꙋ первᲂзда́ннагѡ , и҆сцѣлѧ́ѧ влⷣко . и҆ зрѧ́щи тѧ стра́хᲂмъ сл҃нце лꙋчѝ
скрыва́ше , и҆ всѧ̀ тва́рь пᲂкᲂлѣба́сѧ . =мⷱ҇ꙋ . Т=ꙋ́чами сщ҃е́нныхъ бᲂре́нїи ,
стрꙋю̀ нече́стїѧ и҆злїѧ́нїѧ без̾бо́жїѧ и҆з̾сꙋши́ша страстᲂте́рпцы , и҆
и҆сто́чники и҆стᲂчи́ша и҆сцѣле́нїи скве́рнꙋ страсте́й ѿмыва́юща , и҆ вѣ́рныхъ
срⷣца̀ напаѧ́юща бᲂга́тнѡ . =мⷱ҇ꙋ . С=ᲂѡ҆бра́зни чⷭ҇тны́хъ стрⷭ҇те́й , и҆
бжⷭ҇твеныхъ за́пᲂвѣдей и҆спо́лнители страстᲂте́рпцы , сᲂгра́жане беспло́тнымъ
написа́тисѧ ны́нѣ в̾ вы́шнѣмъ гра́дѣ бг҃а мᲂли́те , и҆́же ва́съ чтꙋ́щимъ во всѧ̀
вѣ́ки . =боⷢ҇ . Р=ꙋ́чкꙋ тѧ̀ златꙋ́ю и҆ свѣ́щникъ , трапе́зꙋ и҆ же́злъ ,
бжⷭ҇твенꙋю го́рꙋ , и҆ ѻ҆́блакъ , пᲂла́тꙋ цр҃е́вꙋ , и҆ прⷭ҇то́лъ ѻ҆гнеᲂбра́зенъ ,
бцⷣꙋ всѝ вѣ́рнїи и҆менꙋ́емъ , и҆́же по ржⷭ҇твѣ̀ дв҃ᲂю сᲂхра́ньшꙋюсѧ .

=и҆́нъ , і҆рмо́съ . С=ᲂше́дшагѡ со ѻ҆́трᲂки . ~Сласте́й го́ресть , чꙋ́вства
всѧ̀ тѣле́снаѧ прᲂше́дши , дш҃ꙋ мᲂю̀ без̾мѣ́стнѡ ѡ҆калѧ́етъ , и҆ в̾ сме́рть
влече́тъ . влⷣчце ми́рꙋ бꙋ́ди ми спасе́нїе . ~На тѧ̀ вᲂз̾лᲂжи́хъ влⷣчце срⷣце
и҆ дш҃ꙋ и҆ тѣ́ло , не и҆́мамъ бо и҆ны́ѧ наде́жди ра́звѣ тебѐ , є҆ю́же пᲂлꙋчꙋ̀
млⷭ҇ть . тѣ́мже пᲂда́ждь ми бᲂга́тꙋю твᲂю̀ бл҃гᲂда́ть . ~Ѕмі́й мнѣ̀ ꙗ҆́дᲂмъ
припᲂлзѐ , и҆ плᲂтьско́ю сла́стїю ѡ҆каѧ́ннꙋю дш҃ꙋ мᲂю̀ лю́тѣ ᲂу҆мᲂрѝ . но
ѡ҆живѝ сїю̀ сᲂпрᲂти́вными лѣчьба́ми , чⷭ҇таѧ твᲂи́ми мл҃твами . ~Лю́та мѧ
но́щь пᲂкрыва́етъ прегрѣше́нїи , ст҃а́ѧ влⷣчце , не и҆́мамъ бо свѣщѝ дш҃ꙋ
прᲂсвѣща́ющїѧ , бл҃гᲂдѣѧ́нїѧ ма́слᲂмъ , тѣ́мже и҆з̾ черто́га и҆з̾ри́нꙋхсѧ
вы́шнѧгѡ . =та́же , пѣ́снь бцⷣѣ . в=ели́читъ дш҃а мᲂѧ̀ гдⷭ҇а .= и҆ =пᲂкло́ны .

=пѣ́снь , ѳ҃ . і҆рмо́с̾ . В=зако́ннѣмъ сѣннᲂписа́нїи , ѻ҆́бразъ ви́димъ
вѣ́рнїи , всѧ́ко бо ѻ҆трᲂча̀ лᲂжесна̀ разверза́ѧ ст҃о бг҃ᲂви , тѣ́мъ
первᲂрᲂжде́ннᲂе сло́во , ѿ ѻ҆ц҃а без̾нача́льна сн҃а , первᲂрᲂжде́на и҆з̾ мт҃ре
неи҆скꙋ́сныѧ бра́кꙋ велича́емъ . ~На крⷭ҇тѣ̀ пригво́ждьсѧ і҆с҃е , и҆́же
ѡ҆снᲂва́выи ни наче́мже всю̀ зе́млю , ᲂу҆глѣ́бшаго мѧ̀ в̾ ка́лѣ грѣхо́внѣмъ
нра́вᲂмъ лꙋка́вымъ , ꙗ҆́кѡ бл҃гъ ᲂу҆ще́дривъ хрⷭ҇тѐ . и҆ и҆звле́къ и҆
без̾че́стнᲂю сѝ сме́ртїю пᲂчти́лъ є҆сѝ мнᲂгᲂми́лᲂстиве . ~Ꙗ҆ви́сѧ бг҃ъ
неви́димыи є҆стество́мъ , пло́тїю распина́емь , ꙗ҆́кѡ да ѿ врага̀ неви́димагѡ
и҆зба́виши ми́ръ ви́димыи . и҆ сꙋ́щїѧ ни́зꙋ небе́сны сᲂтвᲂри́ши хрⷭ҇тѐ ,
славᲂсло́вѧщихъ держа́вꙋ вели́кїѧ вла́сти твᲂеѧ̀ . =мⷱ҇ꙋ . В=о́инство сщ҃е́ннᲂе
ст҃ы́мъ а҆́нг҃лѡмъ пᲂдо́бно и҆з̾бра́ннᲂе , ра́й , пᲂсредѣ̀ и҆мы́и живо́тнᲂе
дре́во хрⷭ҇та̀ , бг҃ᲂкра́сныѧ цр҃кви сᲂсло́вїе честно́е , всесла́внїи
стрⷭ҇тᲂте́рпцы сп҃сᲂвы ꙗ҆ви́стесѧ . =мⷱ҇ꙋ . Н=а́съ и҆́же на землѝ ва́съ
пᲂчита́ющихъ , пᲂмина́йте ст҃і́и , престо́лꙋ влⷣчьнемꙋ пред̾стᲂѧ́ще ра́дᲂстнѡ ,
и҆ ꙗ҆́же ѿ ню́дꙋ зарѧ́ми бᲂга́тнѡ сщ҃е́ннїи прᲂсвѣща́йте ны̀ , ꙗ҆́кѡ
да дᲂлгѡ́мъ разрѣше́нїе прїи́мемъ . =боⷢ҇ . С=вѣти́ло твᲂѐ зрѧ́ще сп҃се мо́й
распѧ́тїе , заидо́ста , и҆ ка́кѡ є҆вре́йскїи со́нмъ неза́йде невѣ́рныи ,
преда́въ тѧ̀ на сме́рть нача́льника жи́зни , бцⷣа вᲂпїѧ́ше . ю҆́же непреста́ннѡ
велича́емъ .

=и҆́нъ , і҆рмо́съ . Т=ебѐ не ѡ҆пали́мꙋю . ~Скве́рнꙋ страстны́хъ
пᲂмышле́нїи , мᲂегѡ̀ ᲂу҆ма̀ ѡ҆чи́стивши чⷭ҇таѧ , без̾стрⷭ҇тїѧ свѣ́тлᲂю ри́зᲂю
ѡ҆дежи́ мѧ . ~Ѿве́рзи ми бжⷭ҇твеныѧ вхо́ды пᲂкаѧ́нїѧ дв҃о , вхо́ды стрⷭ҇те́й
и҆ сласте́й мᲂи́хъ загража́ющи , и҆ вᲂз̾бранѧ́ющи си́лᲂю свᲂе́ю . ~Оу҆слы́ши
гла́съ стᲂна́нїѧ мᲂегѡ̀ , и҆ гла́съ пла́ча мᲂегѡ̀ , дв҃о всенепᲂро́чнаѧ , и҆
пᲂда́ждь ѡ҆чище́нїе и҆ спасе́нїе ѡ҆каѧ́ннѣй ми дш҃и . ~Ве́сь ѿча́ѧхсѧ
ѡ҆каѧ́нныи , и҆ недᲂꙋмѣ́юсѧ ве́сь , пᲂмышлѧ́ѧ лꙋка́ваѧ мᲂѧ̀ дѣѧ́нїѧ . тꙋ́не
ᲂу҆ще́дри влⷣчце и҆ спаси́ мѧ .

=та́же , д=ᲂсто́йнѡ є҆́сть . =и҆= пᲂкло́нъ до землѝ . =та́же ,= ~є҆ктенїѧ̀
ма́лаѧ . =и҆= свѣти́ленъ . =и҆ =ѱалмы̀ ѡ҆бы́чны .

=на стихо́внѣ , стⷯры , крⷭ҇тны . гла́съ , г҃ . Д=ре́во преслꙋша́нїѧ ми́рᲂви
сме́рть прᲂзѧбѐ , дре́во же крⷭ҇тнᲂе живо́тъ и҆ нетлѣ́нїе . тѣ́мже тебѐ
мо́лимъ распе́ншагᲂсѧ гдⷭ҇а , да зна́менаетсѧ на на́съ свѣ́тъ лица̀ твᲂегѡ̀ .

=сти́хъ : и҆спо́лнихᲂмсѧ за ᲂу҆́тра . З=а́вистїю ѿ пи́щи и҆з̾гна́нъ бы́хъ ,
паде́нїемъ падо́хсѧ лю́тымъ . но непрезрѣ́въ влⷣко , и҆ вᲂспрїе́мъ менѐ ра́ди
є҆́же по мнѣ̀ распѧ́тїе сѝ . и҆ спаса́еши мѧ и҆ в̾ сла́вꙋ в̾во́диши ,
и҆зба́вителю мо́й сла́ва тебѣ̀ .

=сти́хъ : и҆ бꙋ́ди свѣ́тлᲂсть гдⷭ҇а бг҃а . мⷱ҇ꙋ . С=т҃ы́хъ страстᲂте́рпецъ
па́мѧть , прїидѣ́те лю́дїє всѝ пᲂчте́мъ , ꙗ҆́кѡ пᲂзо́ръ бы́ша а҆́нг҃лѡмъ и҆
чл҃кѡмъ . пᲂбѣ́ды вѣнцы̀ ѿ хрⷭ҇та̀ прїѧ́ша , и҆ мо́лѧтсѧ ѡ҆ дш҃а́хъ на́шихъ .
=сла́ва , и҆ ны́нѣ , крⷭ҇тᲂбоⷢ҇ .= ~Зрѧ́щи и҆́же и҆з̾ тебѐ рᲂжде́ннаго
всенепᲂро́чнаѧ пᲂвѣ́шена на́ древѣ , и҆ вᲂсклица́ше вᲂпїю́щи сла́дкᲂе мᲂѐ
ча́до , гдѣ̀ твᲂѧ̀ за́йде дᲂбро́та свѣтᲂно́снаѧ , дᲂбро̀ сᲂтвᲂри́вшаго ро́дꙋ
чл҃ческᲂмꙋ .

=та́же , б=л҃го є҆́сть и҆спᲂвѣ́датисѧ . ~трⷭ҇то́е , и҆ по ѻ҆́ч҃е на́шъ .
~трᲂпа́рь , ст҃о́мꙋ .= с=ла́ва , и҆ ны́нѣ , крⷭ҇тᲂбоⷢ҇ . ~во́ гласъ трᲂпарѧ̀ .=
п=ᲂсе́мъ , є҆ктенїѧ̀ .= и҆ =ча́съ , а҃ . =и҆= ѿпꙋ́стъ .

В=ъ пѧто́къ , бл҃же́нны . гла́съ , г҃ .=

~Ѿве́ргшаго хрⷭ҇тѐ за́пᲂвѣдь твᲂю̀ пра́ѻ҆ц҃а а҆да́ма , и҆з̾ раѧ̀ и҆з̾гна́лъ
є҆сѝ . разбо́йника же ще́дре , и҆спᲂвѣ́давша тѧ̀ на крⷭ҇тѣ̀ , во́нь всели́лъ
є҆сѝ , зᲂвꙋ́ща , пᲂмѧни́ мѧ сп҃се во црⷭ҇твїи сѝ .

=бл҃же́ни и҆згна́ни пра́вды ра́ди ,꙳ ꙗ҆́кѡ тѣ́хъ є҆́сть црⷭ҇тво нбⷭ҇нᲂе .
З=рѧ́щи тѧ на крⷭ҇тѣ̀ сл҃нца незахᲂди́маго , пᲂмрачѝ свѣ́тъ сл҃нце . ка́менїе
распаде́сѧ , и҆ землѧ̀ пᲂкᲂлѣба́сѧ всѧ̀ . за́вѣса же цр҃ко́внаѧ раз̾дра́сѧ
пᲂсредѣ̀ , непра́веднѡ стра́ждꙋща ви́дѧщи тѧ̀ сп҃се , всѣ́ми недᲂмы́слимаго .

=бл҃же́ни є҆стѐ є҆гда̀ пᲂно́сѧтъ ва́мъ , и҆ и҆зженꙋ́тъ вы̀ , и҆ рекꙋ́тъ
всѧ́къ ѕо́лъ гл҃ъ ,꙳ на вы̀ лжꙋ́ще менѐ ра́ди . З=а всѣ́хъ і҆с҃е веде́нъ бы́сть
на сме́рть , живы́мъ живᲂтѐ , ꙗ҆́кѡ да бжⷭ҇твеными твᲂи́ми стрⷭ҇тьмѝ , и҆́же
дре́внею снѣ́дїю ᲂу҆мерщве́нныѧ спасе́ши ꙗ҆́кѡ бг҃ъ , и҆ раю̀ пᲂка́жеши
жи́телѧ . тѣ́мже вѣ́рᲂю твᲂѧ̀ стра́сти ны́нѣ сла́вимъ .

=ра́дꙋйтесѧ и҆ весели́тесѧ ,꙳ ꙗ҆́кѡ мзда̀ ва́ша мно́га на́ нб҃сѣхъ .
П=ᲂстрада́вшаго во́лею на́съ ра́ди , и҆ пᲂнᲂше́нїѧ ѿе́мшаго чл҃кѡмъ ,
страсте́мъ ᲂу҆пᲂдо́бльшесѧ мч҃нцы . мно́гихъ ра́ди мꙋ́къ низ̾лᲂжи́сте врага̀ ,
и҆ вы́шнюю сла́вꙋ пᲂлꙋчи́сте . тѣ́мже бг҃ᲂлѣ́пнѡ сла́вими є҆стѐ .

=сла́ва . Ѻ҆=ц҃ꙋ , и҆ сн҃ꙋ , и҆ ᲂу҆тѣ́шительнᲂмꙋ дх҃ꙋ пра́вᲂмꙋ , всѝ вѣ́рнїи
пᲂклᲂни́мсѧ . є҆ди́но нача́ло , и҆ сла́вꙋ бг҃ᲂлѣ́пнѡ пᲂю́ще , бл҃гᲂче́стнѡ
правᲂсла́внымъ ра́зꙋмᲂмъ вᲂзᲂпїе́мъ , пᲂмѧнѝ на́съ во црⷭ҇твїи сѝ .

=и҆ ны́нѣ .= ~Стрⷭ҇ти терпѧ́ща пло́тїю хᲂтѣ́нїемъ , зрѧ́щи на крⷭ҇тѣ̀
свᲂегѡ̀ сн҃а всенепᲂро́чнаѧ , смꙋти́сѧ всѧ̀ . и҆ пла́чꙋщи взыва́ше чⷭ҇таѧ ,
ᲂу҆вы̀ мнѣ̀ ча́до мᲂѐ , ка́кѡ ᲂу҆мерщве́нъ є҆сѝ , и҆́же ᲂу҆ме́ршїѧ лю́тѣ ,
ѡ҆живи́ти хᲂтѧ̀ .



