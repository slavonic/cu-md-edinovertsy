=ЧИ́НЪ ПОГРЕБЕ́НІѦ МІРСКИ́МЪ ЧЕЛОВѢ́КОМЪ=

С=щ҃е́нникъ ѡ҆блече́тсѧ въ ри́зы , покади́тъ ᲂу҆ме́ршагѡ крⷭ҇то ѡ҆бра́зно , и҆ рече́тъ : Б=л҃гослове́нъ бг҃ъ на́шъ , всегда̀ и҆ ны́нѣ и҆ прⷭ҇нѡ и҆ во́ вѣки вѣко́мъ . =ѱало́мщикъ : а҆=ми́нь . =трⷭ҇то́е , и҆ по ѻ҆́ч҃е на́шъ . і҆єре́й , воз̾гла́съ : Ꙗ҆́=кѡ твоѐ є҆́сть црⷭ҇тво и҆ си́ла .

~Гдⷭ҇и помилꙋй , в҃і . =сла́ва , и҆ ны́нѣ .=

~Прїиди́те поклони́мсѧ цр҃е́ви на́шемꙋ бг҃ꙋ =[покло́н̾].=

~Прїиди́те поклони́мсѧ хрⷭ҇тꙋ̀ цр҃е́ви и҆ бг҃ꙋ на́шемꙋ =[покло́н̾].=

~Прїиди́те поклони́мсѧ и҆ припаде́мъ , к̾ самомꙋ̀ гдⷭ҇ꙋ і҆с҃ꙋ хрⷭ҇тꙋ̀ цр҃е́ви и҆ бг҃ꙋ на́шемꙋ =[покло́н̾].=

=ѱало́мъ , ч҃ . Ж=ивы́и въ по́мощи вы́шнѧгѡ , въ кро́вѣ бг҃а нбⷭ҇нагѡ водвори́тсѧ . Рече́тъ гдⷭ҇ви , застꙋ́пникъ мо́й є҆сѝ , и҆ прибѣ́жище моѐ , бг҃ъ мо́й и҆ ᲂу҆пова́ю на́нь . Ꙗ҆́кѡ то́й и҆зба́ витъ тѧ̀ ѿ сѣ́ти ло́вчи , и҆ ѿ словесѐ мѧте́жна . Пле́щьма свои́ма ѡ҆сѣ́нитъ тѧ̀ , и҆ под̾ крылѣ̀ є҆гѡ̀ надѣ́ешисѧ . Ѻ҆рꙋ́ жїе ѡ҆бы́детъ тѧ̀ и҆́стина є҆гѡ̀ . не ᲂу҆бои́шисѧ , ѿ́ страха нощна́гѡ , ѿ стрѣлы̀ летѧ́щїѧ во́ дне . Ѿ ве́щи во тмѣ̀ пре ходѧ́щїѧ , ѿ срѧ́ща и҆ бѣ́са полꙋ́деннагѡ . Паде́тъ ѿ страны̀ твоеѧ̀ ты́сѧща , и҆ тма̀ ѡ҆деснꙋ́ю тебѐ , к̾ тебѣ́ же неприбли́ житсѧ . Ѻ҆ба́че ѻ҆чи́ма свои́ма смо́триши , и҆ воздаѧ́нїе грѣ́ш никомъ ᲂу҆́зриши . Ꙗ҆́кѡ ты̀ гдⷭ҇и ᲂу҆пова́нїе моѐ , вы́шнѧгѡ положи́лъ є҆сѝ прибѣ́жище твоѐ . Непрїи́детъ к̾ тебѣ̀ ѕло̀ , и҆ ра́на неприбли́житсѧ тѣлесѝ твоемꙋ̀ . Ꙗ҆́кѡ а҆́нг҃лѡмъ свои́мъ заповѣ́сть ѡ҆ тебѣ̀ , сохрани́ти тѧ во всѣ́хъ пꙋте́хъ твои́хъ . На рꙋка́хъ во́змꙋтъ тѧ̀ , да некогда̀ пре́ткнеши ѡ҆ ка́мень ногѝ твоеѧ̀ . На а҆́спида и҆ васили́ска настꙋ́пиши , и҆ попере́ши льва̀ и҆ ѕмі́ѧ . Ꙗ҆́кѡ на мѧ̀ ᲂу҆пова̀ , и҆ и҆зба́влю и҆̀ , покры́ю и҆̀ , ꙗ҆́кѡ позна̀ и҆́мѧ моѐ . Воз̾зове́тъ ко мнѣ̀ , и҆ ᲂу҆слы́шꙋ и҆̀ . с̾ ни́мъ є҆́смь в̾ ско́рби , и҆змꙋ̀ и҆̀ , и҆ просла́влю є҆гѡ̀ . Долготꙋ̀ дне́й и҆спо́лню и҆̀ , и҆ ꙗ҆влю̀ є҆мꙋ̀ спасе́нїе моѐ .

=сла́ва , и҆ ны́нѣ .=

~А҆ллилꙋ́їѧ , а҆ллилꙋ́їѧ , сла́ва тебѣ̀ бж҃е =[три́жды , с̾ покло́ны].=

=є҆ктенїѧ̀ : М=и́ромъ гдⷭ҇ꙋ помо́лимсѧ . =Ѡ҆= свы́шнемъ ми́рѣ , и҆ ѡ҆ спасе́нїи дꙋ́шъ на́шихъ , гдⷭ҇ꙋ помо́лимсѧ .

=Ѡ҆= ѡ҆ставле́нїи согрѣше́нїй , и҆́же во бл҃же́ннѣй па́мѧти пре ста́вльшемꙋсѧ рабꙋ̀ твоемꙋ̀ , гдⷭ҇ꙋ помо́лимсѧ .

=Ѡ҆= приснопа́мѧтнѣмъ рабѣ̀ бж҃їи , =и҆мⷬ҇къ ,= поко́ѧ , тишины̀ и҆ бл҃же́нныѧ па́мѧти є҆гѡ̀ , гдⷭ҇ꙋ помо́лимсѧ .

=Ѡ҆= прости́ти є҆мꙋ̀ всѧ́ко прегрѣше́нїе , во́льное и҆ нево́льное , гдⷭ҇ꙋ помо́лимсѧ .

=Ѡ҆= неѡ҆сꙋжде́ннѡ предста́ти є҆мꙋ̀ ᲂу҆ стра́шнагѡ прⷭ҇то́ла гдⷭ҇а сла́вы , гдⷭ҇ꙋ помо́лимсѧ .

=Ѡ҆= пла́чꙋщемъ и҆ болѣ́знꙋющемъ , є҆́же ча́ющагѡ хрⷭ҇то́ва ᲂу҆тѣше́нїѧ , гдⷭ҇ꙋ помо́лимсѧ .

=Ѡ҆= ѿпꙋсти́тисѧ є҆мꙋ̀ ѿ всѧ́кїѧ болѣ́зни , печа́ли и҆ возды ха́нїѧ , и҆ всели́ти є҆гѡ̀ , и҆дѣ́же присѣща́етъ свѣ́тъ лица̀ твоегѡ̀ , гдⷭ҇ꙋ помо́лимсѧ .

=Ѡ҆= ꙗ҆́кѡ да гдⷭ҇ь бг҃ъ на́шъ ᲂу҆чини́тъ дꙋ́шꙋ є҆гѡ̀ , въ мѣ́стѣ свѣ́тлѣ , въ мѣ́стѣ зла́чнѣ , въ мѣ́стѣ поко́йнѣ , и҆дѣ́же всѝ пра́веднїи пребыва́ютъ , гдⷭ҇ꙋ помо́лимсѧ .

=Ѡ҆= причте́нїи є҆гѡ̀ на ло́нѣ а҆враа́ма , и҆ и҆саа́ка , и҆ і҆а́кѡва , гдⷭ҇ꙋ помо́лимсѧ .

=Ѡ҆= и҆зба́витисѧ на́мъ ѿ всѧ́кїѧ ско́рби , гнѣ́ва и҆ нꙋ́жды , гдⷭ҇ꙋ помо́лимсѧ .

~Застꙋпѝ , спасѝ , поми́лꙋй и҆ сохранѝ на́съ бж҃е свое́ю бл҃года́ тїю .

~Ми́лость бж҃їю и҆ црⷭ҇тво нбⷭ҇ное , и҆ ѡ҆ставле́нїе грѣхо́въ и҆спроси́вше томꙋ̀ , са́ми себѐ , и҆ дрꙋ́гъ дрꙋ́га , и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ .

=воз̾гла́съ : Ꙗ҆́=кѡ ты̀ є҆сѝ воскрⷭ҇нїе и҆ живо́тъ , и҆ поко́й ᲂу҆со́ пшемꙋ рабꙋ̀ твоемꙋ̀ , =и҆мⷬ҇къ ,= хрⷭ҇тѐ бж҃е на́шъ , и҆ тебѣ̀ сла́вꙋ возсыла́емъ , со безнача́льнымъ тѝ ѻ҆ц҃е́мъ , и҆ съ прест҃ы́мъ и҆ бл҃ги́мъ и҆ животворѧ́щимъ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ . =пое́мъ : а҆=ми́нь .

=гла́съ , и҃ . а҆=ллилꙋ́їѧ , а҆ллилꙋ́їѧ , а҆ллилꙋ́їѧ .

=сти́хъ , а҃ . б=л҃же́нъ є҆го́же и҆збра̀ , и҆ прїѧ́тъ и҆̀ гдⷭ҇ь .

=сти́хъ , в҃ . п=а́мѧть є҆гѡ̀ ѿ́ рода и҆ въ ро́дъ .

=сти́хъ , г҃ . д=ꙋша̀ є҆гѡ̀ во бл҃ги́хъ водвори́тсѧ .

=сти́хъ , д҃ . а҆=ллилꙋ́їѧ , а҆ллилꙋ́їѧ , а҆ллилꙋ́їѧ .

Т=ропа́рь . гла́съ , и҃ . И҆́=же глꙋбина́ми мꙋ́дрости чл҃колю́бнѣ всѧ̀ стро́ѧ , и҆ є҆́же на по́льзꙋ всѣ́мъ подава́ѧ , є҆ди́не содѣ́телю . поко́й гдⷭ҇и дш҃ꙋ раба̀ своегѡ̀ , на тѧ́ бо ᲂу҆пова́нїе возложѝ , творца̀ и҆ зижди́телѧ , и҆ бг҃а на́шегѡ =[два́жды].=

=сла́ва , и҆ ны́нѣ , боⷢ҇ . Т=ебѐ гра́дъ и҆ приста́нище и҆́мамы , и҆ мл҃твенницꙋ бл҃гопрїѧ́тнꙋ къ ро́ждьшемꙋсѧ и҆з̾ тебѐ бг҃ꙋ , бцⷣе безневѣ́стнаѧ , вѣ́рнымъ спасе́нїе .

=каѳи́сма , з҃і .=

~Бл҃же́ни непоро́чнїи въ пꙋ́ть .

=припѣ́въ : П=омѧнѝ гдⷭ҇и дш҃ꙋ раба̀ своегѡ̀ .

~Ходѧ́щїи въ зако́нѣ гдⷭ҇ни .

~Всѣ́мъ се́рдцемъ взы́щꙋтъ є҆гѡ̀ .

~Наꙋчи́ мѧ ѡ҆правда́нїемъ твои́мъ .

~Ꙗ҆́кѡ свидѣ́нїи твои́хъ взыска́хъ .

~Живи́ мѧ по словесѝ твоемꙋ̀ .

=И҆= зако́номъ твои́мъ поми́лꙋй мѧ̀ .

~Въ пꙋтѝ твое́мъ живи́ мѧ .

~Поми́лꙋй мѧ по словесѝ твоемꙋ̀ .

~Ꙗ҆́кѡ за́повѣдемъ твои́мъ вѣ́ровахъ .

~Па́че ты́сѧщъ зла́та и҆ сребра̀ .

~Рꙋ́цѣ твоѝ сотвори́сте мѧ и҆ созда́сте мѧ .

~По млⷭ҇ти твое́й живи́ мѧ .

~Ꙗ҆́кѡ а҆́ще не зако́нъ тво́й поꙋче́нїе моѐ є҆́сть , тогда̀ ᲂу҆́бѡ поги́блъ бы́хъ во смире́нїи мое́мъ . во́ вѣки не забꙋ́дꙋ ѡ҆пра вда́нїи твои́хъ , ꙗ҆́кѡ в̾ ни́хъ живи́лъ мѧ є҆сѝ =[три́жды].=

=є҆ктенїѧ̀ : П=а́ки и҆ па́ки ми́ромъ гдⷭ҇ꙋ помо́лимсѧ .

~Е҆щѐ мо́лимсѧ ѡ҆ ѡ҆ставле́нїи согрѣ́шенїй , и҆́же во бл҃же́н нѣй па́мѧти преста́вльшемꙋсѧ рабꙋ̀ бж҃їю , =и҆мⷬ҇къ .=

=Ѡ҆= прости́ти є҆мꙋ̀ всѧ́кое согрѣше́нїе , во́льное и҆ нево́льное .

~Ꙗ҆́кѡ да гдⷭ҇ь бг҃ъ на́шъ ᲂу҆чини́тъ дш҃ꙋ є҆гѡ̀ , въ мѣ́стѣ свѣ́ тлѣ , въ мѣ́стѣ зла́чнѣ , въ мѣ́стѣ поко́йнѣ , въ нѣ́дрѣхъ а҆враа́ма , и҆ и҆саа́ка , и҆ і҆а́кѡва .

~Млⷭ҇ть бж҃їю и҆ црⷭ҇тво нбⷭ҇ное , и҆ ѡ҆ставле́нїе грѣхо́въ и҆спроси́ вше томꙋ̀ , са́ми себѐ , и҆ дрꙋ́гъ дрꙋ́га , и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ .

~Гдⷭ҇ꙋ помо́лимсѧ . =моли́тва , вта́й : Б=ж҃е дх҃ово́мъ и҆ всѧ́кой пло́ти , и҆́же сме́рть попра́выи и҆ дїѧ́вола ᲂу҆праздни́выи , и҆ жи́знь ми́рꙋ всемꙋ̀ дарова́выи , са́мъ гдⷭ҇и поко́й дш҃ꙋ раба̀ своегѡ̀ ᲂу҆со́пшагѡ , =и҆мⷬ҇къ ,= въ мѣ́стѣ свѣ́тлѣ , въ мѣ́стѣ зла́чнѣ , въ мѣ́стѣ поко́йнѣ , ѿ ню́дꙋ же ѿбѣжѐ всѧ́ка болѣ́знь и҆ печа́ль , и҆ воздыха́нїе . и҆ всѧ́кое согрѣше́нїе содѣ́ѧнное и҆́мъ , сло́вомъ и҆ дѣ́ломъ и҆ помышле́нїемъ , ꙗ҆́кѡ бл҃гъ и҆ чл҃колю́бецъ бг҃ъ простѝ . ꙗ҆́кѡ нѣ́сть чл҃ка и҆́же жи́въ бы́сть , и҆ тебѣ̀ не согрѣшѝ . то́кмѡ ты̀ є҆ди́нъ кромѣ̀ всѧ́кагѡ грѣха̀ . пра́вда твоѧ̀ пра́вда во́ вѣки , и҆ сло́во твоѐ и҆́стина . =воз̾гла́съ : Ꙗ҆́=кѡ ты̀ є҆сѝ воскрⷭ҇нїе и҆ живо́тъ , и҆ поко́й ᲂу҆со́пшемꙋ рабꙋ̀ твоемꙋ̀ , =и҆мⷬ҇къ ,= хрⷭ҇тѐ бж҃е на́шъ . и҆ тебѣ̀ сла́вꙋ возсыла́емъ , со безнача́льнымъ тѝ ѻ҆ц҃е́мъ , и҆ съ прест҃ы́мъ бл҃ги́мъ и҆ животворѧ́щимъ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ . =пое́мъ : а҆=ми́нь .

~Тво́й є҆́смь а҆́зъ спаси́ мѧ .

=припѣ́въ : О=у҆поко́й гдⷭ҇и дш҃ꙋ раба̀ своегѡ̀ .

~Ꙗ҆́кѡ ѡ҆правда́нїи твои́хъ взыска́хъ .

~Гдⷭ҇и живи́ мѧ по словесѝ твоемꙋ̀ .

~На словеса̀ твоѧ̀ ᲂу҆пова́хъ .

~Непреда́ждь менѐ ѡ҆би́дѧщимъ мѧ̀ .

~Ꙗ҆́кѡ за́повѣди твоѧ̀ жела́хъ .

~При́зри на мѧ̀ и҆ поми́лꙋй мѧ .

~Стопы̀ моѧ̀ напра́ви по словесѝ твоемꙋ̀ .

~Пра́вда твоѧ̀ пра́вда в̾ вѣ́къ .

~Ꙗ҆́кѡ зако́на твоегѡ̀ незабы́хъ .

~По ми́лости твое́й живи́ мѧ .

~Зако́нъ же тво́й возлюби́хъ .

~По словесѝ твоемꙋ̀ и҆зба́ви мѧ .

~Жива̀ бꙋ́детъ дш҃а моѧ̀ и҆ восхва́литъ тѧ̀ , и҆ сꙋдьбы̀ твоѧ̀ помо́гꙋтъ мнѣ̀ , заблꙋди́хъ ꙗ҆́кѡ ѻ҆вча̀ поги́бшее . взыщѝ раба̀ твоегѡ̀ , ꙗ҆́кѡ за́повѣди твоѧ̀ незабы́хъ =[три́жды].=

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . С=т҃ы́хъ ли́къ ѡ҆брѣ́те и҆сто́чникъ жи́зни , и҆ две́рь ра́йскꙋю ѡ҆брѧ́щꙋ и҆ а҆́зъ пꙋ́ть покаѧ́нїемъ , поги́бшее ѻ҆вча̀ а҆́зъ є҆́смь , призови́ мѧ сп҃се и҆ спаси́ мѧ .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . И҆́=же дла́нїю ѿ небытїѧ̀ созда́выи мѧ̀ , и҆ ѻ҆́бразомъ свои́мъ бжⷭ҇твенымъ поче́тъ , престꙋпле́нїемъ же за́повѣди , па́ки возврати́ мѧ въ зе́млю ѿ неѧ́же взѧ́тъ бы́хъ , и҆ на подо́б ствїе возведе́ мѧ , и҆ дре́внею добро́тою ᲂу҆краси́ мѧ .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . Ѻ҆́=бразъ є҆́смь неи҆зрече́нныѧ сла́вы твоеѧ̀ , а҆́ще и҆ ꙗ҆́звы но шꙋ̀ согрѣше́нїи , но ᲂу҆ще́дри своѐ созда́нїе влⷣко , и҆ ѡ҆чи́сти свои́мъ млрⷭ҇дїемъ . и҆ жела́емое ѻ҆те́чество пода́ждь мѝ , и҆ раю̀ па́ки сотвори́ мѧ жи́телѧ .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . И҆́=же в̾ пꙋ́ть ᲂу҆́зкїи и҆ приско́рбныи ходи́вшїи , и҆ всѝ и҆́же въ житїѝ крⷭ҇тъ ꙗ҆́кѡ ꙗ҆ре́мъ на ра́мо взе́мшїи , и҆ мнѣ̀ послѣ́ довавшїи вѣ́рою , прїиди́те и҆ прїими́те , ꙗ҆́же ᲂу҆гото́вахъ ва́мъ по́чести , вѣнцы̀ нбⷭ҇ныѧ .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . И҆́=же а҆́гньца бж҃їѧ проповѣ́давше , и҆ закла́ни бы́вше ꙗ҆́кѡ а҆́гньцы , и҆ къ жи́зни и҆́стиннѣй ст҃і́и преста́вльшесѧ , томꙋ̀ прилѣ́жнѡ мч҃нцы моли́тесѧ , согрѣше́нїемъ разрѣше́нїе на́мъ дарова́ти .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . П=око́й бж҃е раба̀ своегѡ̀ , и҆ ᲂу҆чинѝ є҆гѡ̀ в̾ раѝ , и҆дѣ́же ли́цы ст҃ы́хъ тѝ гдⷭ҇и , и҆ пра́веднїи ꙗ҆́кѡ свѣти́ла сїѧ́ютъ . ᲂу҆со́пша гѡ раба̀ своегѡ̀ поко́й , презрѧ̀ є҆мꙋ̀ всѧ̀ прегрѣше́нїѧ .

=сла́ва . Т=рисвѣ́тлагѡ є҆ди́нагѡ бжⷭ҇тва̀ , бл҃гоче́стнѡ пое́мъ вопїю́ще , ст҃ъ є҆сѝ ѻ҆́ч҃е безнача́льныи , и҆ собезнача́льныи сн҃е , и҆ бжⷭ҇твеныи дꙋ́ше , просвѣтѝ на́съ со́ страхомъ вопїю́щихъ тѝ , и҆ вѣ́рою сла́вѧщихъ тѧ̀ , и҆ ѿ вѣ́чнагѡ ѻ҆гнѧ̀ и҆схи́ти .

=и҆ ны́нѣ . Р=а́дꙋисѧ чⷭ҇таѧ , ꙗ҆́же бг҃а пло́тїю без̾ сѣ́мене ро́ждь шаѧ , во спасе́нїе всѣ́мъ . тобо́ю бо ро́дъ чл҃ческїи ѡ҆брѣ́те спасе́нїе , и҆ тобо́ю ра́й да ѡ҆брѧ́щемъ , бцⷣе чи́стаѧ и҆ бл҃го слове́ннаѧ .

~А҆ллилꙋ́їѧ , а҆ллилꙋ́їѧ , сла́ва тебѣ̀ бж҃е =[три́жды , с̾ покло́ны].=

=є҆ктенїѧ̀ : П=а́ки и҆ па́ки ми́ромъ гдⷭ҇ꙋ помо́лимсѧ .

~Е҆щѐ мо́лимсѧ ѡ҆ ѡ҆ставле́нїи согрѣ́шенїй , и҆́же во бл҃же́н нѣй па́мѧти преста́вльшемꙋсѧ рабꙋ̀ бж҃їю , =и҆мⷬ҇къ .=

=Ѡ҆= прости́ти є҆мꙋ̀ всѧ́кое согрѣше́нїе , во́льное и҆ нево́льное .

~Ꙗ҆́кѡ да гдⷭ҇ь бг҃ъ на́шъ ᲂу҆чини́тъ дш҃ꙋ є҆гѡ̀ , въ мѣ́стѣ свѣ́ тлѣ , въ мѣ́стѣ зла́чнѣ , въ мѣ́стѣ поко́йнѣ , въ нѣ́дрѣхъ а҆враа́ма , и҆ и҆саа́ка , и҆ і҆а́кѡва .

~Млⷭ҇ть бж҃їю и҆ црⷭ҇тво нбⷭ҇ное , и҆ ѡ҆ставле́нїе грѣхо́въ и҆спроси́ вше томꙋ̀ , са́ми себѐ , и҆ дрꙋ́гъ дрꙋ́га , и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ .

~Гдⷭ҇ꙋ помо́лимсѧ . =моли́тва , вта́й : Б=ж҃е дх҃ово́мъ и҆ всѧ́кой пло́ти , и҆́же сме́рть попра́выи и҆ дїѧ́вола ᲂу҆праздни́выи , и҆ жи́знь ми́рꙋ всемꙋ̀ дарова́выи , са́мъ гдⷭ҇и поко́й дш҃ꙋ раба̀ своегѡ̀ ᲂу҆со́пшагѡ , =и҆мⷬ҇къ ,= въ мѣ́стѣ свѣ́тлѣ , въ мѣ́стѣ зла́чнѣ , въ мѣ́стѣ поко́йнѣ , ѿ ню́дꙋ же ѿбѣжѐ всѧ́ка болѣ́знь и҆ печа́ль , и҆ воздыха́нїе . и҆ всѧ́кое согрѣше́нїе содѣ́ѧнное и҆́мъ , сло́вомъ и҆ дѣ́ломъ и҆ помышле́нїемъ , ꙗ҆́кѡ бл҃гъ и҆ чл҃колю́бецъ бг҃ъ простѝ . ꙗ҆́кѡ нѣ́сть чл҃ка и҆́же жи́въ бы́сть , и҆ тебѣ̀ не согрѣшѝ . то́кмѡ ты̀ є҆ди́нъ кромѣ̀ всѧ́кагѡ грѣха̀ . пра́вда твоѧ̀ пра́вда во́ вѣки , и҆ сло́во твоѐ и҆́стина . =воз̾гла́съ : Ꙗ҆́=кѡ ты̀ є҆сѝ воскрⷭ҇нїе и҆ живо́тъ , и҆ поко́й ᲂу҆со́пшемꙋ рабꙋ̀ твоемꙋ̀ , =и҆мⷬ҇къ ,= хрⷭ҇тѐ бж҃е на́шъ . и҆ тебѣ̀ сла́вꙋ возсыла́емъ , со безнача́льнымъ тѝ ѻ҆ц҃е́мъ , и҆ съ прест҃ы́мъ бл҃ги́мъ и҆ животворѧ́щимъ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ . =пое́мъ : а҆=ми́нь .

С=ѣда́ленъ . гла́съ , є҃ . П=око́й сп҃се на́шъ съ пра́ведными раба̀ твоегѡ̀ , и҆ сего̀ вселѝ во дворы̀ своѧ̀ , ꙗ҆́коже є҆́сть пи́сано . презрѧ̀ є҆мꙋ̀ всѧ̀ согрѣше́нїѧ є҆гѡ̀ ꙗ҆́кѡ бл҃гъ , во́льнаѧ и҆ не во́льнаѧ . и҆ всѧ̀ ꙗ҆́же в̾ вѣ́дѣнїи , и҆ не в̾ вѣ́дѣнїи чл҃колю́бче .

=сла́ва , и҆ ны́нѣ , боⷢ҇ . И҆́=же ѿ дв҃ы возсїѧ́выи всемꙋ̀ ми́рꙋ хрⷭ҇тѐ бж҃е , и҆ сн҃ы свѣ́та тоѧ̀ ра́ди показа́выи , поми́лꙋй на́съ .

С=тихѣ́ры , заꙋпоко́йны . гла́съ , а҃ .=

~Каѧ̀ жите́йскаѧ пи́ща пребыва́етъ , печа́ли не прича́стна ; каѧ́ ли сла́ва стои́тъ на землѝ не прело́жна ; всѧ̀ сѣ́ни немощнѣ́йша , всѧ̀ сна̀ преле́стнѣйша , во є҆ди́нъ ча́съ всѧ̀ сїѧ̀ сме́рть прїе́млетъ . но во́ свѣтѣ хрⷭ҇тѐ лица̀ твоегѡ̀ , и҆ въ наслажде́нїи твоеѧ̀ красоты̀ , є҆го́же и҆збра̀ поко́й , ꙗ҆́кѡ чл҃колю́бецъ .

~Дѣ́ломъ сп҃се мо́й ꙗ҆влѧ́еши , ꙗ҆́кѡ ты̀ є҆сѝ всѣ́хъ воскрⷭ҇нїе , сло́вомъ сло́ве ла́зарѧ ѿ ме́ртвыхъ воскресѝ . тогда̀ вереѝ сотроша́сѧ , и҆ врата̀ а҆́дова сокрꙋши́шасѧ , тогда̀ со́нъ чл҃кѡмъ сме́рть ꙗ҆влѧ́шесѧ , но на спасе́нїе своегѡ̀ созда́нїѧ , а҆ не на ѡ҆сꙋжде́нїе прише́дъ , є҆го́же и҆збра̀ поко́й , ꙗ҆́кѡ чл҃колю́бецъ .

~Но́выи а҆да́мъ бы́сть сн҃ъ бж҃їи нбⷭ҇ныи , спа́слъ мѧ̀ є҆сѝ , чл҃къ ви́димъ бы́сть безгрѣ́шныи . ѿ а҆да́ма бо пра́дѣда , сꙋ́дъ сме́ рти наслѣ́довахомъ . ты́ же сп҃се мо́й , грѣхѝ моѧ̀ взѧ́тъ сме́ртныѧ , ꙗ҆́кѡ са́мъ въ ме́ртвыхъ свобо́дь , и҆злїѧ̀ и҆сто́ч никъ воскрⷭ҇нїѧ . є҆го́же преста́ви поко́й , ꙗ҆́кѡ чл҃колю́бецъ .

С=їю̀ стихѣ́рꙋ пое́мъ , а҆́ще погреба́ютъ і҆єре́ѧ . П=оложи́лъ є҆сѝ сп҃се и҆збра́нныѧ слꙋже́бники въ цр҃кви , подража́ющихъ на землѝ чи́ны нбⷭ҇ныѧ . и҆ ны́нѣ къ тебѣ̀ ѿше́дшихъ , на́ нб҃сѣхъ предста́тели сп҃се ѡ҆деснꙋ́ю тебѣ̀ ꙗ҆вѝ , до́брѣ подви́г шихсѧ , и҆ бл҃гочести́вꙋю твою̀ вѣ́рꙋ соблю́дшихъ . є҆го́же и҆збра̀ поко́й , ꙗ҆́кѡ чл҃колю́бецъ .

=сла́ва , и҆ ны́нѣ , боⷢ҇ . Г=рѣ́шныхъ мл҃твы прїе́млющи , и҆ скорбѧ́ щихъ воздыха́нїе не презрѧ́щи , молѝ и҆́же ѿ пречⷭ҇тою бокꙋ̀ твое́ю , спастѝ на́съ , прест҃а́ѧ дв҃о .

С=тихѣ́ры , заꙋпоко́йны . гла́съ , в҃ .=

~Ꙗ҆́кѡ цвѣ́тъ ᲂу҆вѧда́етъ , и҆ ꙗ҆́кѡ сѣ́нь ми́мѡ грѧде́тъ , разрꙋ ша́етсѧ всѧ́къ чл҃къ . па́ки же гласѧ́щи трꙋбѣ̀ , ме́ртвїи ꙗ҆́кѡ въ трꙋ́сѣ всѝ воста́нꙋтъ , къ твоемꙋ̀ срѣ́тенїю хрⷭ҇тѐ бж҃е . тогда̀ влⷣко , є҆го́же преста́ви ѿ на́съ , во ст҃ы́хъ ти ᲂу҆чинѝ кро́вѣхъ , ꙗ҆́кѡ чл҃колю́бецъ .

~Оу҆вы̀ мнѣ̀ , коли́къ по́двигъ и҆́мать дꙋша̀ разлꙋча́ющисѧ ѿ тѣлесѐ . ᲂу҆вы̀ тогда̀ коли́кѡ слези́тъ , и҆ нѣ́сть и҆́же поми́ лꙋетъ ю҆̀ : ко а҆́нг҃лѡмъ ѻ҆́чи возводѧ́щи , бездѣ́льнѡ мо́ли тсѧ . къ чл҃кѡмъ рꙋ́цѣ простира́ющи , и҆ не и҆́мать помога́ю щагѡ . тѣ́мже возлю́бленнаѧ моѧ̀ бра́тїѧ , разꙋмѣ́вше кра́ ткꙋю на́шꙋ жи́знь , преста́вленномꙋ поко́ѧ ѿ хрⷭ҇та̀ про́ симъ , и҆ дш҃а́мъ на́шымъ ве́лїю млⷭ҇ть .

~Прїиди́те ви́димъ чꙋ́до вы́ше ᲂу҆ма̀ : вчера̀ бы́лъ съ на́ми , ны́нѣ же лежи́тъ ме́ртвъ . прїиди́те разꙋмѣ́емъ , что̀ мѧтꙋ́ щесѧ соверша́емъ ; ка́кѡ здѣ̀ вонѧ́ми ма́жꙋщесѧ , ѕлово́ нїемъ смердѧ́ще ; ка́кѡ и҆́же здѣ̀ зла́томъ красѧ́щесѧ , без̾ красоты̀ и҆ без̾ лѣ́поты лежи́тъ ; тѣ́мже возлю́бленнаѧ моѧ̀ бра́тїѧ , разꙋмѣ́вше кра́ткꙋю на́шꙋ жи́знь , преста́вленномꙋ поко́ѧ ѿ хрⷭ҇та̀ про́симъ , и҆ дш҃а́мъ на́шымъ ве́лїю млⷭ҇ть .

=сла́ва , и҆ ны́нѣ , боⷢ҇ . В=сѐ ᲂу҆пова́нїе моѐ къ тебѣ̀ возлага́ю мт҃и бж҃їѧ , сохрани́ мѧ во свое́мъ сѝ кро́вѣ .

С=тихѣ́ры , заꙋпоко́йны . гла́съ , г҃ .=

~Всѐ сꙋ́етїе чл҃ческое , є҆ли́кѡ не пребꙋ́детъ по сме́рти . не пребыва́етъ бога́тство , ни сни́детъ сла́ва , наше́дши бо сме́ рти , всѧ̀ сїѧ̀ погꙋби́тъ . тѣ́мже хрⷭ҇тꙋ̀ безсме́ртномꙋ возо пїе́мъ , преста́вльшагосѧ ѿ на́съ поко́й , и҆дѣ́же всѣ́мъ є҆́сть веселѧ́щымсѧ житїѐ ᲂу҆ тебѐ .

~Чл҃цы что̀ всꙋ́е мѧте́мсѧ , пꙋ́ть кра́токъ є҆́сть и҆́мже теце́мъ , ды́мъ є҆́сть житїѐ сѐ , па́ра и҆ пе́рсть и҆ пе́пелъ , вма́лѣ ꙗ҆влѧ́е тсѧ , и҆ вско́рѣ погиба́етъ . тѣ́мъ хрⷭ҇тꙋ̀ безсме́ртномꙋ возо пїе́мъ , преста́вленнагѡ ѿ на́съ поко́й , и҆дѣ́же всѣ́мъ є҆́сть веселѧ́щымсѧ житїѐ ᲂу҆ тебѐ .

~Е҆ди́не многомлⷭ҇тиве и҆ бл҃гоꙋтро́бне , и҆мѣ́ѧи непости́жимꙋ бл҃гости пꙋчи́нꙋ . свѣ́дыи є҆стество̀ чл҃ческое , є҆́же содѣ́лалъ є҆сѝ , тѧ̀ мо́лимъ хрⷭ҇тѐ бж҃е , преста́вленнагѡ ѿ на́съ поко́й , и҆дѣ́же всѣ́мъ є҆́сть веселѧ́щымсѧ житїѐ ᲂу҆ тебѐ .

=сла́ва , и҆ ны́нѣ , боⷢ҇ . С=т҃а́ѧ первочⷭ҇таѧ , похвало̀ сꙋ́щи нбⷭ҇нымъ си́ламъ , а҆пⷭ҇лѡмъ пѣ́нїе , и҆ пррⷪ҇кѡмъ сбытїѐ , влⷣчце прїимѝ моли́твы на́ша .

С=тихѣ́ры , заꙋпоко́йны . гла́съ , д҃ .=

~Гдѣ̀ є҆́сть мїрско́е пристра́стїе ; гдѣ̀ є҆́сть маловре́менныхъ мечта́нїе ; гдѣ̀ є҆́сть зла́то и҆ сребро̀ ; гдѣ̀ є҆́сть ра́бъ мно́же ство ; всѐ мѧте́жъ , всѐ пе́пелъ , всѐ пе́рсть , всѧ̀ сѣ́нь . но прїиди́те возопїе́мъ безсме́ртномꙋ цр҃ю , гдⷭ҇и вѣ́чныхъ твои́хъ бл҃гъ сподо́би преста́вльшагосѧ ѿ на́съ , и҆ ᲂу҆поко́й є҆гѡ̀ въ нестарѣ́ющемсѧ бл҃же́нствѣ твое́мъ .

~Прїи́де сме́рть ꙗ҆́кѡ хи́щникъ , пристꙋпѝ тли́тель и҆ разрꙋши́ мѧ , прїи́де же и҆ не сꙋ́ща мѧ̀ ꙗ҆вѝ , и҆ бы́хъ ꙗ҆́кѡ не бы́въ лежꙋ̀ ны́нѣ . вои́стинꙋ со́нъ , вои́стинꙋ зла́ка є҆́смь ѻ҆́бразъ . но прїиди́те возопїе́мъ безсме́ртномꙋ цр҃ю , гдⷭ҇и вѣ́чныхъ твои́хъ бл҃гъ сподо́би , преста́вльшагосѧ ѿ на́съ , и҆ ᲂу҆поко́й є҆гѡ̀ въ нестарѣ́ющемсѧ бл҃же́нствѣ твое́мъ .

~Со́нъ ꙗ҆влѧ́етсѧ вѣ́рꙋющимъ въ тѧ̀ сме́рть , тебѣ̀ положе́нꙋ во́ гробѣ , и҆́же всѣ́ми владꙋ́щемꙋ , и҆ сме́ртнꙋю держа́вꙋ разо́ ршꙋ , и҆ ᲂу҆праздни́вшꙋ є҆ѧ̀ наси́лїе многолѣ́тное . тѣ́мжетисѧ мо́лимъ , преста́вленнаго ѿ на́съ ᲂу҆чинѝ во́ свѣтѣ ст҃ы́хъ тѝ , въ пра́ведныхъ свѣ́тлости .

=сла́ва , и҆ ны́нѣ , боⷢ҇ . И҆=зба́ви на́съ ѿ бѣ́дъ на́шихъ мт҃и хрⷭ҇та̀ бг҃а , ро́ждьшаѧ всѣ́мъ творца̀ , да всѝ вопїе́мъ тѝ , ра́дꙋисѧ є҆ди́на спасе́нїе дш҃а́мъ на́шымъ .

=є҆ктенїѧ̀ : П=а́ки и҆ па́ки ми́ромъ гдⷭ҇ꙋ помо́лимсѧ .

~Е҆щѐ мо́лимсѧ ѡ҆ ѡ҆ставле́нїи согрѣ́шенїй , и҆́же во бл҃же́н нѣй па́мѧти преста́вльшемꙋсѧ рабꙋ̀ бж҃їю , =и҆мⷬ҇къ .=

=Ѡ҆= прости́ти є҆мꙋ̀ всѧ́кое согрѣше́нїе , во́льное и҆ нево́льное .

~Ꙗ҆́кѡ да гдⷭ҇ь бг҃ъ на́шъ ᲂу҆чини́тъ дш҃ꙋ є҆гѡ̀ , въ мѣ́стѣ свѣ́ тлѣ , въ мѣ́стѣ зла́чнѣ , въ мѣ́стѣ поко́йнѣ , въ нѣ́дрѣхъ а҆враа́ма , и҆ и҆саа́ка , и҆ і҆а́кѡва .

~Млⷭ҇ть бж҃їю и҆ црⷭ҇тво нбⷭ҇ное , и҆ ѡ҆ставле́нїе грѣхо́въ и҆спроси́ вше томꙋ̀ , са́ми себѐ , и҆ дрꙋ́гъ дрꙋ́га , и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ .

~Гдⷭ҇ꙋ помо́лимсѧ . =моли́тва , вта́й : Б=ж҃е дх҃ово́мъ и҆ всѧ́кой пло́ти , и҆́же сме́рть попра́выи и҆ дїѧ́вола ᲂу҆праздни́выи , и҆ жи́знь ми́рꙋ всемꙋ̀ дарова́выи , са́мъ гдⷭ҇и поко́й дш҃ꙋ раба̀ своегѡ̀ ᲂу҆со́пшагѡ , =и҆мⷬ҇къ ,= въ мѣ́стѣ свѣ́тлѣ , въ мѣ́стѣ зла́чнѣ , въ мѣ́стѣ поко́йнѣ , ѿ ню́дꙋ же ѿбѣжѐ всѧ́ка болѣ́знь и҆ печа́ль , и҆ воздыха́нїе . и҆ всѧ́кое согрѣше́нїе содѣ́ѧнное и҆́мъ , сло́вомъ и҆ дѣ́ломъ и҆ помышле́нїемъ , ꙗ҆́кѡ бл҃гъ и҆ чл҃колю́бецъ бг҃ъ простѝ . ꙗ҆́кѡ нѣ́сть чл҃ка и҆́же жи́въ бы́сть , и҆ тебѣ̀ не согрѣшѝ . то́кмѡ ты̀ є҆ди́нъ кромѣ̀ всѧ́кагѡ грѣха̀ . пра́вда твоѧ̀ пра́вда во́ вѣки , и҆ сло́во твоѐ и҆́стина . =воз̾гла́съ : Ꙗ҆́=кѡ ты̀ є҆сѝ воскрⷭ҇нїе и҆ живо́тъ , и҆ поко́й ᲂу҆со́пшемꙋ рабꙋ̀ твоемꙋ̀ , =и҆мⷬ҇къ ,= хрⷭ҇тѐ бж҃е на́шъ . и҆ тебѣ̀ сла́вꙋ возсыла́емъ , со безнача́льнымъ тѝ ѻ҆ц҃е́мъ , и҆ съ прест҃ы́мъ бл҃ги́мъ и҆ животворѧ́щимъ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ . =пое́мъ : а҆=ми́нь .

С=ѣда́ленъ . гла́съ , г҃ . Е҆=гда̀ сло́вомъ твои́мъ предста́немъ , нелицемѣ́рномꙋ тѝ сꙋди́щꙋ гдⷭ҇и , не ѡ҆сꙋдѝ сп҃се въ тѧ̀ вѣ́ро вавшихъ , вси́ бо согрѣши́хомъ , но тебѐ не ѿстꙋпи́хомъ . тѣ́мъ мо́лимъ тѧ̀ , въ се́лѣхъ пра́ведныхъ тѝ хрⷭ҇тѐ поко́й , є҆го́же прїѧ́тъ . є҆ди́нъ бо є҆сѝ безгрѣ́шенъ .

=сла́ва , и҆ ны́нѣ , боⷢ҇ . П=рибѣ́жище и҆ си́ла на́мъ бы́сть бцⷣе , крѣ́пкаѧ помо́щнице всемꙋ̀ ми́рꙋ . мл҃твами твои́ми спаса́й рабы̀ своѧ̀ , ѿ всѧ́кїѧ бѣды̀ , є҆ди́на бл҃гослове́ннаѧ .

С=тихѣ́ры , заꙋпоко́йны . гла́съ , є҃ .=

~Помѧнꙋ́хъ пррⷪ҇ка вопїю́ща , а҆́зъ є҆́смь землѧ̀ и҆ пе́пелъ . и҆ па́ки разсмотри́хъ во гробѣ́хъ , и҆ ви́дѣхъ ко́сти ѡ҆бнажены̀ . и҆ рѣ́хъ ᲂу҆́бѡ кто̀ є҆́сть се́й , цр҃ь и҆лѝ ни́щь , и҆лѝ пра́ведникъ и҆лѝ грѣ́шникъ ; но поко́й сп҃се съ пра́ведными раба̀ твоегѡ̀ , ꙗ҆́кѡ чл҃колю́бецъ .

~Ты̀ созда́выи мѧ̀ гдⷭ҇и , и҆ положи́въ на мнѣ̀ рꙋ́кꙋ твою̀ . и҆ заповѣ́давъ мѝ речѐ , ꙗ҆́кѡ землѧ̀ є҆сѝ , и҆ въ зе́млю па́ки по́йдеши . наста́ви мѧ̀ на пра́вый пꙋ́ть тво́й , проща́ѧ мѝ прегрѣше́нїѧ . и҆ ѡ҆сла́бивъ спаси́ мѧ молю́сѧ , ꙗ҆́кѡ чл҃колю́ бецъ .

~И҆сцѣли́лъ є҆сѝ сокрꙋше́нїе моѐ сп҃се , себѐ смири́въ вы́шнїи , твоеѧ́ бо за́повѣди престꙋ́пникъ бы́хъ , и҆ къ сме́рти безꙋ́ мїемъ спадо́хъ . ты́ же сме́ртнымъ мои́мъ хрⷭ҇тѐ ѡ҆бложи́всѧ , пострада́лъ є҆сѝ распѧ́тїе , и҆ безсме́ртна мѧ̀ сотворѝ . тлѝ вкꙋси́лъ є҆сѝ сме́ртныѧ , и҆ нетлѣ́нна мѧ̀ возвѣ́дъ . ты̀ са́мъ раба̀ своегѡ̀ со ст҃ы́ми поко́й , ꙗ҆́кѡ чл҃колю́бецъ .

=сла́ва , и҆ ны́нѣ , боⷢ҇ . Т=ебѣ́ сѧ мо́лимъ ꙗ҆́кѡ бж҃їи мт҃ри , бл҃гослове́ннаѧ , молѝ ѡ҆ спасе́нїи дꙋ́шъ на́шихъ .

С=тихѣ́ры , заꙋпоко́йны . гла́съ , ѕ҃ .=

~Нача́токъ мѝ и҆ соста́въ , зижди́тельное твоѐ бы́сть повелѣ́ нїе . восхотѣ́въ бо ѿ неви́димагѡ , и҆ ви́димагѡ мѧ̀ жи́во соста́вити є҆стество̀ . тлѣ́нное мѝ тѣ́ло ѿ землѝ созда́въ , да́лъ же мѝ є҆сѝ дш҃ꙋ , бжⷭ҇твенымъ свои́мъ и҆ животворѧ́ щимъ вдохнове́нїемъ . тѣ́мже сп҃се раба̀ своегѡ̀ во странѣ̀ живꙋ́щихъ , и҆ въ кро́вѣхъ пра́ведныхъ поко́й .

~Болѣ́знь а҆да́мꙋ бы́сть дре́ва вкꙋше́нїе , дре́вле во є҆де́мѣ , є҆гда̀ ꙗ҆́дъ ѕмі́й и҆зблева̀ , тѣ́мъ бо вни́де сме́рть всеро́дна , снѣда́ющи чл҃ка . но прише́дъ влⷣка , низложѝ ѕмі́а , и҆ воскрⷭ҇нїе на́мъ дарова̀ . къ немꙋ́ же ᲂу҆́бѡ возопїе́мъ , пощадѝ сп҃се , є҆го́же прїѧ́тъ со ст҃ы́ми поко́й , ꙗ҆́кѡ чл҃колю́бецъ .

~Сло́во бж҃їе сꙋ́щественное , младе́нецъ бы́ти и҆зво́ли , пло́ть прїе́мъ и҆ дш҃ꙋ мы́сленнꙋ и҆ самовла́стнꙋ . тогѡ̀ ра́ди во двою̀ соверше́нꙋ є҆стествꙋ̀ , рожде́нномꙋ сн҃ꙋ бж҃їю поклони́мсѧ =[покло́н̾],= самосо́здана кꙋ́пно же и҆ несо́здана ᲂу҆вѣ́дѣхомъ , непревра́тнѣ є҆ди́нагѡ хрⷭ҇та̀ . къ немꙋ́ же возопїе́мъ гл҃юще , пощадѝ сп҃се є҆го́же прїѧ́тъ , съ пра́ведными поко́й .

=сла́ва , и҆ ны́нѣ , боⷢ҇ . Б=г҃а и҆з̾ тебѐ вопло́щшагосѧ , разꙋмѣ́ хомъ бцⷣе дв҃о , того̀ молѝ ѡ҆ спасе́нїи дꙋ́шъ на́шихъ .

С=тихѣ́ры , заꙋпоко́йны . гла́съ , з҃ .=

~Поко́й сп҃се на́шъ жизнода́вче , є҆го́же преста́вилъ є҆сѝ раба̀ своегѡ̀ ѿ вре́менныхъ , гдⷭ҇и сла́ва тебѣ̀ .

~По ѻ҆́бразꙋ своемꙋ̀ и҆ по подо́бїю , созда́выи и҆спе́рва чл҃ка , и҆ въ раѝ положи́лъ є҆сѝ владѣ́ти твои́ми творе́нїи . за́вистїю же дїѧ́волею прельще́нъ , ꙗ҆́ди причасти́сѧ , за́повѣди твоеѧ̀ престꙋ́пникъ бы́въ . тѣ́мъ па́ки въ зе́млю , ѿ неѧ́же взѧ́тъ бы́сть , ѡ҆сꙋди́лъ є҆сѝ возвраща́тисѧ гдⷭ҇и , є҆мꙋ́же про́симъ поко́ѧ .

~Безчи́сленно бꙋ́детъ блꙋ́днѡ живꙋ́щымъ мꙋче́нїе , скре́жетъ зꙋбо́мъ , и҆ пла́чь неꙋтѣ́шимыи , мра́къ бе́з̾ свѣта , и҆ тма̀ кромѣ́шнаѧ , и҆ че́рвь неꙋсыпа́ющїи , и҆ сле́зы неполе́зны , сꙋдїѧ̀ неꙋмоли́мыи . тѣ́мъ пре́жде конца̀ возопїе́мъ гл҃юще , влⷣко хрⷭ҇тѐ , є҆го́же прїѧ́тъ , со и҆збра́нными поко́й .

=сла́ва , и҆ ны́нѣ , боⷢ҇ . П=ростра́нное селе́нїе невмѣсти́магѡ , позна́вше тѧ̀ пресла́внаѧ бцⷣе , зове́мъ сла́ва тебѣ̀ .

