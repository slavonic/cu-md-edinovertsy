=ПОГРЕБЕ́НІЕ МЛАДЕ́НЦЕМЪ=

С=щ҃е́нникъ ѡ҆блече́тсѧ въ ри́зы , покади́тъ ᲂу҆ме́ршагѡ крⷭ҇то ѡ҆бра́зно , и҆
рече́тъ : Б=л҃гослове́нъ бг҃ъ на́шъ , всегда̀ и҆ ны́нѣ и҆ прⷭ҇нѡ и҆ во́ вѣки
вѣко́мъ . =ѱало́мщикъ : а҆=ми́нь . =цр҃ю нбⷭ҇ныи .трⷭ҇то́е , и҆ по ѻ҆́ч҃е на́шъ .
і҆єре́й , воз̾гла́съ : Ꙗ҆́=кѡ твоѐ є҆́сть црⷭ҇тво и҆ си́ла . ~Гдⷭ҇и помилꙋй , в҃і .
=сла́ва , и҆ ны́нѣ .=

~Прїиди́те поклони́мсѧ цр҃е́ви на́шемꙋ бг҃ꙋ =[покло́н̾].=

~Прїиди́те поклони́мсѧ хрⷭ҇тꙋ̀ цр҃е́ви и҆ бг҃ꙋ на́шемꙋ =[покло́н̾].=

~Прїиди́те поклони́мсѧ и҆ припаде́мъ , к̾ самомꙋ̀ гдⷭ҇ꙋ і҆с҃ꙋ хрⷭ҇тꙋ̀ цр҃е́ви
и҆ бг҃ꙋ на́шемꙋ =[покло́н̾].=

=ѱало́мъ , ѳ҃і .=

~Оу҆слы́шитъ тѧ̀ гдⷭ҇ь въ де́нь печа́ли , защи́титъ тѧ̀ и҆́мѧ бг҃а і҆а́ковлѧ .
По́слетъ тѝ по́мощь ѿ ст҃а́гѡ , и҆ ѿ сїѡ́на застꙋ́ питъ тѧ̀ . Помѧне́тъ всѧ́кꙋ
же́ртвꙋ твою̀ , и҆ всѧ̀ сожже́нїѧ твоѧ̀ тꙋ́чна бꙋ́ди . Да́стъ тѝ гдⷭ҇ь по́ сердцꙋ твоемꙋ̀ , и҆ ве́сь совѣ́тъ тво́й и҆спо́лнитъ . Возра́дꙋемсѧ ѡ҆ спасе́нїи
твое́мъ , и҆ во́ и҆мѧ гдⷭ҇а бг҃а на́шегѡ возвели́чимсѧ . И҆спо́лнитъ гдⷭ҇ь всѧ̀
проше́нїѧ твоѧ̀ . ны́нѣ позна́хъ , ꙗ҆́кѡ спа́слъ є҆́сть гдⷭ҇ь хрⷭ҇та̀ своегѡ̀ .
Оу҆слы́шитъ є҆гѡ̀ съ нб҃сѐ ст҃а́гѡ своегѡ̀ , въ си́лахъ спасе́нїе десни́ца
є҆гѡ̀ . Сїѝ на колесни́цахъ , и҆ сїѝ на ко́нехъ , мы́ же во́ и҆мѧ гдⷭ҇а бг҃а на́шегѡ призове́мъ . Ті́и спѧ́ти бы́ша и҆ падо́ша , мы́ же воста́хомъ и҆
и҆спра́вихомсѧ . Гдⷭ҇и , спасѝ цр҃ѧ , и҆ ᲂу҆слы́ши ны̀ , во ѻ҆́нь же де́нь а҆́ще
призо ве́мъ тѧ̀ .

=ѱало́мъ , рм҃а .=

~Гла́сомъ мои́мъ ко́ гдⷭ҇ꙋ воз̾ва́хъ , гла́сомъ мои́мъ ко́ гдⷭ҇ꙋ помолю́сѧ .
Пролїю̀ пред̾ ни́мъ моли́твꙋ мою̀ , и҆ печа́ль мою̀ пред̾ ни́мъ возвѣщꙋ̀ .
Внегда̀ и҆счеза́етъ дꙋ́хъ мо́й , и҆ ты̀ позна̀ стезѝ моѝ . На пꙋтѝ се́мъ , по немꙋ́же хожда́хъ , скры́ ша сѣ́ть мнѣ̀ . Смотрѧ́хъ ѡ҆деснꙋ́ю , и҆ возглѧ́дахъ , и҆
не бѣ̀ зна́ѧи менѐ . Поги́бе бѣ́гство ѿ менѐ , и҆ нѣ́сть взыска́ѧи дꙋ́шꙋ мою̀ .
Возва́хъ къ тебѣ̀ гдⷭ҇и , рѣ́хъ , ты̀ є҆сѝ ᲂу҆пова́нїе моѐ , ча́сть моѧ̀ є҆сѝ
на землѝ живы́хъ . Вонмѝ моли́твꙋ мою̀ , ꙗ҆́кѡ смири́хсѧ ѕѣлѡ̀ . И҆зба́ви мѧ̀ ѿ гонѧ́щихъ мѧ̀ , ꙗ҆́кѡ ᲂу҆крѣпи́шасѧ па́че менѐ . И҆зведѝ и҆з̾ темни́цы дꙋ́шꙋ
мою̀ , и҆сповѣ́датисѧ и҆́мени твоемꙋ̀ . Менѐ ждꙋ́тъ пра́ведни цы , до́ндеже
возда́си мнѣ̀ .

=ѱало́мъ , к҃д .=

~Къ тебѣ̀ гдⷭ҇и , воздвиго́хъ дш҃ꙋ мою̀ , бж҃е мо́й , на тѧ̀ ᲂу҆по ва́хъ , да не
постыжꙋ́сѧ во́ вѣки . Ни посмѣю́тмисѧ вразѝ моѝ . и҆́бо всѝ терпѧ́щїи тѧ̀ не постыдѧ́тсѧ . Да постыдѧ́тсѧ беззако́ннꙋющїи всꙋ́е . Пꙋтѝ твоѧ̀ гдⷭ҇и , скажи́
ми , и҆ сте зѧ́мъ твои́мъ наꙋчи́ мѧ . Наста́ви мѧ на и҆́стинꙋ твою̀ , и҆ наꙋчи́ мѧ .
ꙗ҆́кѡ ты̀ є҆сѝ бг҃ъ сп҃съ мо́й , и҆ тебѣ̀ терпѣ́хъ ве́сь де́нь . Помѧнѝ щедро́ты
твоѧ̀ гдⷭ҇и , и҆ млⷭ҇ти твоѧ̀ , ꙗ҆́кѡ ѿ́ вѣка сꙋ́ть . Грѣ́хъ ю҆́ности моеѧ̀ и҆
невѣ́жествїѧ моегѡ̀ не по мѧнѝ . по млⷭ҇ти твое́й помѧни́ мѧ ты̀ , ра́ди
бл҃гости твоеѧ̀ гдⷭ҇и . Бл҃гъ и҆ пра́въ гдⷭ҇ь , сегѡ̀ ра́ди зако́нъ положи́тъ
согрѣ ша́ющымъ на пꙋтѝ . Наста́витъ кро́ткїѧ на сꙋ́дъ , и҆ наꙋчи́тъ кро́ткїѧ
пꙋте́мъ свои́мъ . Всѝ пꙋтїѐ гдⷭ҇ни млⷭ҇ть и҆ и҆́стина , взыска́ющымъ завѣ́та
є҆гѡ̀ и҆ свидѣ́нїѧ є҆гѡ̀ . Ра́ди и҆́мене твоегѡ̀ гдⷭ҇и , и҆ ѡ҆чи́сти грѣ́хъ мо́й ,
мно́гъ бо є҆́сть . Кто̀ є҆́сть чл҃къ боѧ́исѧ гдⷭ҇а ; зако́нъ положи́тъ є҆мꙋ̀ на пꙋтѝ , и҆́же и҆зво́ли . Дꙋша̀ є҆гѡ̀ во бл҃ги́хъ водвори́тсѧ , и҆ сѣ́мѧ є҆гѡ̀
наслѣ́дитъ зе́млю . Держа́ва гдⷭ҇ь боѧ́щымсѧ є҆гѡ̀ , и҆ завѣ́тъ є҆гѡ̀ ꙗ҆ви́тъ
и҆́мъ . Ѻ҆́чи моѝ вы́нꙋ ко́ гдⷭ҇ꙋ , ꙗ҆́кѡ то́й и҆сто́ргнетъ ѿ сѣ́ти но́зѣ моѝ .
При́зри на мѧ̀ и҆ поми́лꙋй мѧ̀ , ꙗ҆́кѡ є҆диноро́дъ и҆ ни́щь є҆́смь а҆́зъ . Ско́рби
срⷣца моегѡ̀ ᲂу҆мно́жишасѧ , и҆ ѿ бѣ́дъ мои́хъ и҆зведи́ мѧ . Ви́ждь смире́ нїе
моѐ и҆ трꙋ́дъ мо́й , и҆ ѿпꙋстѝ всѧ̀ грѣхѝ моѧ̀ . Ви́ждь врагѝ моѧ̀ , ꙗ҆́кѡ
ᲂу҆мно́жишасѧ , и҆ ненавидѣ́нїемъ непра́ве днымъ возненави́дѣша мѧ̀ . Сохранѝ
дꙋ́шꙋ мою̀ и҆ и҆зба́ви мѧ̀ , да не постыжꙋ́сѧ , ꙗ҆́кѡ ᲂу҆пова́хъ на тѧ̀ .
Неѕло́бивїи и҆ пра́вїи прилѣплѧ́хꙋсѧ мнѣ̀ , ꙗ҆́кѡ потерпѣ́хъ тѧ̀ гдⷭ҇и . И҆зба́
ви бж҃е і҆и҃лѧ ѿ всѣ́хъ ско́рбїи є҆гѡ̀ .

=сла́ва , и҆ ны́нѣ .=

~А҆ллилꙋ́їѧ , а҆ллилꙋ́їѧ , сла́ва тебѣ̀ бж҃е =[три́жды , с̾ покло́ны].=

=є҆ктенїѧ̀ : М=и́ромъ гдⷭ҇ꙋ помо́лимсѧ . =Ѡ҆= свы́шнемъ ми́рѣ , и҆ ѡ҆ спасе́нїи
дꙋ́шъ на́шихъ , гдⷭ҇ꙋ помо́лимсѧ .

=Ѡ҆= ѡ҆ставле́нїи согрѣше́нїй , и҆́же во бл҃же́ннѣй па́мѧти пре ста́вльшемꙋсѧ
рабꙋ̀ твоемꙋ̀ , гдⷭ҇ꙋ помо́лимсѧ .

=Ѡ҆= приснопа́мѧтнѣмъ рабѣ̀ бж҃їи , =и҆мⷬ҇къ ,= поко́ѧ , тишины̀ и҆ бл҃же́нныѧ
па́мѧти є҆гѡ̀ , гдⷭ҇ꙋ помо́лимсѧ .

=Ѡ҆= прости́ти є҆мꙋ̀ всѧ́ко прегрѣше́нїе , во́льное и҆ нево́льное , гдⷭ҇ꙋ
помо́лимсѧ .

=Ѡ҆= неѡ҆сꙋжде́ннѡ предста́ти є҆мꙋ̀ ᲂу҆ стра́шнагѡ прⷭ҇то́ла гдⷭ҇а сла́вы ,
гдⷭ҇ꙋ помо́лимсѧ .

=Ѡ҆= пла́чꙋщемъ и҆ болѣ́знꙋющемъ , є҆́же ча́ющагѡ хрⷭ҇то́ва ᲂу҆тѣше́нїѧ , гдⷭ҇ꙋ
помо́лимсѧ .

=Ѡ҆= ѿпꙋсти́тисѧ є҆мꙋ̀ ѿ всѧ́кїѧ болѣ́зни , печа́ли и҆ возды ха́нїѧ , и҆
всели́ти є҆гѡ̀ , и҆дѣ́же присѣща́етъ свѣ́тъ лица̀ твоегѡ̀ , гдⷭ҇ꙋ помо́лимсѧ .

=Ѡ҆= ꙗ҆́кѡ да гдⷭ҇ь бг҃ъ на́шъ ᲂу҆чини́тъ дꙋ́шꙋ є҆гѡ̀ , въ мѣ́стѣ свѣ́тлѣ , въ мѣ́стѣ зла́чнѣ , въ мѣ́стѣ поко́йнѣ , и҆дѣ́же всѝ пра́веднїи пребыва́ютъ , гдⷭ҇ꙋ
помо́лимсѧ .

=Ѡ҆= причте́нїи є҆гѡ̀ , на ло́нѣ а҆враа́ма и҆ и҆саа́ка , и҆ і҆а́кѡва , гдⷭ҇ꙋ
помо́лимсѧ .

=Ѡ҆= и҆зба́витисѧ на́мъ ѿ всѧ́кїѧ ско́рби , гнѣ́ва и҆ нꙋ́жды , гдⷭ҇ꙋ помо́лимсѧ .

~Застꙋпѝ , спасѝ , поми́лꙋй и҆ сохранѝ на́съ бж҃е свое́ю бл҃года́ тїю .

~Млⷭ҇ть бж҃їю и҆ црⷭ҇тво нбⷭ҇ное , и҆ ѡ҆ставле́нїе грѣхо́въ и҆спро си́вше
томꙋ̀ , са́ми себѐ , и҆ дрꙋ́гъ дрꙋ́га , и҆ ве́сь живо́тъ на́шъ хрⷭ҇тꙋ̀ бг҃ꙋ
предади́мъ .

=воз̾гла́съ : Ꙗ҆́=кѡ ты̀ є҆сѝ воскрⷭ҇нїе и҆ живо́тъ , и҆ поко́й ᲂу҆со́ пшемꙋ
рабꙋ̀ твоемꙋ̀ , =и҆мⷬ҇къ ,= хрⷭ҇тѐ бж҃е на́шъ , и҆ тебѣ̀ сла́вꙋ возсыла́емъ , со безнача́льнымъ тѝ ѻ҆ц҃е́мъ , и҆ съ прест҃ы́мъ и҆ бл҃ги́мъ и҆ животворѧ́щимъ
дх҃омъ , ны́нѣ и҆ прⷭ҇нѡ и҆ во́ вѣки вѣко́мъ . =пое́мъ : а҆=ми́нь .

=гла́съ , и҃ . а҆=ллилꙋ́їѧ , а҆ллилꙋ́їѧ , а҆ллилꙋ́їѧ .

=сти́хъ , а҃ . б=л҃же́нъ є҆го́же и҆збра̀ , и҆ прїѧ́тъ и҆̀ гдⷭ҇ь .

=сти́хъ , в҃ . п=а́мѧть є҆гѡ̀ ѿ́ рода и҆ въ ро́дъ .

=сти́хъ , г҃ . д=ꙋша̀ є҆гѡ̀ во бл҃ги́хъ водвори́тсѧ .

=сти́хъ , д҃ . а҆=ллилꙋ́їѧ , а҆ллилꙋ́їѧ , а҆ллилꙋ́їѧ .

=та́же тропарѝ : гла́съ , в҃ . П=омѧнѝ гдⷭ҇и ꙗ҆́кѡ бл҃гъ раба̀ свое гѡ̀ , и҆
є҆ли́ка в̾ житїѝ сѣ́мъ согрѣшѝ , простѝ , никто́же бо без̾ грѣха̀ , то́кмѡ ты̀
могі́и преставле́нномꙋ да́ти поко́й .

=гла́съ , и҃ . И҆́=же глꙋбина́ми мꙋ́дрости чл҃колю́бнѣ всѧ̀ стро́ѧ , и҆ є҆́же на по́льзꙋ всѣ́мъ подава́ѧ , є҆ди́не содѣ́телю . поко́й гдⷭ҇и дш҃ꙋ раба̀ своегѡ̀ , на тѧ́ бо ᲂу҆пова́нїе возложѝ , творца̀ и҆ зижди́телѧ , и҆ бг҃а на́шегѡ
=[два́жды].=

=сла́ва , и҆ ны́нѣ , боⷢ҇ . Т=ебѐ гра́дъ и҆ приста́нище и҆́мамы , и҆ мл҃твенницꙋ
бл҃гопрїѧ́тнꙋ къ ро́ждьшемꙋсѧ и҆з̾ тебѐ бг҃ꙋ , бцⷣе безневѣ́стнаѧ , вѣ́рнымъ
спасе́нїе .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . С=т҃ы́хъ
ли́къ ѡ҆брѣ́те и҆сто́чникъ жи́зни , и҆ две́рь ра́йскꙋю ѡ҆брѧ́щꙋ и҆ а҆́зъ пꙋ́ть
покаѧ́нїемъ , поги́бшее ѻ҆вча̀ а҆́зъ є҆́смь , призови́ мѧ сп҃се и҆ спаси́ мѧ .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . И҆́=же
дла́нїю ѿ небытїѧ̀ созда́выи мѧ̀ , и҆ ѻ҆́бразомъ свои́мъ бжⷭ҇твенымъ поче́тъ ,
престꙋпле́нїемъ же за́повѣди , па́ки возврати́ мѧ въ зе́млю ѿ неѧ́же взѧ́тъ
бы́хъ , и҆ на подо́б ствїе возведе́ мѧ , и҆ дре́внею добро́тою ᲂу҆краси́ мѧ .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . Ѻ҆́=бразъ
є҆́смь неи҆зрече́нныѧ сла́вы твоеѧ̀ , а҆́ще и҆ ꙗ҆́звы но шꙋ̀ согрѣше́нїи , но
ᲂу҆ще́дри своѐ созда́нїе влⷣко , и҆ ѡ҆чи́сти свои́мъ млрⷭ҇дїемъ . и҆ жела́емое
ѻ҆те́чество пода́ждь мѝ , и҆ раю̀ па́ки сотвори́ мѧ жи́телѧ .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . И҆́=же в̾ пꙋ́ть ᲂу҆́зкїи и҆ приско́рбныи ходи́вшїи , и҆ всѝ и҆́же въ житїѝ крⷭ҇тъ
ꙗ҆́кѡ ꙗ҆ре́мъ на ра́мо взе́мшїи , и҆ мнѣ̀ послѣ́ довавшїи вѣ́рою , прїиди́те и҆
прїими́те , ꙗ҆́же ᲂу҆гото́вахъ ва́мъ по́чести , вѣнцы̀ нбⷭ҇ныѧ .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . И҆́=же
а҆́гньца бж҃їѧ проповѣ́давше , и҆ закла́ни бы́вше ꙗ҆́кѡ а҆́гньцы , и҆ къ жи́зни
и҆́стиннѣй ст҃і́и преста́вльшесѧ , томꙋ̀ прилѣ́жнѡ мч҃нцы моли́тесѧ ,
согрѣше́нїемъ разрѣше́нїе на́мъ дарова́ти .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . П=око́й бж҃е
раба̀ своегѡ̀ , и҆ ᲂу҆чинѝ є҆гѡ̀ в̾ раѝ , и҆дѣ́же ли́цы ст҃ы́хъ тѝ гдⷭ҇и , и҆
пра́веднїи ꙗ҆́кѡ свѣти́ла сїѧ́ютъ . ᲂу҆со́пша гѡ раба̀ своегѡ̀ поко́й , презрѧ̀
є҆мꙋ̀ всѧ̀ прегрѣше́нїѧ .

=сла́ва . Т=рисвѣ́тлагѡ є҆ди́нагѡ бжⷭ҇тва̀ , бл҃гоче́стнѡ пое́мъ вопїю́ще , ст҃ъ
є҆сѝ ѻ҆́ч҃е безнача́льныи , и҆ собезнача́льныи сн҃е , и҆ бжⷭ҇твеныи дꙋ́ше ,
просвѣтѝ на́съ со́ страхомъ вопїю́щихъ тѝ , и҆ вѣ́рою сла́вѧщихъ тѧ̀ , и҆ ѿ вѣ́чнагѡ ѻ҆гнѧ̀ и҆схи́ти .

=и҆ ны́нѣ . Р=а́дꙋисѧ чⷭ҇таѧ , ꙗ҆́же бг҃а пло́тїю без̾ сѣ́мене ро́ждь шаѧ , во спасе́нїе всѣ́мъ . тобо́ю бо ро́дъ чл҃ческїи ѡ҆брѣ́те спасе́нїе , и҆ тобо́ю
ра́й да ѡ҆брѧ́щемъ , бцⷣе чи́стаѧ и҆ бл҃го слове́ннаѧ .

~А҆ллилꙋ́їѧ , а҆ллилꙋ́їѧ , сла́ва тебѣ̀ бж҃е =[три́жды , с̾ покло́ны].=

=є҆ктенїѧ̀ : П=а́ки и҆ па́ки ми́ромъ гдⷭ҇ꙋ помо́лимсѧ .

~Е҆щѐ мо́лимсѧ ѡ҆ ѡ҆ставле́нїи согрѣ́шенїй , и҆́же во бл҃же́н нѣй па́мѧти
преста́вльшемꙋсѧ рабꙋ̀ бж҃їю младе́нцꙋ , =и҆мⷬ҇къ .=

=Ѡ҆= прости́тисѧ є҆мꙋ̀ всѧ́комꙋ согрѣше́нїю , во́льномꙋ и҆ не во́льномꙋ .

~Ꙗ҆́кѡ да гдⷭ҇ь бг҃ъ на́шъ ᲂу҆чини́тъ дш҃ꙋ є҆гѡ̀ , въ мѣ́стѣ свѣ́ тлѣ , въ мѣ́стѣ
зла́чнѣ , въ мѣ́стѣ поко́йнѣ , въ нѣ́дрѣхъ а҆враа́ма и҆ и҆саа́ка и҆ і҆а́кѡва .

~Млⷭ҇ть бж҃їю и҆ црⷭ҇тво нбⷭ҇ное и҆спроси́вше томꙋ̀ , са́ми себѐ , и҆ дрꙋ́гъ
дрꙋ́га , и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ .

~Гдⷭ҇ꙋ помо́лимсѧ . =моли́тва , вта́й : Б=ж҃е дх҃ово́мъ и҆ всѧ́кой пло́ти , и҆́же
сме́рть попра́выи и҆ дїѧ́вола ᲂу҆праздни́выи , и҆ жи́знь ми́рꙋ всемꙋ̀
дарова́выи , са́мъ гдⷭ҇и поко́й дш҃ꙋ раба̀ своегѡ̀ ᲂу҆со́пшагѡ , =и҆мⷬ҇къ ,= въ мѣ́стѣ свѣ́тлѣ , въ мѣ́стѣ зла́чнѣ , въ мѣ́стѣ поко́йнѣ , ѿ ню́дꙋ же ѿбѣжѐ всѧ́ка
болѣ́знь и҆ печа́ль , и҆ воздыха́нїе . и҆ всѧ́кое согрѣше́нїе со дѣ́ѧнное и҆́мъ ,
сло́вомъ и҆ дѣ́ломъ и҆ помышле́нїемъ , ꙗ҆́кѡ бл҃гъ и҆ чл҃колю́бецъ бг҃ъ простѝ .
ꙗ҆́кѡ нѣ́сть чл҃ка и҆́же жи́въ бы́сть , и҆ тебѣ̀ не согрѣшѝ . то́кмѡ ты̀ є҆ди́нъ
кромѣ̀ всѧ́ кагѡ грѣха̀ . пра́вда твоѧ̀ пра́вда во́ вѣки , и҆ сло́во твоѐ
и҆́стина . =воз̾гла́съ : Ꙗ҆́=кѡ ты̀ є҆сѝ воскрⷭ҇нїе и҆ живо́тъ и҆ по ко́й , и҆́же
во бл҃же́ннѣй па́мѧти преста́вльшемꙋсѧ рабꙋ̀ твоемꙋ̀ , =и҆мⷬ҇къ ,= хрⷭ҇тѐ бж҃е
на́шъ . и҆ тебѣ̀ сла́вꙋ возсыла́емъ , со безнача́льнымъ тѝ ѻ҆ц҃е́мъ , и҆ съ прест҃ы́мъ и҆ бл҃ги́мъ и҆ животворѧ́щимъ дх҃омъ , ны́нѣ и҆ прⷭ҇нѡ и҆ во́ вѣки
вѣко́мъ . =пое́мъ : а҆=ми́нь .

С=ѣда́ленъ . гла́съ , є҃ . П=око́й сп҃се на́шъ съ пра́ведными раба̀ своегѡ̀ , и҆
вселѝ є҆гѡ̀ во дворы̀ твоѧ̀ , ꙗ҆́коже пи́шетъ , пре зира́ѧ є҆мꙋ̀ ꙗ҆́кѡ бл҃гъ
прегрѣше́нїѧ во́льнаѧ и҆ нево́льнаѧ , и҆ всѧ̀ ꙗ҆́же въ вѣ́дѣнїи и҆ не въ
вѣ́дѣнїи чл҃колю́бче .

=сла́ва , и҆ ны́нѣ , боⷢ҇ . И҆́=же ѿ дв҃ы возсїѧ́выи всемꙋ̀ ми́рꙋ хрⷭ҇тѐ бж҃е ,
и҆ сн҃ы свѣ́та , тоѧ̀ ра́ди показа́выи поми́лꙋй на́съ .

=воз̾гла́съ : Ꙗ҆́=кѡ ст҃ъ є҆сѝ гдⷭ҇и бж҃е на́шъ , и҆ на ст҃ы́хъ почива́е ши . и҆
тебѣ̀ сла́вꙋ возсыла́емъ , ѻ҆ц҃ꙋ и҆ сн҃ꙋ и҆ ст҃о́мꙋ дх҃ꙋ , ны́нѣ и҆ прⷭ҇нѡ и҆ во́ вѣки вѣко́мъ .

=пое́мъ : а҆=ми́нь . =трист҃о́е , пѣ́нїемъ ѻ҆бы́чнѡ .=

Д=їѧ́конъ : в=о́нмемъ . =і҆єре́й : м=и́ръ всѣ́мъ . =чте́цъ : и҆= дх҃о́ви твоемꙋ̀ .
=дїѧ́конъ : п=ремꙋ́дрость во́нмемъ . =чте́цъ : п=роки́менъ , гла́съ , ѕ҃ . ~Бл҃же́нъ
пꙋ́ть въ ѻ҆́нь же по́йдеши дꙋшѐ , ꙗ҆́кѡ ᲂу҆гото́ватисѧ мѣ́сто поко́йно . =сти́хъ .
Ѡ҆=брати́сѧ дꙋшѐ моѧ̀ въ поко́й тво́й , ꙗ҆́кѡ гдⷭ҇ь бл҃го сотворѝ тебѣ̀ .

А҆=пⷭ҇лъ , къ кори́нѳѡмъ посла́нїе ст҃а́гѡ а҆пⷭ҇ла па́вла .=

=зача́ло , рѯ҃в . Б=ра́тїе , не всѧ́ка пло́ть , та́же пло́ть , но и҆́на ᲂу҆́бѡ
чл҃кѡмъ , и҆́на же пло́ть ското́мъ , и҆́на же ры́бамъ , и҆́на же пти́цамъ . и҆
тѣлеса̀ нбⷭ҇наѧ , и҆ тѣлеса̀ земна́ѧ , но и҆́на ᲂу҆́бѡ нбⷭ҇нымъ сла́ва , и҆́на же
земны́мъ , и҆́на сла́ва сл҃нцꙋ , и҆ и҆́на сла́ва лꙋнѣ̀ , и҆ и҆́на сла́ва ѕвѣзда́мъ .
ѕвѣзда́ бо ѕвѣзды̀ и҆з̾ѡ҆би́лꙋетъ во сла́вѣ , та́кожде и҆ воскрⷭ҇нїе ме́ртвыхъ ,
сѣ́е тсѧ въ тлѣ́нїе , воста́етъ въ нетлѣ́нїе . сѣ́етсѧ не въ че́сть , воста́етъ
въ сла́вꙋ . сѣ́етсѧ въ не́мощи , воста́етъ въ си́лꙋ . сѣ́етсѧ тѣ́ло дꙋше́вно ,
воста́етъ тѣ́ло дх҃о́вно . є҆́сть тѣ́ло дꙋше́вно , и҆ є҆́сть тѣ́ло дх҃о́вно . та́кѡ
и҆ є҆́сть пи́сано , бы́сть пе́рвыи чл҃къ а҆да́мъ въ дꙋ́шꙋ жи́вꙋ , послѣ́днїи
а҆да́мъ въ дх҃ъ животворѧ́щь .

Д=їѧ́конъ : в=о́нмемъ . =і҆єре́й : м=и́ръ тѝ . =чте́цъ : и҆= дх҃о́ви твоемꙋ̀ .
=дїѧ́конъ : п=ремꙋ́дрость во́нмемъ . =чте́цъ : ѱ=ало́мъ дв҃довъ , ==а҆ллилꙋ́їѧ .
=сти́хъ . Б=л҃же́нъ є҆го́же и҆збра̀ и҆ прїѧ́тъ , и҆ всели́ши во дворы̀ своѧ̀ .
=сти́хъ . О=у҆слы́ши ны̀ бж҃е , спаси́телю на́шъ . ==а҆ллилꙋ́їѧ .

Е҆=ѵⷢ҇а́лїе , ѿ і҆ѡа́нна . зача́ло , к҃а .=

~Речѐ гдⷭ҇ь къ прише́дшимъ къ немꙋ̀ і҆юде́ѡмъ , а҆́зъ є҆́смь хлѣ́бъ живо́тныи .
грѧды́и ко мнѣ̀ , не и҆́мать взалка́тисѧ . и҆ вѣ́рꙋѧи въ мѧ̀ , не и҆́мать
вжада́тисѧ никогда́же . но рѣ́хъ ва́мъ , ꙗ҆́кѡ и҆ ви́дѣсте мѧ̀ , и҆ не вѣ́рꙋете .
всѐ , є҆́же да́стъ мѝ ѻ҆ц҃ъ , ко мнѣ̀ прїи́детъ . и҆ грѧдꙋ́щаго ко мнѣ̀ не и҆жденꙋ̀ во́нъ . ꙗ҆́кѡ снидо́хъ съ нб҃сѐ , да не творю̀ во́лю мою̀ , но во́лю
посла́вшагѡ мѧ̀ ѻ҆ц҃а . се́ же є҆́сть во́лѧ посла́вшагѡ мѧ̀ ѻ҆ц҃а , да всѐ є҆́же
да́стъ мѝ , не погꙋблю̀ ѿ негѡ̀ , но воскрешꙋ̀ є҆̀ въ послѣ́днїи де́нь .

С=тихѣ́ра . гла́съ , ѕ҃ .=

~Вои́стинꙋ сꙋета̀ всѧ́ческаѧ , житїе́ бо сѐ , со́нъ и҆ сѣ́нь . и҆ всꙋ́е мѧте́тсѧ
всѧ́къ земноро́дныи , ꙗ҆́коже речѐ писа́нїе , а҆́ще и҆ ве́сь мі́ръ
прїѡбрѧ́щемъ , и҆ тогда̀ во́ гробъ всели́мсѧ , и҆дѣ́же кꙋ́пнѡ цари́ же и҆
ᲂу҆бо́зїи . тѣ́мже хрⷭ҇тѐ бж҃е преста́вленнаго ѿ на́съ поко́й , ꙗ҆́кѡ
чл҃колю́бецъ .

=сла́ва , и҆ ны́нѣ , боⷢ҇ . гла́съ , г҃ . Б=цⷣе , помо́щнице всѣ́мъ молѧ́ щымтисѧ . на тебе́ сѧ надѣ́емъ и҆ тобо́ю сѧ хва́лимъ . ѡ҆ те бѣ̀ всѐ ᲂу҆пова́нїе на́ше
є҆́сть . молѝ ро́ждьшагосѧ и҆з̾ тебѐ , за непотре́бныѧ рабы̀ своѧ̀ .

К=онда́къ . гла́съ , и҃ . С=о ст҃ы́ми поко́й хрⷭ҇тѐ дш҃ꙋ раба̀ своегѡ̀ , и҆дѣ́же
нѣ́сть болѣ́зни , ни печа́ли , ни воздыха́нїѧ , но жи́знь вѣ́чнаѧ .

И҆́=косъ . Т=ы̀ є҆ди́нъ є҆сѝ и҆сконѝ безсме́ртенъ , сотвори́выи и҆ созда́выи
чл҃ка . тлѣ́ннїи же ѿ землѝ со́здани бы́хомъ , и҆ въ зе́млю тꙋ́же по́йдемъ ,
ꙗ҆́коже повелѣ́лъ є҆сѝ , созда́въ мѧ̀ и҆ ре́къ мѝ , ꙗ҆́кѡ землѧ̀ є҆сѝ , и҆ въ зе́млю па́ки по́йдеши . а҆́може всѝ тлѣ́ннїи ѿхо́димъ , надгро́бное рыда́нїе
творѧ́ще и҆ пою́ще пѣ́снь а҆́нг҃льскꙋю , а҆ллилꙋ́їѧ .

Т=а́же , трⷭ҇то́е , и҆ по ѻ҆́ч҃е на́шъ . і҆єре́й , воз̾гла́съ : Ꙗ҆́=кѡ твоѐ є҆́сть
црⷭ҇тво и҆ си́ла и҆ сла́ва ѻ҆ц҃а и҆ сн҃а и҆ ст҃а́гѡ дх҃а , ны́нѣ и҆ прⷭ҇нѡ и҆ во́ вѣки вѣко́мъ . =пое́мъ : а҆=ми́нь .

=тропарѝ сїѧ̀ , гла́съ , д҃ . С=о́ дх҃и пра́ведными сконча́вшагосѧ дꙋ́шꙋ раба̀
твоегѡ̀ , сп҃се поко́й , сохранѧ́ѧ є҆гѡ̀ во бл҃же́н нѣй жи́зни , ꙗ҆́же ᲂу҆ тебѐ
чл҃колю́бче . ~Въ поко́ищи твое́мъ гдⷭ҇и , и҆дѣ́же всѝ ст҃і́и твоѝ почива́ютъ ,
ᲂу҆со́пшагѡ раба̀ твоегѡ̀ дꙋ́шꙋ поко́й , ꙗ҆́кѡ є҆ди́нъ сы́и чл҃колю́бецъ .
=сла́ва . Т=ы̀ є҆сѝ бг҃ъ соше́дыи во а҆́дъ , и҆ ᲂу҆́зы ѡ҆кова́нныхъ разрѣ ши́выи ,
и҆ ны́нѣ ᲂу҆со́пшагѡ раба̀ твоегѡ̀ дꙋ́шꙋ сп҃се поко́й . =и҆ ны́нѣ . Е҆=ди́на
чи́стаѧ и҆ непоро́чнаѧ дв҃о , ꙗ҆́же бг҃а без̾ сѣ́мене ро́ждьшаѧ , того̀ молѝ
спасти́сѧ дш҃а́мъ на́шымъ .

=є҆ктенїѧ̀ , сꙋгꙋ́баѧ : П=оми́лꙋй на́съ бж҃е по вели́цѣй млⷭ҇ти твое́й ,
мо́лимтисѧ гдⷭ҇и ᲂу҆слы́ши и҆ поми́лꙋй .

~Е҆щѐ мо́лимсѧ ѡ҆ преста́вльшемсѧ прⷭ҇нопомина́емѣмъ рабѣ̀ бж҃їи младе́нцѣ ,
=и҆мⷬ҇къ .=

=Ѡ҆= є҆́же прости́тисѧ є҆мꙋ̀ всѧ́комꙋ согрѣше́нїю во́льномꙋ и҆ нево́льномꙋ .

~Ꙗ҆́кѡ да гдⷭ҇ь бг҃ъ на́шъ ᲂу҆чини́тъ дш҃ꙋ є҆гѡ̀ въ мѣ́стѣ зла́ чнѣ , въ мѣ́стѣ
поко́йнѣ , въ нѣ́дрѣхъ а҆враа́ма и҆ и҆саа́ка и҆ і҆а́кѡва , и҆дѣ́же всѝ ст҃і́и
почива́ютъ .

~Млⷭ҇ть бж҃їю и҆ црⷭ҇тво нбⷭ҇ное , и҆ ѡ҆ставле́нїе грѣхо́въ и҆спроси́ вше
томꙋ̀ , и҆ са́ми себѐ , и҆ дрꙋ́гъ дрꙋ́га , и҆ ве́сь живо́тъ на́шъ хрⷭ҇тꙋ̀ бг҃ꙋ
предади́мъ .

~Гдⷭ҇ꙋ помо́лимсѧ . =моли́тва , вта́й : Б=ж҃е дх҃ово́мъ и҆ всѧ́кой пло́ти , и҆́же
сме́рть попра́выи и҆ дїѧ́вола ᲂу҆праздни́выи , и҆ жи́знь ми́рꙋ всемꙋ̀
дарова́выи , са́мъ гдⷭ҇и поко́й дꙋ́шꙋ раба̀ своегѡ̀ ᲂу҆со́пшагѡ , =и҆мⷬ҇къ ,= въ мѣ́стѣ свѣ́тлѣ , въ мѣ́стѣ зла́чнѣ , въ мѣ́стѣ поко́йнѣ , ѿ ню́дꙋ же ѿбѣжѐ всѧ́ка
болѣ́знь и҆ печа́ль , и҆ воздыха́нїе . и҆ всѧ́кое согрѣше́нїе со дѣ́ѧнное и҆́мъ ,
сло́вомъ и҆ дѣ́ломъ и҆ помышле́нїемъ , ꙗ҆́кѡ бл҃гъ и҆ чл҃колю́бецъ бг҃ъ простѝ .
ꙗ҆́кѡ нѣ́сть чл҃ка и҆́же жи́въ бы́сть , и҆ тебѣ̀ не согрѣшѝ . то́кмѡ ты̀ є҆ди́нъ
кромѣ̀ всѧ́ кагѡ грѣха̀ . пра́вда твоѧ̀ пра́вда во́ вѣки , и҆ сло́во твоѐ
и҆́стина . =воз̾гла́съ : Ꙗ҆́=кѡ ты̀ є҆сѝ воскрⷭ҇нїе и҆ живо́тъ , и҆ по ко́й
ᲂу҆со́пшемꙋ рабꙋ̀ твоемꙋ̀ младе́нцꙋ , =и҆мⷬ҇къ ,= є҆мꙋ́же и҆ по гребе́нїе
твори́мъ хрⷭ҇тѐ бж҃е на́шъ . и҆ тебѣ̀ сла́вꙋ возсыла́емъ со безнача́льнымъ тѝ
ѻ҆ц҃е́мъ , и҆ съ прест҃ы́мъ и҆ бл҃ги́мъ и҆ животворѧ́щимъ дх҃омъ , ны́нѣ и҆ прⷭ҇нѡ
и҆ во́ вѣки вѣко́мъ . =пое́мъ : а҆=ми́нь . =і҆єре́й гл҃етъ моли́твꙋ сїю̀ .=

~Хранѧ́и младе́нца гдⷭ҇и въ ны́нѣшнемъ житїѝ , и҆ въ бꙋ́дꙋ щемъ вѣ́цѣ
ᲂу҆гото́вавыи и҆́мъ простра́нство а҆враа́мле лоно̀ . и҆ по чистотѣ̀ а҆́нгельскаѧ
свѣтоѡ҆бра́знаѧ мѣ́ста , въ ни́хъ же водворѧ́ютсѧ пра́ведныхъ дꙋ́си . ты̀ са́мъ
влⷣко хрⷭ҇тѐ сп҃се пребл҃гі́и , дꙋ́шꙋ раба̀ твоегѡ̀ младе́нца , =и҆мⷬ҇къ ,=
прїимѝ съ ми́ромъ . ты́ бо са́мъ ре́клъ є҆сѝ , таковы́хъ є҆́сть црⷭ҇тво
нбⷭ҇ное . =воз̾гла́съ : Ꙗ҆́=кѡ твоѐ є҆́сть црⷭ҇тво и҆ си́ла и҆ сла́ва , со ѻ҆ц҃емъ
и҆ со ст҃ы́мъ дх҃омъ , ны́нѣ и҆ прⷭ҇нѡ и҆ во́ вѣки вѣ ко́мъ . =пое́мъ : а҆=ми́нь .

=і҆єре́й : П=ремꙋ́дрость . ~Прест҃а́ѧ гжⷭ҇е бцⷣе спасѝ на́съ .

~Честнѣ́йшꙋю херꙋви́мъ , и҆ сла́внѣйшꙋю вои́стинꙋ серафи́м̾ , без̾ и҆стлѣ́нїѧ
бг҃а сло́ва ро́ждьшꙋю , сꙋ́щꙋю бцⷣꙋ тѧ̀ вели ча́емъ =[покло́н̾].=

=і҆єре́й : С=ла́ва тебѣ̀ бж҃е на́шъ , ᲂу҆пова́нїе на́ше сла́ва тебѣ̀ .

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дх҃ꙋ =[покло́н̾].=

=И҆= ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃гословѝ =[покло́н̾].=

=ѿпꙋ́стъ съ кади́ломъ , глѧ́дѧ на за́падъ : И҆́=же живы́ми и҆ ме́ртвыми
ѡ҆блада́ѧи , хрⷭ҇то́съ и҆́стинныи бг҃ъ на́шъ , мл҃твами пречⷭ҇тыѧ є҆гѡ̀ мт҃ре , и҆
всѣ́хъ ст҃ы́хъ , дꙋ́шꙋ раба̀ своегѡ̀ ᲂу҆со́пшагѡ младе́нца , =и҆мⷬ҇къ ,= въ нѣ́дрѣхъ а҆враа́ма и҆ и҆саа́ка и҆ і҆а́кѡва , въ се́лѣхъ пра́ведныхъ ᲂу҆поко́итъ ,
и҆ на́съ поми́лꙋетъ и҆ спасе́тъ , ꙗ҆́кѡ бл҃гъ и҆ чл҃колю́бецъ .

=пое́мъ : а҆=ми́нь . ~Рабꙋ̀ бж҃їю преста́вльшемꙋсѧ младе́нцꙋ , =и҆мⷬ҇къ ,= вѣ́чнаѧ
па́мѧть , вѣ́чнаѧ па́мѧть , вѣ́чнаѧ па́мѧть .

=и҆ кі́йждо ше́дъ въ па́перть , и҆лѝ въ цр҃ковь , сотворѧ́етъ є҃і покло́нѡвъ за ᲂу҆ме́ршагѡ , глаго́лѧ три́жды тропа́рь се́й :=

~Поко́й гдⷭ҇и дꙋ́шꙋ раба̀ своегѡ̀ младе́нца , =и҆мⷬ҇къ . [покло́н̾]. И҆= є҆ли́ка
въ житїѝ се́мъ ꙗ҆́кѡ чл҃къ согрѣшѝ , ты́ же ꙗ҆́кѡ чл҃колю́бецъ бг҃ъ , простѝ
є҆гѡ̀ и҆ поми́лꙋй =[покло́н̾]. И҆= вѣ́ч ныѧ мꙋ́ки и҆зба́ви =[покло́н̾]. И҆=
нбⷭ҇номꙋ црⷭ҇твїю прича́стника ᲂу҆чинѝ =[покло́н̾]. И҆= дш҃а́мъ на́шымъ
поле́зное сотворѝ =[покло́н̾].=

