=ЧИ́НЪ ВЫ́НОСА Ꙋ҆СО́ПШАГѠ КЪ ЦЕ́РКВИ=

В=негда̀ сконча́етсѧ кто̀ ѿ правосла́вныхъ хрⷭ҇тїѧ́нъ , прихо́ дитъ сщ҃е́нникъ
въ до́мъ , и҆дѣ́же ᲂу҆ме́рыи лежи́тъ . прїе́мъ кади́ло и҆ начина́етъ :
Б=л҃гослове́нъ бг҃ъ на́шъ , всегда̀ и҆ ны́нѣ и҆ прⷭ҇нѡ , и҆ во́ вѣки вѣко́мъ .
=ѱало́мщикъ : а҆=ми́нь .

=трⷭ҇то́е , и҆ по ѻ҆́ч҃е на́шъ . і҆єре́й , воз̾гла́съ : Ꙗ҆́=кѡ твоѐ є҆́сть црⷭ҇тво
и҆ си́ла и҆ сла́ва ѻ҆ц҃а и҆ сн҃а и҆ ст҃а́гѡ дх҃а , ны́нѣ и҆ прⷭ҇нѡ и҆ во́ вѣки
вѣко́мъ . =пое́мъ : а҆=ми́нь .

=тропарѝ сїѧ̀ , гла́съ , д҃ . С=о́ дх҃и пра́ведными , сконча́вшагосѧ дꙋ́шꙋ раба̀
твоегѡ̀ сп҃се поко́й , сохранѧ́ѧ є҆гѡ̀ во бл҃же́ннѣй жи́зни , ꙗ҆́же ᲂу҆ тебѐ
чл҃колю́бче . ~Въ поко́ищи твое́мъ гдⷭ҇и , и҆дѣ́же всѝ ст҃і́и твоѝ почива́ютъ ,
ᲂу҆со́пшагѡ раба̀ твоегѡ̀ поко́й , ꙗ҆́кѡ є҆ди́нъ сы́и чл҃колю́бецъ . =сла́ва . Т=ы̀
є҆сѝ бг҃ъ соше́дыи во а҆́дъ , и҆ ᲂу҆́зы ѡ҆кова́нныхъ разрѣши́выи , и҆ ны́нѣ
ᲂу҆со́пшагѡ раба̀ твоегѡ̀ дꙋ́шꙋ сп҃се поко́й . =и҆ ны́нѣ . Е҆=ди́на чи́стаѧ и҆
непоро́чнаѧ дв҃о , ꙗ҆́же бг҃а без̾ сѣ́мене ро́ждьшаѧ , того̀ молѝ ѡ҆ спасе́нїи
дꙋ́шъ на́шихъ .

=є҆ктенїѧ̀ , сꙋгꙋ́баѧ : П=оми́лꙋй на́съ бж҃е по вели́цѣй млⷭ҇ти твое́й ,
мо́лимтисѧ гдⷭ҇и ᲂу҆слы́ши и҆ поми́лꙋй .

~Е҆щѐ мо́лимсѧ ѡ҆ поко́и и҆ ѡ҆ бл҃же́ннѣй па́мѧти , и҆ ѡ҆ ѡ҆ставле́нїи
грѣхо́въ , преста́вльшемꙋсѧ рабꙋ̀ твоемꙋ̀ , =и҆мⷬ҇къ ,= є҆мꙋ́же и҆ помина́нїе
твори́мъ .

=Ѡ҆= прости́ти є҆мꙋ̀ всѧ́кое согрѣше́нїе , во́льное и҆ нево́льное .

~Ꙗ҆́кѡ да гдⷭ҇ь бг҃ъ на́шъ ᲂу҆чини́тъ дш҃ꙋ є҆гѡ̀ , въ мѣ́стѣ свѣ́ тлѣ , въ мѣ́стѣ
зла́чнѣ , въ мѣ́стѣ поко́йнѣ , въ нѣ́дрѣхъ а҆враа́ма , и҆ и҆саа́ка , и҆ і҆а́кѡва .

~Млⷭ҇ть бж҃їю и҆ црⷭ҇тво нбⷭ҇ное , и҆ ѡ҆ставле́нїе грѣхо́въ и҆спроси́ вше
томꙋ̀ , са́ми себѐ , и҆ дрꙋ́гъ дрꙋ́га , и҆ ве́сь живо́тъ на́шъ хрⷭ҇тꙋ̀ бг҃ꙋ
предади́мъ .

~Гдⷭ҇ꙋ помо́лимсѧ . =моли́тва , вта́й : Б=ж҃е дх҃ово́мъ и҆ всѧ́кой пло́ти , и҆́же
сме́рть попра́выи и҆ дїѧ́вола ᲂу҆праздни́выи , и҆ жи́знь ми́рꙋ всемꙋ̀
дарова́выи , са́мъ гдⷭ҇и поко́й дш҃ꙋ раба̀ своегѡ̀ ᲂу҆со́пшагѡ , =и҆мⷬ҇къ ,= въ мѣ́стѣ свѣ́тлѣ , въ мѣ́стѣ зла́чнѣ , въ мѣ́стѣ поко́йнѣ , ѿ ню́дꙋ же ѿбѣжѐ всѧ́ка
болѣ́знь и҆ печа́ль , и҆ воздыха́нїе . и҆ всѧ́кое согрѣше́нїе содѣ́ѧнное и҆́мъ ,
сло́вомъ и҆ дѣ́ломъ и҆ помышле́нїемъ , ꙗ҆́кѡ бл҃гъ и҆ чл҃колю́бецъ бг҃ъ простѝ .
ꙗ҆́кѡ нѣ́сть чл҃ка и҆́же жи́въ бы́сть , и҆ тебѣ̀ не согрѣшѝ . то́кмѡ ты̀ є҆ди́нъ
кромѣ̀ всѧ́кагѡ грѣха̀ . пра́вда твоѧ̀ пра́вда во́ вѣки , и҆ сло́во твоѐ
и҆́стина . =воз̾гла́съ : Ꙗ҆́=кѡ ты̀ є҆сѝ воскрⷭ҇нїе и҆ живо́тъ , и҆ поко́й
ᲂу҆со́пшемꙋ рабꙋ̀ твоемꙋ̀ , =и҆мⷬ҇къ ,= хрⷭ҇тѐ бж҃е на́шъ . и҆ тебѣ̀ сла́вꙋ
возсыла́емъ , со безнача́льнымъ тѝ ѻ҆ц҃е́мъ , и҆ съ прест҃ы́мъ бл҃ги́мъ и҆
животворѧ́щимъ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ . =пое́мъ : а҆=ми́нь .

=і҆єре́й : П=ремꙋ́дрость . ~Прест҃а́ѧ гжⷭ҇е бцⷣе спасѝ на́съ .

~Честнѣ́йшꙋю херꙋви́мъ , и҆ сла́внѣйшꙋю вои́стинꙋ серафи́м̾ , без̾ и҆стлѣ́нїѧ
бг҃а сло́ва ро́ждьшꙋю , сꙋ́щꙋю бцⷣꙋ тѧ̀ вели ча́емъ =[покло́н̾].=

=і҆єре́й : С=ла́ва тебѣ̀ бж҃е на́шъ , ᲂу҆пова́нїе на́ше сла́ва тебѣ̀ .

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дх҃ꙋ =[покло́н̾].=

=И҆= ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃гословѝ =[покло́н̾].=

=ѿпꙋ́стъ съ кади́ломъ , глѧ́дѧ на за́падъ : И҆́=же живы́ми и҆ ме́ртвыми
ѡ҆блада́ѧи , хрⷭ҇то́съ и҆́стинныи бг҃ъ на́шъ , мл҃твами пречⷭ҇тыѧ є҆гѡ̀ мт҃ре , и҆
всѣ́хъ ра́ди ст҃ы́хъ , дꙋ́шꙋ раба̀ своегѡ̀ ᲂу҆со́пшагѡ =и҆мⷬ҇къ ,= въ нѣ́дрѣхъ
а҆враа́ма , и҆ и҆саа́ ка , и҆ і҆а́кѡва , въ сѣ́лѣхъ пра́ведныхъ ᲂу҆поко́итъ , и҆
на́съ поми́лꙋетъ и҆ спасе́тъ , ꙗ҆́кѡ бл҃гъ и҆ чл҃колю́бецъ .

=пое́мъ : а҆=ми́нь . ~Рабꙋ̀ бж҃їю преста́вльшемꙋсѧ , =и҆мⷬ҇къ ,= вѣ́чнаѧ па́мѧть ,
вѣ́чнаѧ па́мѧть , вѣ́чнаѧ па́мѧть .

И҆ =взе́мше тѣ́ло ᲂу҆ме́ршагѡ ѿхо́димъ въ цр҃ковь , пою́ще : С=т҃ы́и бж҃е , ст҃ы́и
крѣ́пкїи , ст҃ы́и безсме́ртныи , поми́лꙋй на́съ . ~Се́й же чи́нъ пою́тъ и҆ при положе́нїи ᲂу҆со́пшагѡ во́ гробъ . П=о принесе́нїи ᲂу҆со́пшагѡ въ цр҃ковь ,
и҆лѝ по положе́нїи є҆гѡ̀ во́ гробъ , сщ҃е́нникъ чита́етъ над̾ ни́мъ моли́твы .=

М=оли́тва над̾ преста́вльшимсѧ сщ҃е́нникѡмъ .=

~Бл҃годари́мъ тѧ̀ гдⷭ҇и бж҃е на́шъ , ꙗ҆́кѡ твоѐ є҆ди́нагѡ є҆́сть є҆́же жи́ти
безсме́ртнѡ , и҆ сла́ва непости́жна , и҆ млⷭ҇ть без чи́сленна , и҆ чл҃колю́бїе
несказа́нно , и҆ црⷭ҇тво непрее́мно , и҆ нѣ́сть лицꙋ̀ прїѧ́тїѧ ѿ тебѐ , всѣ́мъ
бо чл҃кѡмъ ѻ҆́бщꙋ сме́рть ᲂу҆ста́вилъ є҆сѝ , ᲂу҆ста́вомъ живота̀ сконча́вшымсѧ ,
є҆го́же ра́ди мо́лимъ тѧ влⷣко гдⷭ҇и , раба̀ твоего̀ сего̀ =и҆мⷬ҇къ ,= бра́та
на́шего и҆ сослꙋже́бника бы́вша , є҆́же въ тѧ̀ вѣ́ры и҆ и҆сповѣ́данїе пра́вое
и҆мѣ́вша и҆ непрело́жно , и҆ ѡ҆ наде́жди воскрⷭ҇нїѧ вѣ́чнагѡ ᲂу҆со́пша , въ нѣ́драхъ а҆враа́млихъ ᲂу҆по ко́й . да ꙗ҆́коже є҆́же на землѝ цр҃кви твое́й
ᲂу҆ста́вилъ є҆сѝ того̀ слꙋжи́телѧ , та́кѡ и҆ нбⷭ҇номꙋ тѝ же́ртвенникꙋ ꙗ҆вѝ
гдⷭ҇и . дх҃о́внымъ са́номъ над̾ чл҃ки ᲂу҆краси́лъ є҆сѝ и҆ пред̾ а҆́нг҃лы твое́й
сла́вѣ безгрѣ́шне сподо́би . са́мъ на землѝ живо́тъ є҆гѡ̀ просла́вилъ є҆сѝ ,
са́мъ и҆ и҆схо́дъ є҆гѡ̀ во ст҃ы́хъ тѝ вхо́дѣхъ ѡ҆правда́й , дх҃ъ є҆гѡ̀ со всѣ́ми
є҆́же ѿ́ вѣка тебѣ̀ бл҃гоꙋгоди́вшими сочета́ѧ .

=воз̾гла́съ : Ꙗ҆́=кѡ ты̀ є҆сѝ поко́й рабꙋ̀ твоемꙋ̀ хрⷭ҇тѐ бж҃е на́шъ . и҆ тебѣ̀
сла́вꙋ возсыла́емъ , со ѻ҆ц҃е́мъ и҆ со ст҃ы́мъ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ . =пое́мъ : а҆=ми́нь .

М=оли́тва над̾ сконча́вшимсѧ и҆́нокомъ .=

~Гдⷭ҇и бж҃е на́шъ , и҆́же премꙋ́дростїю свое́ю созда́выи ѿ землѝ чл҃ка , и҆
па́ки томꙋ̀ въ зе́млю возвраща́тисѧ законополо жи́лъ є҆сѝ ра́ди грѣха̀ .
низводѧ́и во а҆́дъ и҆ возводѧ̀ , ᲂу҆би ва́ѧи и҆ па́ки ѡ҆живлѧ́ѧ , прїимѝ дꙋ́шꙋ
раба̀ твоегѡ̀ =и҆мⷬ҇къ ,= и҆ ᲂу҆поко́й того̀ въ нѣ́дрѣхъ а҆враа́млихъ , и҆ ѡ҆ ни́хже потрꙋ ди́сѧ , взе́мъ крⷭ҇тъ сво́й и҆ послѣ́довавъ тебѣ̀ , ꙗ҆́коже запо
вѣ́да , возда́ждь томꙋ̀ бога́тыми сѝ щедро́тами . и҆ є҆́же ꙗ҆́кѡ чл҃къ согрѣшѝ ,
тебѣ́ бо є҆ди́номꙋ безгрѣ́шное приле жи́тъ , простѝ ꙗ҆́кѡ бл҃гъ , и҆ поко́й въ жили́щахъ ст҃ы́хъ тѝ да́рꙋй .

=воз̾гла́съ : Б=л҃года́тїю и҆ щедро́тами и҆ чл҃колю́бїемъ , є҆диноро́ днагѡ тѝ
сн҃а . съ ни́мже бл҃гослове́нъ є҆сѝ , и҆ съ прест҃ы́мъ и҆ бл҃ги́мъ и҆
животворѧ́щимъ тѝ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ . =пое́мъ :
а҆=ми́нь .

М=оли́тва над̾ сконча́вшимсѧ мїрѧни́номъ .=

~Бж҃е бж҃е на́шъ , содѣ́телю и҆ спаси́телю всѧ́ческихъ , и҆ сꙋдїѐ живы́хъ и҆
ме́ртвыхъ , сводѧ́и во а҆́дова врата̀ и҆ возводѧ̀ , и҆ ѿ несꙋ́щихъ во є҆́же бы́ти
всѧ̀ приве́дъ . и҆́же ѿ землѝ созда́въ чл҃ка , и҆ въ зе́млю грѣха̀ ра́ди па́ки
возврати́въ . твои́мъ же чл҃колю́бїемъ взыва́ѧи въ живо́тъ , ᲂу҆поко́й дꙋ́шꙋ
раба̀ твоегѡ̀ влⷣко , млⷭ҇тїю и҆ щедро́тами въ се́лѣхъ свѣ́та , въ мѣ́стѣ поко́ѧ ,
въ нѣ́дрѣхъ а҆враа́ма и҆ и҆саа́ка и҆ і҆а́кова , со всѣ́ми ст҃ы́ми , и҆́же ѿ́ вѣка
тебѣ̀ бл҃гоꙋгоди́ вшими .

=воз̾гла́съ : Ꙗ҆́=кѡ ты̀ є҆сѝ поко́й ᲂу҆со́пшемꙋ рабꙋ̀ твоемꙋ̀ хрⷭ҇тѐ бж҃е
на́шъ , и҆ тебѣ̀ сла́вꙋ возсыла́емъ со безнача́льнымъ тѝ ѻ҆ц҃е́мъ , и҆ съ прест҃ы́мъ и҆ бл҃ги́мъ и҆ животворѧ́щимъ дх҃омъ , ны́нѣ и҆ прⷭ҇нѡ и҆ во́ вѣки
вѣко́мъ . =пое́мъ : а҆=ми́нь .

А҆ =сїѐ къ ка́ждой моли́твѣ быва́етъ дополне́нїемъ . і҆єре́й : м=и́ръ всѣ́мъ .
=пое́мъ : и҆= дх҃ови твоемꙋ̀ . =і҆єре́й : г=лавы̀ ва́ша гдⷭ҇ви преклони́те .
=пое́мъ : т=ебѣ̀ гдⷭ҇и .

И҆ =сщ҃е́нникъ мо́литсѧ вта́й .=

~Гдⷭ҇и гдⷭ҇и , и҆́же скорбѧ́щымъ прохлажде́нїе , и҆ рыда́ющымъ ᲂу҆тѣше́нїе , и҆
всѣ́мъ и҆́же въ малодꙋ́шїи застꙋпле́нїе сы́и . є҆́же рыда́нїемъ
преста́вльшагосѧ ѡ҆держи́мыхъ , твои́мъ бл҃гоꙋтро́бїемъ ᲂу҆тѣ́ши . всѧ́кꙋ
болѣ́знь , печа́ли належа́щꙋю въ сердца́хъ и҆́хъ и҆сцѣлѝ , и҆ раба̀ твоегѡ̀ ѡ҆ ᲂу҆пова́нїи воскрⷭ҇нїѧ ᲂу҆со́пшагѡ , въ нѣ́дрѣхъ а҆враа́млихъ ᲂу҆поко́й .

=воз̾гла́съ : Т=ы́ бо є҆сѝ ᲂу҆покое́нїе твоегѡ̀ раба̀ хрⷭ҇тѐ бж҃е на́шъ , и҆
тебѣ̀ сла́вꙋ возсыла́емъ , со ѻ҆ц҃е́мъ и҆ съ прест҃ы́мъ дх҃омъ , ны́нѣ и҆ прⷭ҇нѡ
и҆ во́ вѣки вѣко́мъ . =пое́мъ : а҆=ми́нь .

М=оли́тва и҆на́ѧ ѡ҆ сконча́нїи ᲂу҆со́пшагѡ .=

=Ѿ= тебѐ и҆ къ тебѣ̀ дꙋхо́въ позна́вшихъ тѧ̀ влⷣко , є҆го́же ра́ди мо́лимъ тѧ̀ ,
ᲂу҆поко́й дх҃ъ ᲂу҆со́пшагѡ раба̀ своегѡ̀ , =и҆мⷬ҇къ ,= въ мѣ́стѣ свѣ́тлѣ , въ се́лѣхъ пра́ведныхъ тѝ , и҆ возста́вивъ во второ́мъ тѝ и҆ гро́зномъ
прише́ствїи , да не возста́виши въ сꙋ́дъ , но во ѡ҆правда́нїе , не бо̀
ѡ҆правди́тсѧ пред̾ тобо́ю всѧ́къ живы́и .

=воз̾гла́съ : Ꙗ҆́=кѡ ты̀ є҆сѝ воскрⷭ҇нїе и҆ поко́й рабꙋ̀ твоемꙋ̀ хрⷭ҇тѐ бж҃е
на́шъ , и҆ тебѣ̀ сла́вꙋ возсыла́емъ , съ безнача́льнымъ тѝ ѻ҆ц҃е́мъ , и҆ съ прест҃ы́мъ и҆ бл҃ги́мъ и҆ животворѧ́щимъ дх҃омъ , ны́нѣ и҆ прⷭ҇нѡ , и҆ во́ вѣки
вѣко́мъ . =пое́мъ : а҆=ми́нь .

М=оли́тва кꙋтїѝ въ па́мѧть ᲂу҆ме́ршагѡ .=

~Гдⷭ҇и бж҃е на́шъ , ᲂу҆пова́нїе всѣ́мъ призыва́ющымъ тѧ̀ и҆ позна́вшымъ и҆́мѧ
твоѐ прест҃о́е , ꙗ҆́же въ па́мѧть твоегѡ̀ почи́вшагѡ раба̀ , =и҆мⷬ҇къ ,= во ст҃ѣ́й
цр҃кви твое́й предложе́н наѧ сѣ́мена бл҃гословѝ , и҆ є҆го́же ра́ди сїѧ̀
принесе́на сꙋ́ть , на ло́но а҆враа́мле и҆ во странѣ̀ живо́тнѣ вселѝ .
ѡ҆слабле́нїе томꙋ̀ , и҆ согрѣше́нїемъ проще́нїе пода́ждь . є҆́й влⷣко , чл҃че
скꙋю не́мощь свѣ́дый , и҆ тоѧ̀ ᲂу҆до́бь паде́жное , не вни́ди в̾ сꙋ́дъ съ рабо́мъ
твои́мъ , є҆́же къ тебѣ̀ съ вѣ́рою и҆ наде́ждею пресе́льшемꙋсѧ , даѧ́й на́мъ
твори́ти во ст҃ы́ни за́повѣди твоѧ̀ , и҆ є҆́же тогѡ̀ творѧ́щимъ ᲂу҆спе́нїе
досто́йнѡ и҆зволе́ нїе подава́й , ꙗ҆́кѡ ты̀ є҆сѝ ᲂу҆со́пшымъ воскрⷭ҇нїе и҆
живо́тъ и҆ поко́й хрⷭ҇тѐ бж҃е на́шъ , и҆ тебѣ̀ сла́вꙋ возсыла́емъ со безна
ча́льнымъ тѝ ѻ҆ц҃е́мъ , и҆ съ прест҃ы́мъ и҆ бл҃ги́мъ и҆ животво рѧ́щимъ дх҃омъ ,
ны́нѣ и҆ прⷭ҇нѡ и҆ во́ вѣки вѣко́мъ . =пое́мъ : а҆=ми́нь . =і҆єре́й крⷭ҇тоѡ҆бра́зно
бл҃гословлѧ́етъ кꙋтїю̀ .=

М=оли́тва кади́лꙋ над̾ ᲂу҆со́пшимъ .=

~Сы́и и҆ пре́жде сы́и , и҆ пребыва́ѧи во́ вѣки гдⷭ҇и , и҆́же ѿ всеѧ̀ ᲂу҆́мныѧ
си́лы сла́вимыи , бл҃говоли́выи ѿ чл҃ческагѡ хꙋдо́б ства мл҃твы и҆ кади́ла
приноси́тисѧ прⷭ҇то́мꙋ и҆́мени твоемꙋ̀ . помѧнѝ бж҃е на́шъ и҆ преста́вльшагосѧ
раба̀ твоегѡ̀ , =и҆мⷬ҇къ ,= бра́та на́шегѡ , и҆ и҆зба́ви є҆гѡ̀ ѿ смра́днагѡ грѣха̀ ,
бл҃гоꙋха́ нїемъ твоеѧ̀ бл҃гости , и҆ млⷭ҇ти , и҆ чл҃колю́бїѧ в̾ де́нь сꙋ́дныи
сподо́би . твоѧ́ бо є҆́сть держа́ва неприкла́дна и҆ црⷭ҇тво без коне́чно , ѻ҆ц҃а и҆ сн҃а и҆ ст҃а́гѡ дх҃а , ны́нѣ и҆ прⷭ҇нѡ , и҆ во́ вѣки вѣко́мъ . =пое́мъ :
а҆=ми́нь . =і҆єре́й крⷭ҇тоѡ҆бра́зно бл҃гословлѧ́етъ кади́ло .=

