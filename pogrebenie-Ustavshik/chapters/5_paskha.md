=ПОГРЕБЕ́НІЕ МЛАДЕ́НЦА НА ПА́СХѢ=

С=щ҃е́нникъ ѡ҆блече́тсѧ въ ри́зы , покади́тъ ᲂу҆ме́ршагѡ крⷭ҇то ѡ҆бра́зно , и҆ рече́тъ : Б=л҃гослове́нъ бг҃ъ на́шъ , всегда̀ и҆ ны́нѣ и҆ прⷭ҇нѡ и҆ во́ вѣки вѣко́мъ . =ѱало́мщикъ : а҆=ми́нь .

=єре́й : Х=рⷭ҇то́съ воскр҃се и҆з̾ ме́ртвыхъ сме́ртїю на сме́рть на стꙋпѝ , и҆ гро́бнымъ живо́тъ дарова̀ =[два́жды].=

~Хрⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ .

=ли́къ :И҆= гро́бнымъ живо́тъ дарова̀ .

=єре́й кади́тъ по ѻ҆бы́чаю .=

=ли́къ :Х=рⷭ҇то́съ воскр҃се и҆з̾ ме́ртвыхъ сме́ртїю на сме́рть на стꙋпѝ , и҆ гро́бнымъ живо́тъ дарова̀ =[три́жды].=

=сти́хъ , а҃ . Д=а воскрⷭ҇нетъ бг҃ъ , и҆ разы́дꙋтсѧ вразѝ є҆гѡ̀ .

=ли́къ :Х=рⷭ҇то́съ воскр҃се и҆з̾ ме́ртвыхъ сме́ртїю на сме́рть на стꙋпѝ , и҆ гро́бнымъ живо́тъ дарова̀ .

=сти́хъ , в҃ . Ꙗ҆́=кѡ и҆счеза́етъ ды́мъ да и҆сче́знꙋтъ .

=ли́къ :Х=рⷭ҇то́съ воскр҃се и҆з̾ ме́ртвыхъ сме́ртїю на сме́рть на стꙋпѝ , и҆ гро́бнымъ живо́тъ дарова̀ .

=сти́хъ , г҃ . Т=а́кѡ да поги́бнꙋтъ грѣ́шницы ѿ лица̀ бж҃їѧ , а҆ пра́ведницы возвеселѧ́тсѧ .

=ли́къ :Х=рⷭ҇то́съ воскр҃се и҆з̾ ме́ртвыхъ сме́ртїю на сме́рть на стꙋпѝ , и҆ гро́бнымъ живо́тъ дарова̀ .

=сти́хъ , д҃ . С=е́й дн҃ь и҆́же сотворѝ гдⷭ҇ь , возра́дꙋемсѧ и҆ воз весели́мсѧ во́нь .

=ли́къ :Х=рⷭ҇то́съ воскр҃се и҆з̾ ме́ртвыхъ сме́ртїю на сме́рть на стꙋпѝ , и҆ гро́бнымъ живо́тъ дарова̀ .

=сла́ва .ли́къ :Х=рⷭ҇то́съ воскр҃се и҆з̾ ме́ртвыхъ сме́ртїю на сме́рть на стꙋпѝ , и҆ гро́бнымъ живо́тъ дарова̀ .

=и҆ ны́нѣ .ли́къ :Х=рⷭ҇то́съ воскр҃се и҆з̾ ме́ртвыхъ сме́ртїю на сме́рть на стꙋпѝ , и҆ гро́бнымъ живо́тъ дарова̀ .

=єре́й : Х=рⷭ҇то́съ воскр҃се и҆з̾ ме́ртвыхъ , сме́ртїю на сме́рть на стꙋпѝ . =ли́къ :И҆= гро́бнымъ живо́тъ дарова̀ .

П=осе́мъ : бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . А҆́=нг҃льскїи собо́ръ ᲂу҆диви́сѧ , зрѧ̀ тебѐ въ ме́ртвыхъ вмѣ́ньшасѧ . сме́ртнꙋю же сп҃се крѣ́пость разо́рша , и҆ съ собо́ю а҆да́ма воздви́гша , и҆ ѿ а҆́да всѧ̀ свобо́ждьша .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . П=очто̀ мѵ́рѡ , съ ми́лостивыми слеза́ми , ѽ ᲂу҆чени́цы и҆зли ва́ете , блиста́ѧсѧ на́ гробѣ а҆́нг҃лъ , мѷроно́сицамъ вѣща́ше , ви́дите вы̀ гро́бъ то́щъ и҆ разꙋмѣ́йте , сп҃съ бо воскр҃се ѿ́ гроба .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . Ѕ=ѣлѡ̀ ра́но , мѷроно́сицы теча́хꙋ , на́ гробъ рыда́юще . но предста̀ къ ни́мъ а҆́нг҃лъ и҆ речѐ , рыда́нїю вре́мѧ преста̀ не пла́читесѧ . воскрⷭ҇нїе же а҆пⷭ҇лѡмъ рцѣ́те .

=бл҃гослове́нъ є҆сѝ гдⷭ҇и , наꙋчѝ на́съ ѡ҆правда́нїемъ твои́мъ . М=ѷроно́сицы жены̀ , съ мѵ́ромъ прише́дше , ко́гробꙋ твоемꙋ̀ сп҃се рыда́юще . а҆́нг҃лꙋ же к̾ ни́мъ вѣща́ющꙋ , что̀ с̾ ме́ртвыми жива́гѡ помышлѧ́ете ; и҆́бо ꙗ҆́кѡ бг҃ъ воскр҃се ѿ́ гроба .

=сла́ва . П=оклони́мсѧ ѻ҆ц҃ꙋ̀ =[покло́н̾],= и҆ тогѡ̀ сн҃ови и҆ ст҃о́мꙋ дх҃ꙋ , ст҃ѣ́й трⷪ҇цѣ во є҆ди́номъ сꙋществѣ̀ , с̾ серафи́ми зовꙋ́ще , ст҃ъ , ст҃ъ , ст҃ъ є҆сѝ гдⷭ҇и .

=и҆ ны́нѣ . Ж=изнода́вца ро́ждьши , ѿ грѣха̀ дв҃це а҆да́ма и҆зба́ вила є҆сѝ . ра́дость же є҆́ввѣ , въ печа́ли мѣ́сто дарова̀ , ѿпа́д шей жи́зни . тѣ́мъ па́ки к̾ то́й возво́дитъ , и҆з̾ тебѐ вопло ти́выисѧ бг҃ъ и҆ чл҃къ .

~А҆ллилꙋ́їѧ , а҆ллилꙋ́їѧ , сла́ва тебѣ̀ бж҃е =[три́жды , с̾ покло́ны].=

=є҆ктенїѧ̀ : П=а́ки и҆ па́ки ми́ромъ гдⷭ҇ꙋ помо́лимсѧ .

~Е҆щѐ мо́лимсѧ ѡ҆ ѡ҆ставле́нїи согрѣ́шенїй , и҆́же во бл҃же́н нѣй па́мѧти преста́вльшемꙋсѧ рабꙋ̀ бж҃їю младе́нцꙋ , =и҆мⷬ҇къ .=

=Ѡ҆= прости́тисѧ є҆мꙋ̀ всѧ́комꙋ согрѣше́нїю , во́льномꙋ и҆ не во́льномꙋ .

~Ꙗ҆́кѡ да гдⷭ҇ь бг҃ъ на́шъ ᲂу҆чини́тъ дш҃ꙋ є҆гѡ̀ , въ мѣ́стѣ свѣ́ тлѣ , въ мѣ́стѣ зла́чнѣ , въ мѣ́стѣ поко́йнѣ , въ нѣ́дрѣхъ а҆враа́ма и҆ и҆саа́ка и҆ і҆а́кѡва .

~Млⷭ҇ть бж҃їю и҆ црⷭ҇тво нбⷭ҇ное и҆спроси́вше томꙋ̀ , са́ми себѐ , и҆ дрꙋ́гъ дрꙋ́га , и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ .

~Гдⷭ҇ꙋ помо́лимсѧ . =моли́тва , вта́й : Б=ж҃е дх҃ово́мъ и҆ всѧ́кой пло́ти , и҆́же сме́рть попра́выи и҆ дїѧ́вола ᲂу҆праздни́выи , и҆ жи́знь ми́рꙋ всемꙋ̀ дарова́выи , са́мъ гдⷭ҇и поко́й дш҃ꙋ раба̀ своегѡ̀ ᲂу҆со́пшагѡ , =и҆мⷬ҇къ ,= въ мѣ́стѣ свѣ́тлѣ , въ мѣ́стѣ зла́чнѣ , въ мѣ́стѣ поко́йнѣ , ѿ ню́дꙋ же ѿбѣжѐ всѧ́ка болѣ́знь и҆ печа́ль , и҆ воздыха́нїе . и҆ всѧ́кое согрѣше́нїе со дѣ́ѧнное и҆́мъ , сло́вомъ и҆ дѣ́ломъ и҆ помышле́нїемъ , ꙗ҆́кѡ бл҃гъ и҆ чл҃колю́бецъ бг҃ъ простѝ . ꙗ҆́кѡ нѣ́сть чл҃ка и҆́же жи́въ бы́сть , и҆ тебѣ̀ не согрѣшѝ . то́кмѡ ты̀ є҆ди́нъ кромѣ̀ всѧ́ кагѡ грѣха̀ . пра́вда твоѧ̀ пра́вда во́ вѣки , и҆ сло́во твоѐ и҆́стина . =воз̾гла́съ : Ꙗ҆́=кѡ ты̀ є҆сѝ воскрⷭ҇нїе и҆ живо́тъ и҆ по ко́й , и҆́же во бл҃же́ннѣй па́мѧти преста́вльшемꙋсѧ рабꙋ̀ твоемꙋ̀ , =и҆мⷬ҇къ ,= хрⷭ҇тѐ бж҃е на́шъ . и҆ тебѣ̀ сла́вꙋ возсыла́емъ , со безнача́льнымъ тѝ ѻ҆ц҃е́мъ , и҆ съ прест҃ы́мъ и҆ бл҃ги́мъ и҆ животворѧ́щимъ дх҃омъ , нн҃ѣ и҆ прⷭ҇нѡ и҆ во́ вѣки вѣко́мъ .

=пое́м̾ : а҆=ми́нь . ~Предвари́ша ᲂу҆́тро ꙗ҆́же с̾ марі́ею , и҆ ѡ҆брѣто́ша ка́мень ѿвале́нъ ѿ́гроба , слы́шахꙋ ѿ а҆́нг҃ла , и҆́же во́ свѣтѣ присносꙋ́щнѣмъ сꙋ́щагѡ , съ ме́ртвыми не и҆щи́те ꙗ҆́кѡ чл҃ка . ви́дите гро́бныѧ пелены̀ , тецы́те и҆ мі́рꙋ проповѣ́дите , ꙗ҆́кѡ воста̀ гдⷭ҇ь ᲂу҆мертви́выи сме́рть , ꙗ҆́кѡ то́й є҆́сть сн҃ъ бж҃їи , спаса́ѧи ро́дъ чл҃ческїи .

=сла́ва . С=о ст҃ы́ми поко́й хрⷭ҇тѐ дш҃ꙋ раба̀ своегѡ̀ , и҆дѣ́же нѣ́сть болѣ́зни , ни печа́ли , ни воздыха́нїѧ , но жи́знь вѣ́чнаѧ .

=и҆ ны́нѣ . А҆́=ще и҆ во́ гробъ сни́де безсме́ртне , но а҆́довꙋ разрꙋ ши́лъ є҆сѝ си́лꙋ , и҆ воскр҃се ꙗ҆́кѡ побѣди́тель хрⷭ҇тѐ бж҃е , же на́мъ мѷроно́сицамъ ра́дость провѣща́въ , и҆ свои́мъ а҆пⷭ҇ломъ мі́ръ дарова̀ , и҆́же па́дшимъ подаѧ̀ воскрⷭ҇нїе .

=воз̾гла́съ : Ꙗ҆́=кѡ ст҃ъ є҆сѝ гдⷭ҇и бж҃е на́шъ , и҆ на ст҃ы́хъ почива́е ши . и҆ тебѣ̀ сла́вꙋ возсыла́емъ , ѻ҆ц҃ꙋ и҆ сн҃ꙋ и҆ ст҃о́мꙋ дх҃ꙋ , ны́нѣ и҆ прⷭ҇нѡ и҆ во́ вѣки вѣко́мъ . =пое́мъ : а҆=ми́нь . =трист҃о́е , пѣ́нїемъ ѻ҆бы́чнѡ . п=роки́менъ , а҆пⷭ҇лъ и҆ є҆ѵⷢ҇а́лїе всѐ пра́здни кꙋ прилꙋчи́вшагосѧ днѧ̀ .

Т=а́же : В=оскрⷭ҇нїе хрⷭ҇то́во ви́дѣвше , поклони́мсѧ ст҃о́мꙋ гдⷭ҇ꙋ і҆с҃ꙋ =[покло́н̾],= є҆ди́номꙋ безгрѣ́шномꙋ , крⷭ҇тꙋ̀ твоемꙋ̀ покло нѧ́емсѧ хрⷭ҇тѐ =[покло́н̾],= и҆ ст҃о́е воскрⷭ҇нїе твоѐ пое́мъ и҆ сла́ вимъ . ты́ бо є҆сѝ бг҃ъ на́шъ , ра́зве бо тебѐ и҆но́го незна́емъ , и҆́мѧ твоѐ нарица́емъ . прїиди́те всѝ вѣ́рнїи , поклони́мсѧ ст҃о́мꙋ хрⷭ҇то́вꙋ воскрⷭ҇нїю =[покло́н̾],= се́ бо прїи́де крⷭ҇та̀ ра́ди ра́ дость всемꙋ̀ мѵ́рꙋ , всегда̀ бл҃гослови́мъ гдⷭ҇а и҆ пое́мъ воскрⷭ҇нїе є҆гѡ̀ , распѧ́тїе бо претерпѣ̀ , и҆ сме́ртїю сме́рть разрꙋшѝ .

~Воскр҃съ і҆с҃ъ ѿ́гроба , ꙗ҆́коже проречѐ , и҆ дарова̀ на́мъ живо́тъ вѣ́чныи , ми́ръ и҆ ве́лїю млⷭ҇ть .

П=осе́мъ , стихѣ́ры па́сцѣ . гла́съ , є҃ .= Д=а воскрⷭ҇нетъ бг҃ъ ,꙳ и҆ разы́дꙋтсѧ вразѝ є҆гѡ̀ . П=а́сха сщ҃е́ннаѧ на́мъ дне́сь показа́ сѧ , па́сха но́ва ст҃а́ѧ , па́сха таи́нственнаѧ , па́сха всечⷭ҇тна́ѧ , па́сха хрⷭ҇та̀ и҆зба́вителѧ , па́сха непоро́чнаѧ , па́сха вели́каѧ , па́сха вѣ́рнымъ , па́сха двѣ́ри ра́йскїѧ на́мъ ѿверза́ющаѧ , па́сха всѣ́хъ ѡ҆сщ҃а́ющаѧ вѣ́рныхъ .

=Ꙗ҆́кѡ и҆счеза́етъ ды́мъ ,꙳ да и҆сче́знꙋтъ . П=рїиди́те ѿ видѣ́нїѧ жены̀ бл҃говѣ́стницы , и҆ сїѡ́нꙋ рцы́те , прїимѝ ѿ на́съ ра́дость бл҃говѣ́щенїѧ воскрⷭ҇нїѧ хрⷭ҇то́ва , красꙋ́йсѧ и҆ ликꙋ́й , и҆ ра́дꙋисѧ і҆єрⷭ҇ли́ме , цр҃ѧ хрⷭ҇та̀ ᲂу҆́зрѣвъ и҆́з̾ гроба , ꙗ҆́кѡ жениха̀ и҆сходѧ́ща .

=Та́кѡ да поги́бнꙋтъ грѣ́шницы ѿ лица̀ бж҃їѧ ,꙳ а҆ пра́ведни цы да возвеселѧ́тсѧ . М=ѷрѡно́сицы жены̀ , ѕѣлѡ̀ ра́нѡ пред ста́ша гро́бꙋ живода́вца , и҆ ѡ҆брѣто́ша а҆́нг҃ла на ка́мени сѣдѧ́ща , и҆ то́й провѣща́въ и҆́мъ , си́це гл҃аше , что̀ и҆́щете жива́гѡ съ ме́ртвыми ; что̀ пла́чете нетлѣ́ннагѡ во тлѝ ; ше́дше проповѣ́дите ᲂу҆ченикѡ́мъ є҆гѡ̀ .

=Се́й де́нь и҆́же сотворѝ гдⷭ҇ь ,꙳ воз̾ра́дꙋемсѧ и҆ воз̾весели́мсѧ во́нь . П=а́сха кра́сна , па́сха гдⷭ҇нѧ па́сха , па́сха всечестна́ѧ на́мъ возсїѧ̀ . па́сха , ра́достїю дрꙋ́гъ дрꙋ́га прїи́мемъ . Ѽ па́сха , и҆збавле́нїе ско́рби , и҆́бо и҆́з̾ гроба дне́сь , ꙗ҆́кѡ ѿ черто́га возсїѧ̀ хрⷭ҇то́съ , жены̀ ра́дости и҆спо́лни глаго́лѧ , проповѣ́дите а҆пⷭ҇лѡмъ .

=Сла́ва , и҆ ны́нѣ . гла́съ , то́йже . В=оскрⷭ҇нїѧ де́нь , просвѣти́мсѧ торжество́мъ , и҆ дрꙋ́гъ дрꙋ́га прїи́мемъ , и҆ рце́мъ бра́тїе , и҆ ненави́дѧщимъ на́съ , прости́мъ всѧ̀ воскрⷭ҇нїемъ , и҆ та́кѡ возопїе́мъ , хрⷭ҇то́съ воскре́се и҆з̾ ме́ртвыхъ , сме́ртїю сме́рть попра́въ , и҆ сꙋ́щимъ во гробѣ́хъ живо́тъ дарова̀ .

И҆ =быва́етъ цѣлова́нїе ᲂу҆со́пшемꙋ , при пѣ́нїи : Х=рⷭ҇то́съ воскр҃се и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарова̀ .

=є҆ктенїѧ̀ , сꙋгꙋ́баѧ : П=оми́лꙋй на́съ бж҃е по вели́цѣй млⷭ҇ти твое́й , мо́лимтисѧ гдⷭ҇и ᲂу҆слы́ши и҆ поми́лꙋй .

~Е҆щѐ мо́лимсѧ ѡ҆ преста́вльшемсѧ прⷭ҇нопомина́емѣмъ рабѣ̀ бж҃їи младе́нцѣ , =и҆мⷬ҇къ .=

=Ѡ҆= є҆́же прости́тисѧ є҆мꙋ̀ всѧ́комꙋ согрѣше́нїю во́льномꙋ и҆ нево́льномꙋ .

~Ꙗ҆́кѡ да гдⷭ҇ь бг҃ъ на́шъ ᲂу҆чини́тъ дш҃ꙋ є҆гѡ̀ въ мѣ́стѣ зла́ чнѣ , въ мѣ́стѣ поко́йнѣ , въ нѣ́дрѣхъ а҆враа́ма и҆ и҆саа́ка и҆ і҆а́кѡва , и҆дѣ́же всѝ ст҃і́и почива́ютъ .

~Млⷭ҇ть бж҃їю и҆ црⷭ҇тво нбⷭ҇ное , и҆ ѡ҆ставле́нїе грѣхо́въ и҆спроси́ вше томꙋ̀ , и҆ са́ми себѐ , и҆ дрꙋ́гъ дрꙋ́га , и҆ ве́сь живо́тъ на́шъ хрⷭ҇тꙋ̀ бг҃ꙋ предади́мъ .

~Гдⷭ҇ꙋ помо́лимсѧ . =моли́тва , вта́й : Б=ж҃е дх҃ово́мъ и҆ всѧ́кой пло́ти , и҆́же сме́рть попра́выи и҆ дїѧ́вола ᲂу҆праздни́выи , и҆ жи́знь ми́рꙋ всемꙋ̀ дарова́выи , са́мъ гдⷭ҇и поко́й дꙋ́шꙋ раба̀ своегѡ̀ ᲂу҆со́пшагѡ , =и҆мⷬ҇къ ,= въ мѣ́стѣ свѣ́тлѣ , въ мѣ́стѣ зла́чнѣ , въ мѣ́стѣ поко́йнѣ , ѿ ню́дꙋ же ѿбѣжѐ всѧ́ка болѣ́знь и҆ печа́ль , и҆ воздыха́нїе . и҆ всѧ́кое согрѣше́нїе со дѣ́ѧнное и҆́мъ , сло́вомъ и҆ дѣ́ломъ и҆ помышле́нїемъ , ꙗ҆́кѡ бл҃гъ и҆ чл҃колю́бецъ бг҃ъ простѝ . ꙗ҆́кѡ нѣ́сть чл҃ка и҆́же жи́въ бы́сть , и҆ тебѣ̀ не согрѣшѝ . то́кмѡ ты̀ є҆ди́нъ кромѣ̀ всѧ́ кагѡ грѣха̀ . пра́вда твоѧ̀ пра́вда во́ вѣки , и҆ сло́во твоѐ и҆́стина . =воз̾гла́съ : Ꙗ҆́=кѡ ты̀ є҆сѝ воскрⷭ҇нїе и҆ живо́тъ , и҆ по ко́й ᲂу҆со́пшемꙋ рабꙋ̀ твоемꙋ̀ младе́нцꙋ , =и҆мⷬ҇къ ,= є҆мꙋ́же и҆ по гребе́нїе твори́мъ хрⷭ҇тѐ бж҃е на́шъ . и҆ тебѣ̀ сла́вꙋ возсыла́емъ со безнача́льнымъ тѝ ѻ҆ц҃е́мъ , и҆ съ прест҃ы́мъ и҆ бл҃ги́мъ и҆ животворѧ́щимъ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ . =пое́мъ : а҆=ми́нь .

=і҆єре́й гл҃етъ моли́твꙋ сїю̀ .=

~Хранѧ́и младе́нца гдⷭ҇и въ ны́нѣшнемъ житїѝ , и҆ въ бꙋ́дꙋ щемъ вѣ́цѣ ᲂу҆гото́вавыи и҆́мъ простра́нство а҆враа́мле лоно̀ . и҆ по чистотѣ̀ а҆́нгельскаѧ свѣтоѡ҆бра́знаѧ мѣ́ста , въ ни́хъ же водворѧ́ютсѧ пра́ведныхъ дꙋ́си . ты̀ са́мъ влⷣко хрⷭ҇тѐ сп҃се пребл҃гі́и , дꙋ́шꙋ раба̀ твоегѡ̀ младе́нца , =и҆мⷬ҇къ ,= прїимѝ съ ми́ромъ . ты́ бо са́мъ ре́клъ є҆сѝ , таковы́хъ є҆́сть црⷭ҇тво нбⷭ҇ное . =воз̾гла́съ : Ꙗ҆́=кѡ твоѐ є҆́сть црⷭ҇тво и҆ си́ла и҆ сла́ва , со ѻ҆ц҃емъ и҆ со ст҃ы́мъ дх҃омъ , ны́нѣ и҆ прⷭ҇нѡ и҆ во́ вѣки вѣ ко́мъ . =пое́мъ : а҆=ми́нь .

=і҆єре́й : П=ремꙋ́дрость . =пое́мъ : С=вѣти́сѧ свѣти́сѧ но́выи і҆єрⷭ҇ли́ме , сла́ва бо гдⷭ҇нѧ на тебѣ̀ восїѧ̀ . ликꙋ́й ны́нѣ и҆ весе ли́сѧ сїѡ́не , ты́ же чⷭ҇таѧ красꙋ́йсѧ бцⷣе , ѡ҆ воста́нїи ржⷭ҇тва̀ твоегѡ̀ =[покло́н̾ до землѝ].=

=і҆єре́й : С=ла́ва тебѣ̀ бж҃е на́шъ , ᲂу҆пова́нїе на́ше сла́ва тебѣ̀ .

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дх҃ꙋ =[покло́н̾].=

=И҆= ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃гословѝ =[покло́н̾].=

=ѿпꙋ́стъ съ кади́ломъ , глѧ́дѧ на за́падъ : В=оскресы́й и҆зъ ме́ртвыхъ , хрⷭ҇то́съ и҆́стинныи бг҃ъ на́шъ , мл҃твами пречⷭ҇тыѧ є҆гѡ̀ мт҃ре и҆ всѣ́хъ ст҃ы́хъ , дꙋ́шꙋ ᲂу҆со́пшагѡ раба̀ твоегѡ̀ младе́нца , =и҆мⷬ҇къ ,= въ нѣ́дрѣхъ а҆враа́ма и҆ и҆саа́ка и҆ і҆а́кѡва , въ се́лѣхъ пра́ведныхъ ᲂу҆поко́итъ , и҆ на́съ поми́лꙋетъ и҆ спасе́тъ , ꙗ҆́кѡ бл҃гъ и҆ чл҃колю́бецъ .

=пое́мъ : а҆=ми́нь . ~Рабꙋ̀ бж҃їю преста́вльшемꙋсѧ младе́нцꙋ , =и҆мⷬ҇къ .=

~Хрⷭ҇то́съ воскр҃се и҆з̾ ме́ртвыхъ сме́ртїю на сме́рть на стꙋпѝ , и҆ гро́бнымъ живо́тъ дарова̀ =[три́жды].=

=и҆ кі́йждо ше́дъ въ па́перть , и҆лѝ въ цр҃ковь , сотворѧ́етъ є҃і покло́нѡвъ за ᲂу҆ме́ршагѡ , глаго́лѧ три́жды тропа́рь се́й :=

~Поко́й гдⷭ҇и дꙋ́шꙋ раба̀ своегѡ̀ младе́нца , =и҆мⷬ҇къ . [покло́н̾]. И҆= є҆ли́ка въ житїѝ се́мъ ꙗ҆́кѡ чл҃къ согрѣшѝ , ты́ же ꙗ҆́кѡ чл҃колю́бецъ бг҃ъ , простѝ є҆гѡ̀ и҆ поми́лꙋй =[покло́н̾]. И҆= вѣ́ч ныѧ мꙋ́ки и҆зба́ви =[покло́н̾]. И҆= нбⷭ҇номꙋ црⷭ҇твїю прича́стника ᲂу҆чинѝ =[покло́н̾]. И҆= дш҃а́мъ на́шымъ поле́зное сотворѝ =[покло́н̾].=

П=огребе́нїе младе́нцемъ , по ᲂу҆ка́занїю нѣ́кихъ дре́внихъ потре́бникѡвъ , пою́тъ до седмѝ лѣ́тъ во́зраста и҆́хъ .=

