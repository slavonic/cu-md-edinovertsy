~Мцⷭ҇а і҆ю́лѧ , въ к҃ дн҃ь . ~Проро́кꙋ и҆лїѝ . =припѣ́въ := В=елича́емъ тѧ̀ ст҃ы́и проро́че и҆лїѐ . и҆ чте́мъ є҆́же на колесни́цѣ ѻ҆́гненѣй восхожде́нїе твоѐ .=

~И҆нѣ́мъ проро́кѡмъ , ѻ҆́бщїи . стихо́въ , к҃д . =припѣ́въ := В=елича́емъ тѧ̀ проро́че бж҃їи , і҆мⷬ҇къ . и҆ чте́мъ ст҃ꙋ́ю па́мѧть твою̀ , ты́ бо мо́лиши за на́съ хрⷭ҇та̀ бг҃а на́шегѡ .=

~Бл҃же́нъ мꙋ́жь боѧ́исѧ гдⷭ҇а , въ за́повѣдехъ є҆гѡ̀ восхо́щетъ ѕѣлѡ̀ .=꙳= Си́льно на землѝ бꙋ́детъ сѣ́мѧ є҆гѡ̀ . Ро́дъ пра́выхъ бл҃гослови́тсѧ . Сла́ва и҆ бога́тьство в̾ домꙋ̀ є҆гѡ̀ , и҆ пра́вда є҆гѡ̀ пребыва́етъ в̾ вѣ́къ вѣ́ка . Восїѧ̀ во тмѣ̀ свѣ́тъ пра́вымъ . Ми́лостивъ и҆ ще́дръ и҆ пра́веденъ . Бл҃гъ мꙋ́жь ми́лꙋѧ и҆ даѧ̀ . Разсмо́тритъ словеса̀ своѧ̀ на сꙋдѣ̀ , ꙗ҆́кѡ в̾ вѣ́къ не подви́житсѧ . Въ па́мѧть вѣ́чнꙋю бꙋ́детъ пра́ведникъ .=꙳= ѿ́ слꙋха ѕла̀ не ᲂу҆бои́тсѧ . Гото́во срⷣце є҆гѡ̀ ᲂу҆пова́ти на́ гдⷭ҇а . Оу҆тверди́сѧ срⷣце є҆гѡ̀ и҆ не ᲂу҆бои́тсѧ , до́ндеже воз̾зри́тъ на врагѝ своѧ̀ . Расточѝ и҆ дадѐ ᲂу҆бѡ́гимъ , пра́вда є҆гѡ̀ пребыва́етъ въ вѣ́къ вѣ́ка . Ро́гъ є҆гѡ̀ вознесе́тсѧ в̾ сла́вѣ . Грѣ́шникъ ᲂу҆́зритъ , и҆ прогнѣ́ваетсѧ , зꙋбы̀ свои́ми поскреже́щетъ . И҆ раста́етъ , жела́нїе грѣ́шника поги́бнетъ .Ꙗ҆́кѡ пра́веденъ гдⷭ҇ь и҆ пра́вдꙋ возлюбѝ .=꙳= Ѡ҆ста́нцы же нечести́выхъ поги́бнꙋтъ , спасе́нїе же пра́веднымъ ѿ́ гдⷭ҇а . Неда́стъ в̾ вѣ́къ молвы̀ пра́ведникꙋ , и҆ неза́пнꙋтсѧ стопы̀ є҆гѡ̀ . Свѣ́тъ восїѧ̀ пра́ведникꙋ , и҆ пра́вымъ срⷣцемъ весе́лїе .=꙳= Пра́ведникъ ꙗ҆́кѡ фи́никъ процвѣте́тъ , и҆ ꙗ҆́кѡ ке́дръ и҆́же въ лива́нѣ ᲂу҆мно́житсѧ .=꙳= Ꙗ҆́кѡ ты̀ бл҃гослови́ши пра́ведника гдⷭ҇и , сла́вою и҆ че́стїю вѣнча́лъ є҆сѝ є҆гѡ̀ . Возвесели́тсѧ пра́ведникъ ѡ҆́ гдⷭ҇ѣ , и҆ ᲂу҆пова́етъ на́нь . И҆ похва́лѧтсѧ всѝ пра́вїи срⷣцемъ .=꙳=

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дꙋ́хꙋ .=꙳ И҆= ны́нѣ и҆ при́снѡ и҆ во́ вѣки вѣкѡ́мъ , а҆ми́нь .=꙳=

~А҆ллилꙋ́їѧ , а҆ллилꙋ́їѧ , сла́ва тебѣ̀ бж҃е . =гⷤ .=

