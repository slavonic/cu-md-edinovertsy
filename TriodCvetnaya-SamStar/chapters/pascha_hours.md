=ВО СТ҃У́Ю И҆ ВЕЛИ́КУЮ НлⷣЮ ПА́СХИ=

=пред̾ литꙋргі́ею , пᲂе́мъ , ча́сы па́сцѣ , си́це . і҆єре́й , гл҃етъ :
Б=л҃гᲂслᲂве́нъ бг҃ъ на́шъ . =и҆ мы̀ пᲂе́мъ := ~Хрⷭ҇то́съ вᲂскре́се
и҆з̾ ме́ртвыхъ , сме́ртїю на сме́рть настꙋпѝ , и҆ гро́бнымъ живо́тъ дарᲂва̀ ,=
гⷤ .=

~Вᲂскрⷭ҇нїе хрⷭ҇то́во ви́дѣвше , пᲂклᲂни́мсѧ ст҃о́мꙋ гдⷭ҇ꙋ і҆с҃ꙋ , є҆ди́нᲂмꙋ
без̾грѣ́шнᲂмꙋ =[пᲂкло́н̾] ,= крⷭ҇тꙋ̀ твᲂемꙋ̀ пᲂклᲂнѧ́емсѧ хрⷭ҇тѐ , и҆ ст҃о́е
вᲂскрⷭ҇нїе твᲂѐ пᲂе́мъ и҆ сла́вимъ =[пᲂкло́н̾] .= ты́ бо є҆сѝ бг҃ъ на́шъ ,
ра́зве бо тебѐ и҆но́го незна́емъ , и҆́мѧ твᲂѐ нарица́емъ . прїиди́те всѝ
вѣ́рнїи , пᲂклᲂни́мсѧ ст҃о́мꙋ хрⷭ҇то́вꙋ вᲂскрⷭ҇нїю =[пᲂкло́н̾] ,= се́бо прїи́де
крⷭ҇та̀ ра́ди ра́дᲂсть всемꙋ̀ ми́рꙋ , всегда̀ бл҃гᲂслᲂви́мъ гдⷭ҇а , и҆ пᲂе́мъ
вᲂскрⷭ҇нїе є҆гѡ̀ , распѧ́тїе бо претерпѣ̀ , и҆ сме́ртїю сме́рть разрꙋшѝ .
=три́жды .=

~Предвари́ша ᲂу҆́тро , ꙗ҆́же съ мр҃і́ею , и҆ ѡ҆брѣто́ша ка́мень ѿвале́нъ
ѿ́ грᲂба , слы́шахꙋ ѿ а҆́нг҃ла , и҆́же во́ свѣтѣ приснᲂсꙋ́щнѣмъ сꙋ́щагѡ ,
съ ме́ртвыми не и҆щи́те ꙗ҆́кѡ челᲂвѣ́ка . ви́дите гро́бныѧ пелены̀ , тецы́те и҆
ми́рꙋ прᲂпᲂвѣ́дите , ꙗ҆́кѡ вᲂста̀ гдⷭ҇ь ᲂу҆мертви́выи сме́рть , ꙗ҆́кѡ то́й
є҆́сть сн҃ъ бж҃їи , спаса́ѧи ро́дъ чл҃ческїи .

~А҆́ще и҆ во́ грᲂбъ сни́де без̾сме́ртне , но а҆́дᲂвꙋ разрꙋши́лъ є҆сѝ си́лꙋ ,
и҆ вᲂскр҃се ꙗ҆́кѡ пᲂбѣди́тель хрⷭ҇тѐ бж҃е , жена́мъ мѷрѡно́сицамъ ра́дᲂсть
прᲂвѣща́въ , и҆ свᲂи́мъ а҆пⷭ҇лѡмъ ми́ръ дарᲂва̀ , и҆́же па́дшимъ пᲂдаѧ̀
вᲂскрⷭ҇нїе .

~Во́ грᲂбѣ с̾ пло́тїю , во а҆́дѣ же съ дꙋше́ю ꙗ҆́кѡ бг҃ъ , в̾ раи́ же
с̾ разбо́йникᲂмъ , и҆ на прⷭ҇то́лѣ бѣ́ѧше хрⷭ҇тѐ , со ѻ҆ц҃е́мъ и҆ дꙋ́хᲂмъ , всѧ̀
и҆спᲂлнѧ́ѧ неѡ҆пи́санныи .

=сла́ва . Ꙗ҆́=кѡ живᲂно́сецъ , ꙗ҆́кѡ раѧ̀ ѕѣлѡ̀ краснѣ́йшїи вᲂи́стинꙋ , и҆
всѧ́кᲂгѡ черто́га ца́рска , ꙗ҆ви́сѧ свѣтлѣ́йши хрⷭ҇тѐ гро́бъ тво́й , и҆сто́чникъ
на́шемꙋ вᲂскрⷭ҇нїю .

=и҆ ны́нѣ . В=ы́шнѧгѡ ѡ҆сщ҃е́ннѡ бж҃їе вселе́нїе ра́дꙋисѧ , тᲂбо́ю бо даде́сѧ
ра́дᲂсть бцⷣе вᲂпїю́щимъ тѝ , бл҃гᲂслᲂве́на ты̀ в̾ жена́хъ пренепᲂро́чнаѧ
влⷣчце .

=Всѧ́же сїѧ̀ стихѝ глаго́лемъ , по кры́лᲂсᲂмъ премѣнѧ́ѧ , по́ чинꙋ и҆́хъ ,
є҆ди́нъ по є҆ди́нᲂмꙋ . та́же , Г=дⷭ҇и пᲂми́лꙋй , м҃ . =сла́ва , и҆ ны́нѣ .
Ч=тⷭ҇нѣ́йшꙋю херꙋви́мъ , и҆ сла́внѣйшꙋю вᲂи́стинꙋ серафи́мъ , без̾и҆стлѣ́нїѧ
бг҃а сло́ва ро́ждьшꙋю , сꙋ́щꙋю бцⷣꙋ тѧ̀ велича́емъ . ~и҆́менемъ гдⷭ҇нимъ
бл҃гᲂслᲂвѝ ѻ҆́ч҃е . =і҆єре́й , гл҃етъ : З=а мл҃твъ ст҃ы́хъ ѻ҆ц҃ъ на́шихъ .
=си́це пᲂе́мъ . З=а г҃ й ча́съ , и҆ за ѕ҃ й ча́съ , и҆ за ѳ҃ й ча́съ .

Н=а литꙋргі́и . а҆нтиѳо́нъ , а҃ . ѱало́мъ , ѯ҃є . В=ᲂскли́кните гдⷭ҇ви всѧ̀
землѧ̀ . ~мл҃твами бцⷣы сп҃се спасѝ на́съ . =сти́хъ : В=ᲂскли́кните гдⷭ҇ви всѧ̀
землѧ̀ , по́йте же и҆́мени є҆гѡ̀ , дади́те сла́вꙋ хвалѣ̀ є҆гѡ̀ . ~мл҃твами бцⷣы
сп҃се спасѝ на́съ . =сти́хъ : Р=цѣ́те бг҃ᲂви ко́ль стра́шна дѣ́ла твᲂѧ̀ ,
во мно́жествѣ си́лы твᲂеѧ̀ . ~мл҃твами бцⷣы сп҃се спасѝ на́съ . =сти́хъ : В=сѧ̀
землѧ̀ да пᲂкло́нит̾тисѧ и҆ пᲂе́тъ тебѣ̀ , да пᲂе́тъ же и҆́мени твᲂемꙋ̀
вы́шнїи . ~мл҃твами бцⷣы сп҃се спасѝ на́съ . =сла́ва , м=л҃твами бцⷣы сп҃се
спасѝ на́съ . =и҆ ны́нѣ , м=л҃твами бцⷣы сп҃се спасѝ на́съ .

=а҆нтиѳо́нъ , в҃ . ѱало́мъ , ѯ҃ѕ . Б=ж҃е ᲂу҆ще́дри ны и҆ бл҃гᲂслᲂви́ ны .
~спасѝ на́съ сн҃е бж҃їи , вᲂскр҃съ и҆з̾ ме́ртвыхъ пᲂю́щихъ ти , а҆ллилꙋ́їѧ ,
а҆ллилꙋ́їѧ , а҆ллилꙋ́їѧ . =сти́хъ : Б=ж҃е ᲂу҆ще́дри ны и҆ бл҃гᲂслᲂви́ ны ,
прᲂсвѣтѝ лицѐ твᲂѐ наны̀ , и҆ пᲂми́лꙋй на́съ . ~спасѝ на́съ сн҃е бж҃їи :
=сти́хъ . Д=а пᲂзна́емъ на землѝ пꙋ́ть тво́й , и҆ во всѣ́хъ ꙗ҆зы́цѣхъ спасе́нїе
твᲂѐ . ~спасѝ на́съ сн҃е бж҃їи . =сти́хъ : Д=а и҆спᲂвѣ́дѧтсѧ тебѣ̀ лю́дїе бж҃е ,
да и҆спᲂвѣ́дѧтсѧ тебѣ̀ лю́дїе всѝ . ~спасѝ на́съ сн҃е бж҃їи .

=сла́ва , и҆ ны́нѣ . Є҆=динᲂро́дныи сн҃е .

=а҆нтиѳо́нъ , г҃ . ѱало́мъ , ѯ҃з . Д=а вᲂскрⷭ҇нетъ бг҃ъ , и҆ разы́дꙋтсѧ вразѝ
є҆гѡ̀ . =трᲂпа́рь : х=рⷭ҇то́съ вᲂскр҃се и҆з̾ ме́ртвыхъ , гⷤ . =сти́хъ : Д=а
вᲂскрⷭ҇нетъ бг҃ъ , и҆ разы́дꙋтсѧ вразѝ є҆гѡ̀ , и҆ да бѣжа́тъ ѿ лица̀ є҆гѡ̀
ненави́дѧщїи є҆гѡ̀ . ~хрⷭ҇то́съ вᲂскр҃се и҆з̾ ме́ртвыхъ , гⷤ . =сти́хъ : Ꙗ҆́=кѡ
и҆счеза́етъ ды́мъ да и҆сче́знꙋтъ , и҆ ꙗ҆́кѡ та́етъ во́скъ ѿ лица̀ ѻ҆гнѧ̀ .
~хрⷭ҇то́съ вᲂскр҃се и҆з̾ ме́ртвыхъ , гⷤ . =сти́хъ : Т=а́кѡ да пᲂги́бнꙋтъ
грѣ́шницы ѿ лица̀ бж҃їѧ , а҆ пра́ведницы да вᲂз̾веселѧ́тсѧ , и҆ вᲂз̾ра́дꙋютсѧ
пре́дъ бг҃ᲂмъ . ~хрⷭ҇то́съ вᲂскр҃се и҆з̾ ме́ртвыхъ , гⷤ .

=вы́хᲂдъ . в=ᲂз̾глаша́етъ дїа́кᲂнъ , и҆лѝ і҆єре́й . ~премꙋ́дрᲂсть про́сти ,
вᲂзвыша́ѧ є҆ѵⷢ҇а́лїе .

=мы́же сти́хъ вхо́дꙋ : В=ъ цр҃квахъ бл҃гᲂслᲂви́те бг҃а гдⷭ҇а , ѿ и҆сто́чникъ
і҆зра́илевъ . =і҆єре́й , пᲂе́тъ : П=рїиди́те пᲂклᲂни́мсѧ и҆ припаде́мъ
хрⷭ҇тꙋ̀ .= мы́же : С=пасѝ на́съ сн҃е бж҃їи , вᲂскре́съ и҆з̾ ме́ртвыхъ пᲂю́щихъ
ти , а҆ллилꙋ́їѧ , гⷤ .

=трᲂпа́рь : Х=рⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ ,
и҆ гро́бнымъ живо́тъ дарᲂва̀ ,= три́жды .=

=сла́ва , и҆ ны́нѣ . кᲂнда́къ , гла́съ , и҃ . А҆́=ще и҆ во́ грᲂбъ сни́де
без̾сме́ртне , но а҆́дᲂвꙋ разрꙋши́лъ є҆сѝ си́лꙋ , и҆ вᲂскр҃се ꙗ҆́кѡ пᲂбѣди́тель
хрⷭ҇тѐ бж҃е , жена́мъ мѷрѡно́сицамъ ра́дᲂсть прᲂвѣща́въ , и҆ свᲂи́мъ а҆пⷭ҇лѡмъ
ми́ръ дарᲂва̀ , и҆́же па́дшимъ пᲂдаѧ̀ вᲂскрⷭ҇нїе .

=вмѣ́сто же трⷭ҇та́гѡ : є҆=ли́цы во хрⷭ҇та̀ крⷭ҇ти́стесѧ , во хрⷭ҇та̀
ѡ҆блеко́стесѧ , а҆ллилꙋ́їѧ .

=прᲂки́менъ , ѱало́мъ дв҃дᲂвъ . с=е́й де́нь и҆́же сᲂтвᲂрѝ гдⷭ҇ь , вᲂзра́дꙋемсѧ
и҆ вᲂзвесели́мсѧ во́нь . =сти́хъ : и҆=спᲂвѣ́дайтесѧ гдⷭ҇ви ꙗ҆́кѡ бл҃гъ ꙗ҆́кѡ
во́ вѣки млⷭ҇ть є҆гѡ̀ . =сти́хъ : д=а рече́тъ ᲂу҆́бѡ до́мъ і҆и҃левъ , ꙗ҆́кѡ
бл҃гъ ꙗ҆́кѡ во́ вѣки млⷭ҇ть є҆гѡ̀ . =а҆пⷭ҇лъ , в=̾ дѣѧ́нїих̾ . заⷱ҇ , а҃ .
=а҆ллилꙋ́їѧ . т=ы̀ вᲂскр҃съ ᲂу҆ще́дриши сїѡ́на . =сти́хъ : с=ъ нб҃сѐ призрѣ̀
гдⷭ҇ь ви́дѣти всѧ̀ сы́ны чл҃ческїѧ . =є҆ѵⷢ҇а́лїе , ѿ= і҆ѡа́нна . заⷱ҇ , а҃ .
=прича́стенъ . т=ѣ́ло хрⷭ҇то́во прїими́те , и҆ и҆сто́чника без̾сме́ртнагѡ
вкꙋси́те .

=и҆ =по́ рѧдꙋ бжⷭ҇твенаѧ литꙋргі́ѧ златᲂꙋ́стагѡ .

=А҆́ще ли нѣ́сть литꙋргі́и . П=о ѳ҃ мъ , часѣ̀ , за бл҃гᲂслᲂвѝ дш҃е мᲂѧ̀ .
=пᲂе́мъ :=

~Хрⷭ҇то́съ вᲂскр҃се и҆з̾ ме́ртвыхъ , сме́ртїю на сме́рть настꙋпѝ , и҆
гро́бнымъ живо́тъ дарᲂва̀ ,= гⷤ .=

~Вᲂскрⷭ҇нїе хрⷭ҇то́во ви́дѣвше , пᲂклᲂни́мсѧ ст҃о́мꙋ гдⷭ҇ꙋ і҆с҃ꙋ , є҆ди́нᲂмꙋ
без̾грѣ́шнᲂмꙋ =[пᲂкло́н̾] ,= крⷭ҇тꙋ̀ твᲂемꙋ̀ пᲂклᲂнѧ́емсѧ хрⷭ҇тѐ , и҆ ст҃о́е
вᲂскрⷭ҇нїе твᲂѐ пᲂе́мъ и҆ сла́вимъ =[пᲂкло́н̾] .= ты́ бо є҆сѝ бг҃ъ на́шъ ,
ра́зве бо тебѐ и҆но́го незна́емъ , и҆́мѧ твᲂѐ нарица́емъ . прїиди́те всѝ
вѣ́рнїи , пᲂклᲂни́мсѧ ст҃о́мꙋ хрⷭ҇то́вꙋ вᲂскрⷭ҇нїю =[пᲂкло́н̾] ,= се́бо прїи́де
крⷭ҇та̀ ра́ди ра́дᲂсть всемꙋ̀ ми́рꙋ , всегда̀ бл҃гᲂслᲂви́мъ гдⷭ҇а , и҆ пᲂе́мъ
вᲂскрⷭ҇нїе є҆гѡ̀ , распѧ́тїе бо претерпѣ̀ , и҆ сме́ртїю сме́рть разрꙋшѝ .

~Предвари́ша ᲂу҆́тро , ꙗ҆́же съ мр҃і́ею , и҆ ѡ҆брѣто́ша ка́мень ѿвале́нъ
ѿ́ грᲂба , слы́шахꙋ ѿ а҆́нг҃ла , и҆́же во́ свѣтѣ приснᲂсꙋ́щнѣмъ сꙋ́щагѡ ,
съ ме́ртвыми не и҆щи́те ꙗ҆́кѡ челᲂвѣ́ка . ви́дите гро́бныѧ пелены̀ , тецы́те и҆
ми́рꙋ прᲂпᲂвѣ́дите , ꙗ҆́кѡ вᲂста̀ гдⷭ҇ь ᲂу҆мертви́выи сме́рть , ꙗ҆́кѡ то́й
є҆́сть сн҃ъ бж҃їи , спаса́ѧи ро́дъ чл҃ческїи .

=сла́ва . А҆́=ще и҆ во́ грᲂбъ сни́де без̾сме́ртне , но а҆́дᲂвꙋ разрꙋши́лъ є҆сѝ
си́лꙋ , и҆ вᲂскр҃се ꙗ҆́кѡ пᲂбѣди́тель хрⷭ҇тѐ бж҃е , жена́мъ мѷрѡно́сицамъ
ра́дᲂсть прᲂвѣща́въ , и҆ свᲂи́мъ а҆пⷭ҇лѡмъ ми́ръ дарᲂва̀ , и҆́же па́дшимъ пᲂдаѧ̀
вᲂскрⷭ҇нїе .

=и҆ ны́нѣ . Є҆=динᲂро́дныи сы́нъ , и҆ сло́во бж҃їе , без̾сме́ртне сы́и ,
и҆зво́ливыи спасе́нїѧ на́шегѡ ра́ди вᲂплᲂти́тисѧ , ѿ ст҃ы́ѧ бцⷣы и҆ при́снѡ дв҃ы
мр҃і́и , непрело́жнѡ въчелᲂвѣ́чивыисѧ , распѧ́тсѧ хрⷭ҇тѐ бж҃е , и҆ сме́ртїю
на сме́рть настꙋпи́выи є҆ди́нъ сы́и ст҃ы́ѧ трⷪ҇цы , съпрᲂславлѧ́емыи ѻ҆ц҃ꙋ и҆
ст҃о́мꙋ дх҃ꙋ , спасѝ на́съ .

=пᲂсе́мъ , б=л҃же́нна , ѿ кано́на , пѣ́снь , г҃ , и҆ ѕ҃ . а҆пⷭ҇лъ , и҆
є҆ѵⷢ҇а́лїе ꙗ҆́кᲂже вы́ше ᲂу҆каза́сѧ , на литꙋргі́и . =та́же :=

~Пᲂмѧнѝ на́съ гдⷭ҇и , є҆гда̀ прїи́деши во црⷭ҇твїи сѝ =[пᲂкло́н̾] . П=ᲂмѧнѝ
на́съ влⷣко , є҆гда̀ прїи́деши во црⷭ҇твїи сѝ =[пᲂкло́н̾] . П=ᲂмѧнѝ на́съ
ст҃ы́и , є҆гда̀ прїи́деши во црⷭ҇твїи сѝ =[пᲂкло́н̾] .=

~Ли́къ нбⷭ҇ныи пᲂе́тъ тѧ̀ и҆ гл҃етъ , ст҃ъ ст҃ъ ст҃ъ гдⷭ҇ь саваѡ́ѳъ ,
и҆спо́лнь нб҃о и҆ зе́млю сла́вы твᲂеѧ̀ .

~Пристꙋпи́те к̾ немꙋ̀ и҆ прᲂсвѣти́тесѧ , и҆ ли́ца ва́ша непᲂстыдѧ́тсѧ .

~Ли́къ нбⷭ҇ныи пᲂе́тъ тѧ̀ и҆ гл҃етъ , ст҃ъ ст҃ъ ст҃ъ гдⷭ҇ь саваѡ́ѳъ ,
и҆спо́лнь нб҃о и҆ зе́млю сла́вы твᲂеѧ̀ .

=сла́ва . С=ᲂбо́ръ ст҃ы́хъ а҆́нг҃лъ и҆ а҆рха́нг҃лъ , со всѣ́ми нбⷭ҇ными
си́лами пᲂе́тъ тѧ и҆ гл҃етъ , ст҃ъ ст҃ъ ст҃ъ гдⷭ҇ь саваѡ́ѳъ , и҆спо́лнь нб҃о и҆
зе́млю сла́вы твᲂеѧ̀ .

=и҆ ны́нѣ . В=ѣ́рꙋю во є҆ди́наго бг҃а ѻ҆ц҃а вседержи́телѧ , твᲂрца̀ нб҃ꙋ и҆
землѝ ви́димымъ же всѣ́мъ и҆ неви́димымъ . И҆ во є҆ди́наго гдⷭ҇а і҆с҃а хрⷭ҇та̀
сн҃а бж҃їѧ , є҆динᲂро́днаго , и҆́же ѿ ѻ҆ц҃а рᲂжде́ннаго пре́жде всѣ́хъ вѣ́къ .
Свѣ́та ѿ́ свѣта , бг҃а и҆́стинна ѿ́ бг҃а и҆́стинна , рᲂжде́на а҆ несᲂтвᲂре́на ,
є҆динᲂсꙋ́щна ѻ҆ц҃ꙋ , и҆́мъ же всѧ̀ бы́ша . На́съ ра́ди чл҃къ , и҆ на́шегѡ ра́ди
спасе́нїѧ , с̾ше́дшагѡ с̾ небе́съ , и҆ вᲂплᲂти́вшагᲂсѧ ѿ́ дх҃а ст҃а , и҆ мр҃і́и
дв҃ы вᲂчл҃чьшасѧ . Распѧ́таго заны̀ припᲂнті́йстѣмъ пила́тѣ , страда́вша и҆
пᲂгребе́на , и҆ вᲂскрⷭ҇шаго въ тре́тїй де́нь по писа́нїихъ . И҆ вᲂз̾ше́дшаго
на нб҃са̀ , и҆ сѣдѧ́ща ѻ҆деснꙋ́ю ѻ҆ц҃а . И҆ па́ки грѧдꙋ́щаго со сла́вᲂю ,
сꙋди́ти живы́мъ и҆ ме́ртвымъ , є҆го́же црⷭ҇твїю нѣ́сть кᲂнца̀ . =И҆=
въ дх҃а ст҃а́го гдⷭ҇а и҆́стиннаго и҆ живᲂтвᲂрѧ́щаго , и҆́же ѿ ѻ҆ц҃а
и҆схᲂдѧ́щаго , и҆́же со ѻ҆ц҃е́мъ и҆ сн҃ᲂмъ с̾пᲂклᲂнѧ́ема и҆ с̾сла́вима ,
гл҃авшаго прᲂро́ки . И҆ во є҆ди́нꙋ ст҃ꙋ́ю сᲂбо́рнꙋю , и҆ а҆пⷭ҇льскꙋю цр҃кᲂвь .
И҆спᲂвѣ́дꙋю є҆ди́но кр҃ще́нїе , во ѡ҆ставле́нїе грѣхо́въ . Ча́ю вᲂскрⷭ҇нїѧ
ме́ртвымъ . И҆ жи́зни бꙋ́дꙋщаго вѣ́ка , а҆ми́нь .

~Ѡ҆сла́би ѡ҆ста́ви , ѿпꙋстѝ бж҃е сᲂгрѣше́нїѧ на́ша , во́льнаѧ и҆ нево́льнаѧ ,
ꙗ҆́же в̾ сло́вѣ и҆ в̾ дѣ́лѣ , и҆ ꙗ҆́же в̾вѣ́дѣнїи и҆ не в̾вѣ́дѣнїи , и҆ ꙗ҆́же
во ᲂу҆мѣ̀ и҆ въ пᲂмышле́нїи , ꙗ҆́же во́ дни и҆ въ нᲂщѝ , всѧ́ми прᲂстѝ , ꙗ҆́кѡ
бл҃гъ и҆ чл҃кᲂлю́бецъ .

~Ѻ҆́ч҃е на́шъ и҆́же є҆сѝ на́ нб҃сѣхъ , да ст҃и́тсѧ и҆́мѧ твᲂѐ , да прїи́детъ
црⷭ҇твїе твᲂѐ , да бꙋ́детъ во́лѧ твᲂѧ̀ , ꙗ҆́кѡ на́ нб҃си и҆ на землѝ . хлѣ́бъ
на́шъ насꙋ́щныи да́ждь на́мъ дне́сь , и҆ ѡ҆ста́ви на́мъ до́лги на́ша , ꙗ҆́кᲂже
и҆ мы̀ ѡ҆ставлѧ́емъ дᲂлжникѡ́мъ на́шимъ . и҆ нев̾ведѝ на́съ во и҆скꙋше́нїе , но
и҆зба́ви на́съ ѿ лꙋка́вагѡ .

=і҆єре́й , вᲂз̾гла́съ : ꙗ҆́=кѡ твᲂѐ є҆́сть црⷭ҇тво и҆ си́ла .

=кᲂнда́къ . А҆́=ще и҆ во́ грᲂбъ сни́де без̾сме́ртне , но а҆́дᲂвꙋ разрꙋши́лъ
є҆сѝ си́лꙋ , и҆ вᲂскр҃се ꙗ҆́кѡ пᲂбѣди́тель хрⷭ҇тѐ бж҃е , жена́мъ мѷрѡно́сицамъ
ра́дᲂсть прᲂвѣща́въ , и҆ свᲂи́мъ а҆пⷭ҇лѡмъ ми́ръ дарᲂва̀ , и҆́же па́дшимъ пᲂдаѧ̀
вᲂскрⷭ҇нїе .

~Гдⷭ҇и пᲂми́лꙋй , м҃ .= Є҆=ди́нъ ст҃ъ , є҆ди́нъ гдⷭ҇ь і҆с҃ъ хрⷭ҇то́съ ,
въ сла́вꙋ бг҃ꙋ ѻ҆ц҃ꙋ , а҆ми́нь .

~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ
живо́тъ дарᲂва̀ .= три́жды , с̾ пᲂкло́нами . ѱало́мъ , л҃г .=

~Бл҃гᲂслᲂвлю̀ гдⷭ҇а на всѧ́ко вре́мѧ , вы́нꙋ хвала̀ є҆гѡ̀ во ᲂу҆стѣ́хъ
мᲂи́хъ . ѻ҆́ гдⷭ҇ѣ пᲂхва́литсѧ дꙋша̀ мᲂѧ̀ . да ᲂу҆слы́шатъ кро́тцыи , и҆
вᲂзвеселѧ́тсѧ . вᲂзвели́чите гдⷭ҇а со мно́ю , и҆ вᲂзнесе́мъ и҆́мѧ є҆гѡ̀
в̾кꙋ́пѣ . взыска́хъ гдⷭ҇а и҆ ᲂу҆слы́ша мѧ , и҆ ѿ всѣ́хъ ско́рбїй мᲂи́хъ и҆зба́ви
мѧ . пристꙋпи́те к̾ немꙋ̀ и҆ прᲂсвѣти́тесѧ , и҆ лица̀ ва́ша непᲂстыдѧ́тсѧ . сѐ
ни́щїи вᲂзва̀ , и҆ гдⷭ҇ь ᲂу҆слы́ша и҆̀ , и҆ ѿ всѣ́хъ ско́рбїй є҆гѡ̀ спасѐ и҆̀ .
ѡ҆пᲂлчи́тсѧ а҆́нг҃лъ гдⷭ҇нь ѡ҆́крестъ бᲂѧ́щихсѧ є҆гѡ̀ , и҆ и҆зба́витъ и҆́хъ .
вкꙋси́те и҆ ви́дите ꙗ҆́кѡ бл҃гъ гдⷭ҇ь . бл҃же́нъ мꙋ́жъ и҆́же ᲂу҆пᲂва́етъ на́нь .
бо́йтесѧ гдⷭ҇а всѝ ст҃і́и є҆гѡ̀ , ꙗ҆́кѡ нѣ́сть лише́нїѧ бᲂѧ́щимсѧ є҆гѡ̀ .
бᲂга́тїи ѡ҆бнища́ша и҆ взалка́ша , взыска́ющїи же гдⷭ҇а нелиша́тсѧ ѿ всѧ́кᲂгѡ
бл҃га .

=та́же : С=вѣти́сѧ свѣти́сѧ но́выи і҆єрⷭ҇ли́ме , сла́ва бо гдⷭ҇нѧ на тебѣ̀
вᲂсїѧ̀ . ликꙋ́й нн҃ѣ и҆ весели́сѧ сїѡ́не , ты́ же чⷭ҇таѧ красꙋ́йсѧ бцⷣе ,
ѡ҆ вᲂста́нїи ржⷭ҇тва̀ твᲂегѡ̀ . =пᲂкло́н̾ до землѝ .=

=та́же , дїа́кᲂнъ : П=ремꙋ́дрᲂсть . ~мы́ же : ~Хрⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ .=
три́жды , с̾ пᲂкло́нами .= ~пᲂсе́мъ і҆єре́й твᲂри́тъ , ѿпꙋ́стъ , держа́и
крⷭ҇тъ . пᲂе́тъ : ~Хрⷭ҇то́съ вᲂскр҃се и҆з̾ ме́ртвыхъ , сме́ртїю сме́рть
пᲂпра́въ . ~мы́ же : =И҆= сꙋ́щимъ во грᲂбѣ́хъ живо́тъ дарᲂва̀ . =і҆єре́й :
И҆́=стинныи бг҃ъ на́шъ , мл҃твами пречⷭ҇тыѧ є҆гѡ̀ мт҃ре , си́лᲂю чⷭ҇тна́гѡ и҆
живᲂтвᲂрѧ́щагѡ крⷭ҇та̀ , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆
всѣ́хъ ст҃ы́хъ пᲂми́лꙋетъ и҆ спасе́тъ на́съ , ꙗ҆́кѡ бл҃гі́и чл҃кᲂлю́бецъ .
=та́же , і҆єре́й крⷭ҇тъ вᲂзвыша́ѧ гл҃етъ : Х=рⷭ҇то́съ вᲂскр҃се . =гⷤ . м=ы́ же
ѿвѣща́емъ : ~Вᲂи́стинꙋ вᲂскр҃се . =гⷤ . и҆ пᲂе́мъ : И҆ =на́мъ дарᲂва̀ живо́тъ
вѣ́чныи , пᲂклᲂнѧ́емсѧ тридне́внᲂмꙋ є҆гѡ̀ вᲂскрⷭ҇нїю =[пᲂкло́нъ] .=

=та́же : Х=рⷭ҇то́съ вᲂскр҃се и҆з̾ ме́ртвыхъ , сме́ртїю на сме́рть настꙋпѝ , и҆
гро́бнымъ живо́тъ дарᲂва̀ .= три́жды . и҆ мнᲂгᲂлѣ́тїе .=



