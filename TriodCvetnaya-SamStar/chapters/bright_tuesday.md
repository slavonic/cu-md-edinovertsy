=ВО ВТО́РНИКЪ СВѢ́ТЛЫѦ НЕДѢ́ЛИ ,=

=пра́зднꙋемъ пра́здникъ прест҃ы́ѧ влⷣчцы на́шеѧ бцⷣы , и҆ при́снѡ дв҃ы мр҃і́и
ѻ҆диги́трїи . ꙗ҆́же тᲂлкꙋ́етсѧ крѣ́пкаѧ пᲂмо́щница .=

В=ъ пнⷣе свѣ́тлыѧ нлⷣи ве́черъ , н=а ма́лᲂй вече́рни . =і҆єре́й := ~блгⷭ҇ве́нъ
бг҃ъ на́шъ . ~мы́ же : ~а҆ми́нь . =та́же , і҆єре́й : Х=рⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ ,=
вⷤ . Х=рⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ . ~мы́ же :
=и҆ =гро́бнымъ живо́тъ дарᲂва̀ . ~мы́ же : ~хрⷭ҇то́съ вᲂскр҃се , гⷤ .

=сти́хъ , а҃ . Д=а вᲂскрⷭ҇нетъ бг҃ъ , и҆ разы́дꙋтсѧ вразѝ є҆гѡ̀ .= м=ы́ же :
~хрⷭ҇то́съ вᲂскр҃се , аⷤ .

=сти́хъ , в҃ . Ꙗ҆́=кѡ и҆счеза́етъ ды́мъ да и҆сче́знꙋтъ . ~мы́ же : ~хрⷭ҇то́съ
вᲂскр҃се , аⷤ .

=сти́хъ , г҃ . Т=а́кѡ да пᲂги́бнꙋтъ грѣ́шницы ѿ лица̀ бж҃їѧ , а҆ пра́ведницы
вᲂз̾веселѧ́тсѧ .

~мы́ же : ~хрⷭ҇то́съ вᲂскр҃се , аⷤ .

=сти́хъ , д҃ . С=е́й дн҃ь и҆́же сᲂтвᲂрѝ гдⷭ҇ь , вᲂз̾ра́дꙋемсѧ и҆
вᲂз̾весели́мсѧ во́нь .

~мы́ же : ~хрⷭ҇то́съ вᲂскр҃се , аⷤ .

=сла́ва .= ~мы́ же : ~хрⷭ҇то́съ вᲂскр҃се , аⷤ .

=и҆ ны́нѣ .= ~мы́ же : ~хрⷭ҇то́съ вᲂскр҃се , аⷤ .

=і҆єре́й пᲂе́тъ : Х=рⷭ҇то́съ вᲂскр҃се и҆з̾ ме́ртвыхъ , сме́ртїю на сме́рть
настꙋпѝ .

~мы́ же : =и҆= гро́бнымъ живо́тъ дарᲂва̀ . =та́же , є҆=ктенїѧ̀ вели́каѧ . ~по
а҆ми́нѣ . ~гдⷭ҇и вᲂзва́хъ . ~без̾пѣ́нїѧ ,= на́ гдⷭ҇и вᲂзва́хъ , стⷯры , бцⷣѣ ,
на д҃ . гла́съ , а҃ .= ~Оу҆бл҃жа́емъ тѧ ро́ди всѝ дв҃о чи́стаѧ бг҃ᲂневѣ́стнаѧ .
є҆ди́на бо ты̀ въ жена́хъ бг҃ᲂꙋкра́шена ꙗ҆ви́сѧ цр҃кви цр҃ѧ нбⷭ҇наго ,
преꙋкра́шена дх҃ᲂмъ ст҃ы́мъ . невмѣсти́мыи бо и҆ неприкᲂснᲂве́нныи , во́ чревѣ
твᲂе́мъ написа́етсѧ пло́тїю . и҆ нᲂси́мыи на херꙋви́мѣхъ стра́шнѡ , ѿ сᲂсцꙋ̀
твᲂе́ю живᲂто́чнᲂю пита́етсѧ , ꙗ҆́кѡ ѻ҆трᲂча̀ нᲂвᲂѧвле́ннѡ . бг҃ъ бо сы́и
спᲂдо́бисѧ за милᲂсе́рдїе , сᲂверше́но вᲂѡбрази́тисѧ тᲂбо́ю въ чл҃чество . и҆
пᲂда́ти є҆мꙋ̀ бжⷭ҇тва̀ дᲂстᲂѧ́нїе . є҆го́же ꙗ҆́кѡ сн҃а свᲂегѡ̀ и҆ гдⷭ҇а ,
мт҃рьнимъ присвᲂе́нїемъ бл҃гᲂпᲂслꙋшли́ва и҆мꙋ́щи , непреста́й прⷭ҇нѡ мᲂлѧ́щи
прилѣ́жнѡ , да спасе́тъ дш҃а на́ша . =два́жды . В=ъ ржⷭ҇тво̀ твᲂѐ прест҃а́ѧ бцⷣе
дв҃о , нача́ша сбыва́тисѧ бг҃ᲂгла́сныхъ мꙋ́жъ пррⷪ҇чествїѧ . дв҃дъ бо тво́й
пра́ѻ҆ц҃ъ ски́нїю тѧ наречѐ ст҃ы́ни . прᲂцвѣте́ же же́злъ і҆єссе́ѡвъ ,
по и҆са́їи . гᲂра́ же ꙗ҆ви́сѧ мы́сленаѧ , по данїи́лꙋ . две́рь же тѧ ви́дѧше
свѣтᲂви́днꙋю , і҆єзекі́иль . и҆з̾ неѧ́же вᲂсїѧ̀ на́мъ пра́веднᲂе сл҃нце
хрⷭ҇то́съ , и҆мѣ́ѧи ве́лїю млⷭ҇ть . ~Въ дѣви́ческᲂе тᲂржество̀ , дне́сь бра́тїе
да взыгра́етсѧ тва́рь , и҆ да ликᲂствꙋ́етъ чл҃чество . сᲂзва́ бо ны ст҃а́ѧ
бцⷣа , нескве́рныи сᲂсꙋ́дъ дв҃ьства . слᲂве́сныи втᲂра́гѡ а҆да́ма ра́й . хра́мъ
сᲂедине́нїѧ є҆стествꙋ̀ . тᲂржество̀ спасе́нагѡ сᲂвᲂкꙋпле́нїѧ . черто́гъ ,
въ не́мже сло́во ᲂу҆невѣ́сти пло́ть . пᲂи́стинѣ ле́гкїи ѻ҆́блакъ , и҆́же
над̾ херꙋви́мы сꙋ́щаго с̾ пло́тїю пᲂне́сши . тᲂѧ̀ мᲂли́твами хрⷭ҇тѐ бж҃е на́шъ ,
спасѝ дш҃а на́ша . =сла́ва , и҆ ны́нѣ . гла́съ , є҃ . Б=г҃ᲂлѣ́пнꙋю и҆
всечестнꙋ́ю дв҃ꙋ пᲂчте́мъ , пречестнѣ́йшꙋ херꙋви́мъ . сᲂдѣ́тель бо всѣ́хъ
вᲂчл҃читисѧ вᲂсхᲂтѣ́въ , в̾ не́й всели́сѧ неи҆з̾рече́ннѡ . Ѽ стра́нныхъ веще́й ,
и҆ пресла́вныхъ та́инъ . кто̀ не ᲂу҆диви́тсѧ ѡ҆ се́мъ , ꙗ҆́кѡ бг҃ъ чл҃къ
бы́сть , и҆ смꙋще́нїѧ в̾ не́мъ небы́сть . є҆стества̀ две́ри ѿве́рзе , и҆
скве́рны в̾ не́й не ѡ҆ста́ви . ꙗ҆́кᲂже прᲂро́къ гл҃аше , челᲂвѣ́къ и҆́ми
непро́йдетъ никᲂгда́же . но то́кмѡ є҆ди́нъ гдⷭ҇ь бг҃ъ і҆и҃левъ , и҆мѣ́ѧи при́снѡ
бᲂга́тꙋю млⷭ҇ть .

=та́же , с=вѣ́те ти́хїи , без̾ пѣ́нїѧ . =прᲂки́менъ , ѱл҃о́мъ дв҃дᲂвъ . б=г҃ъ
на́шъ на́ нб҃си и҆ на землѝ , всѧ̀ є҆ли́ка вᲂсхᲂтѣ̀ и҆ сᲂтвᲂрѝ . =сти́хъ : в=о
и҆схо́дѣ і҆и҃левѣ ѿ є҆гѵ́пта до́мꙋ і҆а́кѡвлѧ , и҆з̾ люді́й ва́рваръ , бы́сть
і҆ꙋде́ѧ ст҃ы́нѧ є҆гѡ̀ .

=та́же , с=пᲂдо́би гдⷭ҇и в̾ ве́черъ .

Н=а стихо́внѣ , стихѣ́ры . гла́съ , в҃ . К=и́ми хꙋды́ми ᲂу҆стна́ми ᲂу҆бл҃жи́мъ
бцⷣꙋ . честнѣ́йшꙋю тва́ри , ст҃ѣ́йшꙋ сꙋ́щꙋ херꙋви́мъ и҆ всѣ́хъ а҆́нг҃лъ .
прⷭ҇то́лъ цр҃е́въ непᲂкᲂлѣби́мыи . до́мъ , в̾ не́мже всели́сѧ вы́шнїи .
спасе́нїе ми́рꙋ , бж҃їе ѡ҆сщ҃е́нїе . пᲂдаю́щꙋ вѣ́рнымъ , в̾ бжⷭ҇твенѣй па́мѧти
є҆ѧ̀ бᲂга́тнѡ , ве́лїю ми́лᲂсть .

=сти́хъ : слы́ши дщѝ и҆ ви́ждь ,꙳ и҆ приклᲂнѝ ᲂу҆́хо твᲂѐ .= ~Ра́дꙋисѧ бцⷣе
прⷭ҇та́ѧ дв҃о . превѣ́чныи бо є҆динᲂро́дныи сн҃ъ ѻ҆ч҃ь , в̾ пᲂслѣ́днѧѧ и҆з̾ тебѐ
є҆динᲂча́дъ . не ѿ́мꙋжа , но ѿ ст҃а́гѡ дх҃а рᲂди́сѧ , во двᲂю̀ є҆стествꙋ̀ то́й
са́мыи сн҃ъ . ѻ҆́во ᲂу҆́бѡ сы́и ѿ ѻ҆ц҃а , сᲂверше́нъ бг҃ъ . ѻ҆́ч҃а же є҆стества̀
не ѡ҆скꙋ́дно в̾ себѣ̀ нᲂсѧ̀ сво́йство . ѻ҆́во же ᲂу҆́бѡ бы́въ и҆з̾ тебѐ
сᲂверше́нъ чл҃къ , чл҃ческагѡ сꙋщества̀ цѣ́ла вᲂспрїи́мъ , ꙗ҆́кѡ милᲂсе́рдъ
зна́менїѧ . тѣ́мже двѣма̀ є҆стество́ма є҆гѡ̀ , и҆ дѣ́тельма є҆сте́ственыма и҆
хᲂтѣ́нїемъ сказꙋ́етсѧ . слᲂве́снагѡ бо є҆стества̀ сїѧ̀ сво́йства . и҆
прᲂтивле́нїѧ зако́ннагѡ ѿрица́ющесѧ , правᲂвѣ́рнѡ прᲂпᲂвѣ́даемъ , є҆ди́нᲂго
тᲂго̀ самᲂго̀ сн҃а хрⷭ҇та̀ и҆ гдⷭ҇а . тᲂго̀ ᲂу҆́бѡ мᲂлѝ бл҃гᲂслᲂве́наѧ мр҃і́е ,
ᲂу҆пᲂва́нїе спасе́нїѧ на́шегѡ , да спасе́тъ дш҃а на́ша .

=сти́хъ : лицꙋ̀ твᲂемꙋ̀ пᲂмо́лѧтсѧ ,꙳ бᲂга́тїи лю́дьстїи .= ~Сꙋ́щаго
со ѻ҆ц҃е́мъ , и҆ с̾ прⷭ҇нᲂсꙋ́щнаго ржⷭ҇тва̀ сн҃а є҆динᲂча́даго , ро́ждьшасѧ
па́ки и҆з̾ тебѐ бракᲂнеи҆скꙋ́снѡ , и҆спᲂвѣ́даемъ прⷭ҇нѡ дв҃о . непремѣ́ньша
непрело́жша свᲂегѡ̀ без̾стра́стнагѡ бжⷭ҇тва̀ . смᲂтрели́внѣ же и҆ бжⷭ҇твенѣ
чл҃чество ᲂу҆сво́ивша . є҆ди́нᲂго тᲂго̀ самᲂго̀ вкꙋпᲂсꙋ́щественѣ прᲂше́дша
не непᲂдо́бна на́мъ . ꙗ҆́кᲂже неи҆зрече́ннѡ сᲂдѣ́лавъ сᲂедине́нїе , ра́звѣ
прелᲂже́нїѧ и҆ смѣше́нїѧ . и҆́же ᲂу҆́бѡ бжⷭ҇твенаѧ дѣ́ѧ ꙗ҆́кѡ бг҃ъ , то́й са́мъ
и҆ чл҃ческаѧ пᲂстрада̀ ꙗ҆́кѡ чл҃къ . нбⷭ҇нꙋю на́мъ ѡ҆бнᲂви́въ жи́знь .
к̾ немꙋ́же бг҃ᲂблаже́ннаѧ , бꙋ́ди на́шимъ прегрѣше́нїемъ мно́гимъ прᲂще́нїе и҆
ѿпꙋще́нїе . мт҃и бо вᲂи́стинꙋ ꙗ҆ви́сѧ бж҃їѧ , смирѧ́ющагѡ всѧ́ческаѧ .

=сла́ва . гла́съ , г҃ . Д=ве́ри ᲂу҆́бѡ дв҃ьства , вᲂпло́щьсѧ не ѿве́рзлъ є҆сѝ
гдⷭ҇и . гро́бныхъ же печа́тей вᲂскр҃съ ѿ́ грᲂба неразрꙋшѝ . бг҃ъ бо є҆сѝ
и҆́стиненъ , а҆́ще и҆ є҆стество̀ чл҃ческᲂе вᲂспрїѧ́тъ , бы́въ по на́съ .
тѣ́мъ ти вᲂпїе́мъ . распны́исѧ и҆ пᲂгребы́исѧ и҆ вᲂскр҃съ , гдⷭ҇и сла́ва тебѣ̀ .

=и҆ нн҃ѣ . гла́съ , є҃ . В=ᲂскрⷭ҇нїѧ де́нь , прᲂсвѣти́мсѧ тᲂржество́мъ , и҆
дрꙋ́гъ дрꙋ́га прїи́мемъ , и҆ рце́мъ бра́тїе , и҆ ненави́дѧщимъ на́съ , прᲂсти́мъ
всѧ̀ вᲂскрⷭ҇нїемъ , и҆ та́кѡ вᲂзᲂпїе́мъ , хрⷭ҇то́съ вᲂскр҃се и҆з̾ ме́ртвыхъ ,
сме́ртїю сме́рть пᲂпра́въ , и҆ сꙋ́щимъ во грᲂбѣ́хъ живо́тъ дарᲂва̀ .

~Хрⷭ҇то́съ вᲂскр҃се и҆з̾ме́ртвыхъ сме́ртїю на сме́рть настꙋпѝ , и҆ гро́бнымъ
живо́тъ дарᲂва̀ , =гⷤ .=

=трᲂпарѝ , бцⷣѣ . сла́ва . К=ъ бцⷣѣ прилѣ́жнѡ ны́нѣ притеце́мъ грѣ́шнїи ,
со смире́нїемъ припа́дающе и҆ пᲂкаѧ́нїемъ , вᲂпїю́ще и҆з̾ глꙋбины̀ дш҃е́вныѧ ,
влⷣчце пᲂмᲂзѝ млрⷭ҇дᲂвавши на ны̀ , пᲂтщи́сѧ ꙗ҆́кѡ и҆згиба́емъ ѿ мно́жества
грѣхо́въ , не ѿвратѝ ра́бъ свᲂи́хъ то́щъ , тебе́ бо є҆ди́нꙋ пᲂмо́щницꙋ
и҆́мамы .= и҆ ны́нѣ . Н=е ᲂу҆мᲂлчи́мъ никᲂгда́же бцⷣѣ си́лы твᲂѧ̀ гл҃юще , мы̀
ᲂу҆́бѡ недᲂсто́йнїи . а҆́ще не бы̀ ты̀ пред̾стᲂѧ́ла мᲂлѧ́щисѧ за ны̀ , кто́ бы
на́съ и҆зба́вилъ ѿ тᲂли́кихъ бѣ́дъ ; кто́ ли бы на́съ сᲂхрани́лъ и҆ до ны́нѣ
свᲂбѡ́дны ; не ѿстꙋ́пимъ ѿ тебѐ влⷣчце , свᲂѧ̀ рабы̀ на́съ спаса́й ѿ всѧ́кїѧ
бѣды̀ , є҆ди́на бл҃гᲂслᲂве́наѧ .

=та́же , є҆=ктенїѧ̀ ма́лаѧ . =та́же , д=їа́кᲂнъ : премꙋ́дрᲂсть . ~мы́ же
пᲂе́мъ : ~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ , и҆
гро́бнымъ живо́тъ дарᲂва̀ .= три́жды , с̾ =пᲂкло́нами . =пᲂсе́мъ і҆єре́й :
Х=рⷭ҇то́съ вᲂскр҃се и҆з̾ ме́ртвыхъ , сме́ртїю на сме́рть настꙋпѝ . ~мы́ же :
=И҆= гро́бнымъ живо́тъ дарᲂва̀ . =и҆= ѿпꙋ́стъ .

Н=а вели́цѣй вече́рни , по внегда̀ пᲂкади́ти і҆єре́ю , и҆ по є҆́же рещѝ
є҆мꙋ̀ . С=ла́ва ст҃ѣ́й и҆ є҆динᲂсꙋ́щнѣй . ~мы́ же : ~а҆ми́нь . =та́же , і҆єре́й
пᲂе́тъ : Х=рⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ , и҆
гро́бнымъ живо́тъ дарᲂва̀ ,= вⷤ . Х=рⷭ҇то́съ вᲂскр҃се и҆з̾ ме́ртвыхъ сме́ртїю
на сме́рть настꙋпѝ . ~мы́ же : =и҆ =гро́бнымъ живо́тъ дарᲂва̀ . ~мы́ же :
~хрⷭ҇то́съ вᲂскр҃се , гⷤ .

=и҆ про́чее , со стихѝ , ꙗ҆́кᲂже пи́сано в̾ нлⷣю на вече́рни . та́же ,
є҆=ктенїѧ̀ вели́каѧ .

~На гдⷭ҇и вᲂзва́хъ , стⷯры , на́ і҃ . вᲂскрⷭ҇ны , на д҃ . и҆ бцⷣѣ , на ѕ҃ .=
стихѣ́ры , вᲂскрⷭ҇ны , гла́съ , г҃ . Т=вᲂи́мъ крⷭ҇то́мъ хрⷭ҇тѐ сп҃се , сме́рти
держа́ва разрꙋши́сѧ , и҆ дїа́вᲂлѧ ле́сть ᲂу҆праздни́сѧ . ро́дъ же чл҃ческїи
вѣ́рᲂю спаса́емь , пѣ́снь ти всегда̀ прино́ситъ .= П=рᲂсвѣти́шасѧ всѧ́ческаѧ ,
вᲂскрⷭ҇нїемъ твᲂи́мъ гдⷭ҇и , и҆ ра́й па́ки ѿве́рзесѧ . всѧ́ же тва́рь
вᲂсхвалѧ́ющи тѧ , пѣ́снь ти всегда̀ прино́ситъ .= С=ла́влю ѻ҆ц҃а и҆ сн҃а си́лꙋ ,
и҆ ст҃а́гѡ дх҃а пᲂю̀ влады́чество , нераздѣ́льно и҆ несᲂзда́нно бжⷭ҇тво̀ ,
трⷪ҇цꙋ є҆динᲂсꙋ́щнꙋю , црⷭ҇твꙋющꙋю во́ вѣки вѣкѡ́мъ .= К=рⷭ҇тꙋ̀ твᲂемꙋ̀
чⷭ҇тно́мꙋ пᲂклᲂнѧ́емсѧ хрⷭ҇тѐ =[пᲂкло́н̾] ,= и҆ вᲂскрⷭ҇нїе твᲂѐ пᲂе́мъ и҆
сла́вимъ . ра́нᲂю бо твᲂе́ю мы̀ всѝ и҆сцѣлѣ́хᲂмъ . И҆́=ны стихѣ́ры , бцⷣѣ .
гла́съ , ѕ҃ . Д=ᲂсто́йнѡ є҆́сть ꙗ҆́кѡ вᲂи́стинꙋ блажи́ти тѧ бцⷣе . въ твᲂе́ бо
пречⷭ҇таѧ всели́всѧ чре́во всѣ́хъ сᲂдѣ́тель , бы́сть пло́ть непревра́щь
є҆стества̀ . ни привидѣ́нїемъ смᲂтре́нїѧ . но и҆з̾ тебѐ зача́тсѧ прїе́мъ сло́во
бж҃їе ѡ҆дш҃евле́нꙋю пло́ть . и҆ в̾ не́мъ є҆́же бы́ти прїѧ́тъ сᲂедини́сѧ
по сᲂста́вꙋ . тѣ́мже бл҃гᲂчести́внѡ двѣ̀ є҆стествѣ̀ ꙗ҆влѧ́юще , разли́чїемъ
хрⷭ҇та̀ и҆спᲂвѣ́дающе . ни смꙋще́нїѧ бо сᲂедине́нїю наꙋча́емъ , ни раздѣле́нїѧ
разли́чїю сᲂтвᲂрѧ́емъ . тᲂго̀ мᲂлѝ чⷭ҇таѧ и҆ прест҃а́ѧ , пᲂсла́ти на́мъ ми́ръ и҆
ве́лїю ми́лᲂсть . =два́жды . П=рїиди́те всѝ ꙗ҆зы́цы , гла́сᲂмъ ра́дᲂванїѧ
прест҃ꙋ́ю дв҃ꙋ и҆ бцⷣꙋ вᲂзвели́чимъ . челᲂвѣ́ческаго сꙋ́щества рᲂди́тельницꙋ .
неи҆зрече́нныхъ чꙋде́съ сᲂдѣ́тельницꙋ . в̾ не́й бо бы́ша но́ва . без̾нача́льныи
зачина́етсѧ , сло́во ѡ҆дебелѣва́етъ . и҆ бг҃ъ чл҃къ быва́етъ , да чл҃къ бг҃ъ
бꙋ́детъ . несмꙋще́нїемъ є҆стествꙋ̀ , но сᲂедине́нїемъ по сᲂста́вꙋ .
и҆схо́дитъ бо є҆ди́нъ ѿ ѻ҆бᲂю̀ прᲂти́вныхъ , во двᲂю̀ сᲂверше́нꙋ є҆стествꙋ̀ .
неразли́чнѡ сказа́емъ . рачи́тельнѣ же и҆ дѣ́тельнѣ , по ко́емꙋждо сꙋ́ществꙋ ,
то́й са́мъ и҆́стиннᲂе ᲂу҆вѣрѧ́ѧ спасе́нагѡ смᲂтре́нїѧ хрⷭ҇то́съ бг҃ъ на́шъ .
пᲂдаѧ́и ми́рꙋ ѡ҆чище́нїе , ми́ръ и҆ ве́лїю млⷭ҇ть .= два́жды . Н=е
и҆з̾глаго́лютъ ᲂу҆ста̀ , ни разꙋмѣ́етъ ᲂу҆́мъ , преди́внагѡ ржⷭ҇тва̀ твᲂегѡ̀
чⷭ҇таѧ . всѣ́хъ бо твᲂре́цъ прⷭ҇нѡ сы́и со ѻ҆ц҃е́мъ , за млрⷭ҇дїе и҆злива́етсѧ .
и҆ вᲂплᲂща́етсѧ во́ чревѣ твᲂе́мъ та́йнѡ . бжⷭ҇твꙋ̀ пло́ть сᲂеди́ньшисѧ . и҆
тᲂю̀ пло́тїю во є҆ди́нᲂмъ сᲂста́вѣ , лꙋ́чшемꙋ преѡдᲂлѣ́вшꙋ . ника́кᲂже ꙗ҆́вѣ ,
ꙗ҆́кѡ в̾веде́нꙋ размѣше́нїю смꙋще́нїе . лѝ смѣше́нїе ᲂу҆ста́внагѡ ра́ди
сᲂедине́нїѧ , па́че бо є҆стества̀ бы́вша . є҆ди́нъ и҆ то́йже прᲂше́дъ , бг҃ъ
сᲂверше́нъ вкꙋ́пѣ и҆ чл҃къ . ко́егᲂждо сꙋ́щества , сво́йства ᲂу҆вѣрѧ́ѧ
та́инство . Ѽ но́вᲂмꙋ чꙋдесѝ . ѽ пресла́внᲂмꙋ ржⷭ҇твꙋ̀ . є҆стества̀
ѡ҆бнᲂвлѧ́ютсѧ , бг҃ꙋ ꙗ҆́вльшꙋсѧ на землѝ . тᲂго̀ пренепᲂро́чнаѧ невѣ́сто мᲂлѝ
непреста́ннѡ , да спасе́тъ дш҃а на́ша .= два́жды . сла́ва . гла́съ , є҃ .
Є҆=ди́нство трисᲂста́внᲂе , трⷪ҇цꙋ є҆динᲂсꙋ́щнꙋ въ тре́хъ ст҃ы́нѧхъ , во є҆ди́но
схᲂдѧ́щꙋсѧ гдⷭ҇ьство сла́вимъ . ст҃ъ , ст҃ъ , ст҃ъ гдⷭ҇ь си́ламъ . є҆ди́нство бо
ко́еждо бг҃ᲂнача́льныхъ сᲂста́въ прᲂпᲂвѣ́даемъ . сᲂвᲂкꙋпле́нїемъ же несмѣ́сно
пребжⷭ҇твенᲂе , є҆динᲂнача́льнᲂе вᲂз̾вѣща́юще бжⷭ҇тво̀ . ни трист҃о́е бо є҆ди́но
сᲂста́вно , ни трисꙋ́щественᲂе реко́хᲂмъ сꙋщества̀ . ни стра́сти прилага́емъ ,
без̾стра́стнᲂмꙋ бжⷭ҇твꙋ̀ . но и҆спᲂвѣ́даемъ є҆динᲂро́днаго сн҃а бг҃а ѿ ѻ҆ц҃а
без̾ мт҃ре пре́жде вѣ́къ . и҆ и҆з̾ мт҃ре без̾ ѻ҆ц҃а вᲂплᲂти́вшасѧ гдⷭ҇а .
распе́ньшажесѧ пло́тїю , без̾ стрⷭ҇тна же и҆ стрⷭ҇тна . со́здана и҆ несо́здана .
тᲂго̀ самᲂго̀ бг҃а вкꙋ́пѣ и҆ чл҃ка . во двᲂю̀ є҆стествꙋ̀ , самᲂвла́стнѡ
хᲂтѧ́ща , и҆ дѣ́йствꙋюща ꙗ҆́вѣ , по ѡ҆бѣ́ма є҆гѡ̀ нераздѣ́льныма є҆стество́ма .
тᲂго̀ мᲂлѝ чⷭ҇таѧ и҆ преблаже́ннаѧ , спастѝ дш҃а на́ша .

=и҆ ны́нѣ . гла́съ , г҃ . боⷢ҇ . К=а́кѡ недиви́мсѧ , бг҃о мꙋ́жнᲂмꙋ твᲂемꙋ̀
ржⷭ҇твꙋ̀ пречⷭ҇таѧ , и҆скꙋше́нїѧ бо мꙋ́жеска непрїе́мши всенепᲂро́чнаѧ , рᲂдила̀
є҆сѝ без̾ ѻ҆ц҃а сн҃а пло́тїю , и҆́же пре́жде вѣ́къ рᲂжде́ннагѡ ѿ ѻ҆ц҃а
без̾ мт҃ре , ника́кᲂже претерпѣ́вша и҆змѣне́нїѧ , ли смѣше́нїѧ , ли
раздѣле́нїѧ , но во ѻ҆бᲂю̀ сꙋществꙋ̀ , сво́йство цѣ́ло сᲂхра́ньша . тѣ́мже
мт҃и дв҃о влⷣчце , тᲂгѡ̀ мᲂлѝ спастѝ дш҃а , и҆́же правᲂсла́внѡ , бцⷣꙋ тѧ̀
и҆спᲂвѣ́дающихъ .

=вы́хᲂдъ : с=вѣ́тѣ ти́хїи . =прᲂки́менъ , ѱало́мъ дв҃дᲂвъ . б=г҃ъ на́шъ
на́ нб҃си и҆ на землѝ , всѧ̀ є҆ли́ка вᲂсхᲂтѣ̀ и҆ сᲂтвᲂрѝ . =сти́хъ : в=о
и҆схо́дѣ і҆и҃левѣ ѿ є҆гѵ́пта до́мꙋ і҆а́кѡвлѧ , и҆з̾ люді́й ва́рваръ , бы́сть
і҆ꙋде́ѧ ст҃ы́нѧ є҆гѡ̀ . =сти́хъ : м=о́ре ви́дѣ и҆ пᲂбѣжѐ , і҆ѡрда́нъ вᲂзврати́сѧ
вспѧ́ть . =сти́хъ : ч=то́ ти бы́сть мо́ре да пᲂбѣжѐ , и҆ тебѣ̀ і҆ѡрда́не ꙗ҆́кѡ
вᲂзврати́сѧ вспѧ́ть . =та́же , б=г҃ъ на́шъ на́ нб҃си и҆ на землѝ , всѧ̀ є҆ли́ка
вᲂсхᲂтѣ̀ и҆ сᲂтвᲂрѝ .

=ѿ бытїѧ̀ , чте́нїе .=

~И҆зы́де і҆а́кѡвъ ѿ стꙋденца̀ клѧ́твеннагѡ , и҆ и҆́де въ харра́нь , и҆
ѡ҆брѣ́те мѣ́сто , и҆ ста̀ тꙋ̀ . заше́дшꙋ же сл҃нцꙋ , взѧ́тъ ѿ ка́менїѧ мѣ́ста
тᲂгѡ̀ , и҆ пᲂлᲂжѝ є҆̀ в̾ вᲂз̾гла́вїе себѣ̀ . и҆ спа̀ на мѣ́стѣ то́мъ , и҆ со́нъ
ви́дѣ . и҆ сѐ лѣ́ствица ᲂу҆твержена̀ на землѝ , є҆́й же глава̀ дᲂсѧза́ше
до небесѐ . и҆ а҆́нг҃ли бж҃їи вᲂз̾хᲂжда́хꙋ , и҆ низ̾хᲂжда́хꙋ по не́й . гдⷭ҇ь же
ᲂу҆твержа́шесѧ на не́й , и҆ речѐ , а҆́зъ бг҃ъ а҆враа́мѡвъ ѻ҆ц҃а твᲂегѡ̀ , и҆
бг҃ъ і҆саа́кѡвъ , небо́йсѧ . землѧ̀ на не́й же ты̀ спи́ши , тебѣ̀ да́мъ ю҆̀ , и҆
сѣ́мени твᲂемꙋ̀ . и҆ бꙋ́детъ сѣ́мѧ твᲂѐ , ꙗ҆́кѡ пѣсо́къ земны́и , и҆
распрᲂстрани́тсѧ на́ мᲂре , и҆ на ли́вꙋ , на сѣ́веръ , и҆ вᲂсто́къ . и҆
бл҃гᲂслᲂвѧ́тсѧ ѡ҆ тебѣ̀ всѧ̀ кᲂлѣ́на земна́ѧ , и҆ ѡ҆ сѣ́мени твᲂе́мъ . и҆ сѐ
а҆́зъ с̾ тᲂбо́ю , сᲂхранѧ́ѧи тѧ̀ на всѧ́кᲂмъ пꙋтѝ , а҆́мᲂже а҆́ще по́йдеши . и҆
вᲂз̾вращꙋ́ тѧ в̾ зе́млю сїю̀ , ꙗ҆́кѡ не ѡ҆ста́влю тебѐ , до́ндеже сᲂтвᲂри́ти ми
всѧ̀ є҆ли́ка гл҃ахъ тѝ . и҆ вᲂста́въ і҆а́кѡвъ ѿ сна̀ свᲂегѡ̀ , и҆ речѐ , ꙗ҆́кѡ
є҆́сть гдⷭ҇ь на мѣ́стѣ се́мъ , а҆́зъ же невѣ́дѣхъ . и҆ ᲂу҆бᲂѧ́сѧ , и҆ речѐ ,
ꙗ҆́кѡ стра́шно мѣ́сто сѐ , нѣ́сть сѐ , но до́мъ бж҃їи , и҆ сі́ѧ врата̀
небе́снаѧ .

=ѿ пррⷪ҇чества і҆єзекі́илева , чте́нїе .=

~Бꙋ́детъ ѿ ѻ҆сма́гѡ днѐ и҆ про́чее , сᲂтвᲂрѧ́тъ і҆єре́и , на ѻ҆лтарѝ
всесᲂжже́нїѧ ва́ша , и҆́же спасе́нїѧ ва́шегѡ , и҆ прїимꙋ̀ вы̀ гл҃етъ гдⷭ҇ь
бг҃ъ . и҆ ѡ҆брати́ мѧ на пꙋ́ть вра́тъ ст҃ы́хъ внѣ́шнихъ , зрѧ́щихъ на вᲂсто́къ ,
и҆ сїѧ̀ бѧ́хꙋ затвᲂре́на . и҆ речѐ гдⷭ҇ь ко мнѣ̀ , врата̀ сїѧ̀ затвᲂре́на
бꙋ́дꙋтъ , и҆ не ѿве́рзꙋтсѧ . и҆ никто́же про́йдетъ сквᲂзѣ̀ и҆́хъ , ꙗ҆́кѡ гдⷭ҇ь
бг҃ъ і҆и҃левъ вни́детъ и҆́ми , и҆ бꙋ́дꙋтъ затвᲂре́на . занѐ и҆гꙋ́менъ се́й
сѧ́детъ въ ни́хъ снѣ́сти хлѣ́бъ . по пꙋтѝ є҆ла́мскихъ вра́тъ вни́детъ , и҆
по пꙋтѝ є҆гѡ̀ и҆зы́детъ . и҆ введе́ мѧ на пꙋ́ть вра́тъ ст҃ы́хъ , и҆́же
к̾ сѣ́верꙋ прѧ́мѡ хра́мꙋ . и҆ ви́дѣхъ , и҆ сѐ и҆спо́лнисѧ сла́вы хра́мъ гдⷭ҇нь .

=ѿ при́тчей , чте́нїе .=

~Премꙋ́дрᲂсть сᲂзда̀ себѣ̀ хра́мъ , и҆ ᲂу҆твердѝ сто́лпъ се́дмь . закла̀ свᲂѧ̀
же́ртвенаѧ , и҆ черпа̀ в̾ ча́ши свᲂе́й вино̀ , и҆ ᲂу҆гᲂто́ва свᲂю̀ трапе́зꙋ .
пᲂсла̀ свᲂѧ̀ рабы̀ , сᲂзыва́ющи съ высо́кимъ прᲂпᲂвѣ́данїемъ на ча́шꙋ , гл҃ющи ,
и҆́же є҆́сть безꙋ́менъ , да ᲂу҆клᲂни́тсѧ ко мнѣ̀ . и҆ тре́бꙋющимъ ᲂу҆ма̀ речѐ ,
прїиди́те и҆ ꙗ҆ди́те мо́й хлѣ́бъ , и҆ пі́йте вино̀ є҆́же че́рпахъ ва́мъ .
ѡ҆ста́вите безꙋ́мїе , и҆ жи́ви бꙋ́дете . взыщи́те премꙋ́дрᲂсть , да пᲂживетѐ .
и҆спра́вите вѣ́дѣнїи в̾ ра́зꙋмѣ . кажа́и ѕлы́ѧ , прїе́млетъ себѣ̀ без̾че́стїе .
ѡ҆блича́ѧи же нечести́ваго пᲂрече́тъ себѐ . ѡ҆бличе́нїе бо нечести́вᲂмꙋ мᲂзо́лїе
є҆мꙋ̀ . не ѡ҆блича́й ѕлы́хъ , да не вᲂз̾ненави́дѧтъ тебѐ . ѡ҆блича́й премꙋ́дра ,
и҆ вᲂзлю́битъ тѧ . да́й премꙋ́дрꙋ винꙋ̀ , и҆ премꙋ́дрѣе бꙋ́детъ . сказа́й
пра́веднᲂмꙋ , и҆ прилᲂжи́тъ прїима́ти . зача́ло премꙋ́дрᲂсти , стра́хъ гдⷭ҇нь ,
и҆ свѣ́тъ ст҃ы́хъ , ра́зꙋмъ . а҆ є҆́же разꙋмѣ́ти зако́нъ , по́мысла є҆́сть
бл҃га . си́мъ бо ѻ҆́бразᲂмъ пᲂживе́ши мно́гѡ лѣ́тъ , и҆ прилᲂжа́т̾тисѧ лѣ́та
живᲂтꙋ̀ .

=є҆ктенїѧ̀ : р=це́мъ всѝ . =та́же , с=пᲂдо́би гдⷭ҇и в̾ ве́чер̾ . =є҆ктенїѧ̀ :
и҆=спо́лнимъ вече́рнїѧ мл҃твы .

Н=а литі́и , стихѣ́ры . гла́съ , д҃ . П=рїиди́те вᲂспᲂе́мъ лю́дїе , прест҃ꙋ́ю
дв҃ꙋ чⷭ҇тꙋю . и҆з̾ неѧ́же неи҆зрече́ннѡ про́йде вᲂпло́щшеесѧ сло́во ѻ҆́ч҃ее .
зᲂвꙋ́ще и҆ гл҃юще . бл҃гᲂслᲂве́на ты̀ в̾ жена́хъ . и҆ бл҃же́но чре́во
вмѣсти́вшее хрⷭ҇та̀ . в̾ тᲂго̀ ст҃ꙋ́ю рꙋ́кꙋ дш҃ꙋ преда́вши . мᲂли́сѧ пречⷭ҇таѧ
спастѝ дш҃а на́ша .= Д=в҃дскꙋю пѣ́снь , дне́сь лю́дїе вᲂспᲂе́мъ хрⷭ҇тꙋ̀ бг҃ꙋ .
приведꙋ́тсѧ речѐ дв҃ы во слѣ́дъ є҆ѧ̀ , и҆ и҆́скренѧѧ є҆ѧ̀ приведꙋ́тсѧ
в̾ весе́лїе и҆ ра́дᲂсть . и҆́бо ѿ сѣ́мене дв҃дᲂва , є҆ѧ́же ра́ди мы̀
ѡ҆бᲂжи́хᲂмсѧ . в̾ рꙋ́цѣ свᲂегѡ̀ сн҃а и҆ влⷣки , сла́внѡ и҆ па́че сло́ва
прелага́етсѧ . ю҆́же ꙗ҆́кѡ мт҃рь бж҃їю вᲂспѣва́юще пᲂе́мъ и҆ гл҃емъ . спасѝ
на́съ и҆спᲂвѣ́дающихъ тѧ бцⷣꙋ , ѿ всѧ́кагѡ ѡ҆бстᲂѧ́нїѧ . и҆ и҆зба́ви ѿ бѣ́дъ
дш҃а на́ша .

=гла́съ , г҃ . Р=а́дꙋисѧ ст҃а́ѧ дв҃о мт҃и мр҃і́е . и҆з̾ тебе́ бо про́йде
вᲂпло́щшеесѧ сᲂпрⷭ҇нᲂсꙋ́щнᲂе сло́во и҆́стиннᲂе ѻ҆́ч҃ее . непревраще́нїѧ бо
пᲂстрада́въ , ни смѣше́нїѧ , ни примѣне́нїѧ . тᲂмꙋ́ же є҆ди́нᲂмꙋ сн҃ꙋ и҆ бг҃ꙋ .
є҆ди́нагѡ є҆мꙋ̀ слᲂже́нагѡ сꙋ́щества , всѧ̀ сꙋгꙋ́бо свѣ́даемъ . ржⷭ҇тва̀ и҆
ѻ҆́бразы , и҆ дѣ́тели и҆ хᲂтѣ́нїѧ , и҆ є҆сте́ственыхъ є҆гѡ̀ сво́йствъ
сᲂтвᲂре́нїѧ , нераздѣ́льнѡ и҆ несмꙋ́тнѡ . ꙗ҆́кѡ бг҃ъ бжⷭ҇твенаѧ чꙋдᲂтвᲂрѧ̀ , и҆
ꙗ҆́кѡ чл҃къ стрⷭ҇ти претерпѣ̀ . сᲂедине́нїе бо не ѿто́ржено , и҆ не рᲂжде́ныхъ ,
и҆ не є҆динᲂсꙋ́щныхъ , ни є҆ди́нъ же бл҃гᲂчести́выхъ , во є҆ди́но є҆стество̀
безꙋ́мнѣ написа̀ . та́кѡ вѣ́рꙋющїѧ та́кѡ и҆ сла́вѧщїѧ , препѣ́таѧ сᲂхрани́ти
на́съ , мᲂлѝ сн҃а свᲂего̀ и҆ бг҃а на́шего . =сла́ва , и҆ нн҃ѣ . гла́съ , з҃ .
С=тра́шно и҆ неи҆зрече́нно вᲂи́стинꙋ , є҆́же ѡ҆ тебѣ̀ сᲂдѣ́ѧннᲂе та́инство
нескве́рнаѧ . сло́во бо всѣ́хъ вино́вно , па́че вины̀ и҆ сло́ва ст҃ы́мъ дх҃ᲂмъ
вᲂпло́щшеесѧ пᲂрᲂдѝ . и҆з̾ тебѣ̀ пло́ть заи́мша , во свᲂе́мъ є҆стествѣ̀
непрело́жнѡ пребы́вше . сᲂвᲂкꙋ́пльшебᲂсѧ , ѡ҆бᲂесꙋ́щно по сᲂста́вꙋ є҆ди́нᲂмꙋ ,
сꙋгꙋ́бъ є҆стество́ма и҆зы́де ве́сь бг҃ъ , и҆ ве́сь чл҃къ , ѡ҆бᲂѧ̀ всѧ̀
дѣ́йствеными сво́йствы пᲂказꙋ́ѧ . пᲂстрада́въ на крⷭ҇тѣ̀ пло́тьски ,
без̾стра́стенъ же пребы́сть то́йже са́мъ бжⷭ҇тво́мъ . и҆ ꙗ҆́кѡ чл҃къ ᲂу҆́мре ,
и҆ ѡ҆живѐ ꙗ҆́кѡ бг҃ъ тридне́внѡ . держа́вꙋ сме́ртнꙋю разрꙋшѝ , и҆з̾ тлѣ́нїѧ
и҆зба́ви чл҃чество . ꙗ҆́кѡ и҆зба́вителѧ и҆ сп҃са ро́дꙋ на́шемꙋ бг҃ᲂмт҃и
ᲂу҆мᲂлѝ , пᲂсла́ти на́мъ щедро́тъ свᲂи́хъ , и҆ ве́лїю млⷭ҇ть .

Н=а стихо́внѣ , стихѣ́ра . гла́съ , г҃ . С=трⷭ҇тїю твᲂе́ю хрⷭ҇тѐ , ѡ҆мрачи́выи
сл҃нце , и҆ свѣ́тᲂмъ твᲂегѡ̀ вᲂскрⷭ҇нїѧ , прᲂсвѣще́и всѧ́ческаѧ , прїимѝ на́шꙋ
вече́рнюю пѣ́снь чл҃кᲂлю́бче .

=та́же , п=ᲂе́мъ , стихѣ́ры па́сцѣ , со стихѝ и҆́хъ . сти́хъ : да вᲂскрⷭ҇нетъ
бг҃ъ , и҆ про́чїѧ .

=сла́ва . гла́съ , з҃ . И҆=з̾ тебѣ̀ прест҃а́ѧ бцⷣѣ дв҃о , неи҆зрече́ннѡ
рᲂди́сѧ хрⷭ҇то́съ бг҃ъ на́шъ . вᲂи́стинꙋ сы́и бг҃ъ превѣ́чныи , и҆ челᲂвѣ́къ
но́въ . ѻ҆́во ᲂу҆́бѡ сы́и приснᲂсꙋ́щенъ , ѻ҆́во же на́съ ра́ди бы́въ . спаса́етъ
в̾ себѣ̀ ко́еждо є҆стества̀ сво́йства . ѻ҆́во ᲂу҆́бѡ сїѧ́ѧ чꙋдесы̀ . ѻ҆́во же
ᲂу҆вѣрѧ́ѧ стрⷭ҇тьмѝ . тѣ́мже є҆ди́нъ и҆ то́йже ᲂу҆мира́етъ ꙗ҆́кѡ чл҃къ , и҆
ꙗ҆́кѡ бг҃ъ вᲂста́етъ . є҆го́же мᲂлѝ чⷭ҇таѧ и҆ бракᲂнеи҆скꙋ́снаѧ , спастѝ дш҃а
на́ша . =и҆ ны́нѣ . гла́съ , є҃ . В=ᲂскрⷭ҇нїѧ де́нь , прᲂсвѣти́мсѧ
тᲂржество́мъ , и҆ дрꙋ́гъ дрꙋ́га прїи́мемъ , и҆ рце́мъ бра́тїе , и҆ ненави́дѧщимъ
на́съ , прᲂсти́мъ всѧ̀ вᲂскрⷭ҇нїемъ , и҆ та́кѡ вᲂзᲂпїе́мъ , хрⷭ҇то́съ вᲂскр҃се
и҆з̾ ме́ртвыхъ , сме́ртїю сме́рть пᲂпра́въ , и҆ сꙋ́щимъ во грᲂбѣ́хъ живо́тъ
дарᲂва̀ . ~хрⷭ҇то́съ вᲂскр҃се , =гⷤ .=

=трᲂпарѝ , бцⷣѣ . гла́с̾ , д҃ . К=ъ бцⷣѣ прилѣ́жнѡ нн҃ѣ притеце́мъ грѣ́шнїи ,
со смире́нїемъ припа́дающе и҆ пᲂкаѧ́нїемъ , вᲂпїю́ще и҆з̾ глꙋбины̀ дш҃е́вныѧ ,
влⷣчце пᲂмᲂзѝ млрⷭ҇дᲂвавши на ны̀ , пᲂтщи́сѧ ꙗ҆́кѡ и҆згиба́емъ ѿ мно́жества
грѣхо́въ , не ѿвратѝ ра́бъ свᲂи́хъ то́щъ , тебе́ бо є҆ди́нꙋ пᲂмо́щницꙋ
и҆́мамы .= два́жды . Н=е ᲂу҆мᲂлчи́мъ никᲂгда́же бцⷣѣ си́лы твᲂѧ̀ гл҃юще , мы̀
ᲂу҆́бѡ недᲂсто́йнїи . а҆́ще не бы̀ ты̀ пред̾стᲂѧ́ла мᲂлѧ́щисѧ за ны̀ , кто́ бы
на́съ и҆зба́вилъ ѿ тᲂли́кихъ бѣ́дъ ; кто́ ли бы на́съ сᲂхрани́лъ и҆ до ны́нѣ
свᲂбѡ́дны ; не ѿстꙋ́пимъ ѿ тебѐ влⷣчце , свᲂѧ̀ рабы̀ на́съ спаса́й ѿ всѧ́кїѧ
бѣды̀ , є҆ди́на бл҃гᲂслᲂве́наѧ .

В=о вто́рникъ свѣ́тлыѧ нлⷣи , на ᲂу҆́трени , п=ре́же нача́ла , вжига́етъ ,
свѣщѝ и҆ кади́ла параєклисїа́рхъ . =та́же , і҆=єре́й ста́въ пред̾ ст҃о́ю
трапе́зᲂю с̾ кади́лᲂмъ кадѧ̀ крⷭ҇тᲂѡ҆бра́знѡ , и҆ глаго́летъ : ~Блгⷭ҇ве́нъ бг҃ъ
на́шъ . ~мы́ же : ~а҆ми́нь . =та́же , і҆єре́й : Х=рⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ ,=
вⷤ . Х=рⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ . ~мы́ же :
=и҆ =гро́бнымъ живо́тъ дарᲂва̀ . ~мы́ же : ~хрⷭ҇то́съ вᲂскр҃се , гⷤ .

=сти́хъ , а҃ . Д=а вᲂскрⷭ҇нетъ бг҃ъ , и҆ разы́дꙋтсѧ вразѝ є҆гѡ̀ .= м=ы́ же :
~хрⷭ҇то́съ вᲂскр҃се , гⷤ .

=сти́хъ , в҃ . Ꙗ҆́=кѡ и҆счеза́етъ ды́мъ да и҆сче́знꙋтъ . ~мы́ же : ~хрⷭ҇то́съ
вᲂскр҃се , гⷤ .

=сти́хъ , г҃ . Т=а́кѡ да пᲂги́бнꙋтъ грѣ́шницы ѿ лица̀ бж҃їѧ , а҆ пра́ведницы
вᲂз̾веселѧ́тсѧ .

~мы́ же : ~хрⷭ҇то́съ вᲂскр҃се , гⷤ .

=сти́хъ , д҃ . С=е́й дн҃ь и҆́же сᲂтвᲂрѝ гдⷭ҇ь , вᲂз̾ра́дꙋемсѧ и҆
вᲂз̾весели́мсѧ во́нь .

~мы́ же : ~хрⷭ҇то́съ вᲂскр҃се , гⷤ .

=трᲂпарѝ , бцⷣѣ . сла́ва . К=ъ бцⷣѣ прилѣ́жно ны́нѣ притеце́мъ грѣ́шнїи ,
со смире́нїемъ припа́дающе и҆ пᲂкаѧ́нїемъ , вᲂпїю́ще и҆з̾ глꙋбины̀ дш҃е́вныѧ ,
влⷣчце пᲂмᲂзѝ млрⷭ҇дᲂвавши на ны̀ , пᲂтщи́сѧ ꙗ҆́кѡ и҆згиба́емъ ѿ мно́жества
грѣхо́въ , не ѿвратѝ ра́бъ свᲂи́хъ то́щъ , тебе́ бо є҆ди́нꙋ пᲂмо́щницꙋ
и҆́мамы .= и҆ ны́нѣ . Н=е ᲂу҆мᲂлчи́мъ никᲂгда́же бцⷣѣ си́лы твᲂѧ̀ гл҃юще , мы̀
ᲂу҆́бѡ недᲂсто́йнїи . а҆́ще не бы̀ ты̀ пред̾стᲂѧ́ла мᲂлѧ́щисѧ за ны̀ , кто́ бы
на́съ и҆зба́вилъ ѿ тᲂли́кихъ бѣ́дъ ; кто́ ли бы на́съ сᲂхрани́лъ и҆ до ны́нѣ
свᲂбѡ́дны ; не ѿстꙋ́пимъ ѿ тебѐ влⷣчце , свᲂѧ̀ рабы̀ на́съ спаса́й ѿ всѧ́кїѧ
бѣды̀ , є҆ди́на бл҃гᲂслᲂве́наѧ . =та́же , є҆=ктенїѧ̀ вели́каѧ .

=пᲂе́мъ : Х=вали́те и҆́мѧ гдⷭ҇не .= та́же , припѣ́въ : Д=ᲂсто́йнѡ є҆́сть
велича́ти тѧ бцⷣе . чⷭ҇тнѣ́йшꙋю херꙋви́мъ , и҆ славнѣ́йшꙋ без̾ раз̾сꙋжде́нїѧ
серафи́мъ .= ѱл҃ᲂмъ : П=ᲂмѧнѝ гдⷭ҇и дв҃да .

=сѣда́ленъ . гла́съ , д҃ . Б=жⷭ҇твеными зарѧ́ми прᲂсвѣтѝ дв҃о пᲂю́щїѧ тѧ . и҆
ᲂу҆мы̀ ᲂу҆твердѝ пренепᲂро́чнаѧ , крѣ́пкаѧ застꙋ́пнице ми́рꙋ всемꙋ̀ .
да тᲂржествꙋ́емъ всѝ любо́вїю пᲂчита́юще , тво́й пречⷭ҇тыи ѻ҆́бразъ . и҆
мл҃твами твᲂи́ми спаса́еми ѿ всѧ́кїѧ бѣды̀ . є҆ди́на бл҃гᲂслᲂве́наѧ . =двⷤа .
сла́ва , и҆ ны́нѣ . Н=евѣ́сто бракᲂнеи҆скꙋ́снаѧ , премꙋ́дрᲂсти село̀ пᲂказа́сѧ
ᲂу҆тро́ба твᲂѧ̀ , бг҃а сло́ва рᲂдила̀ є҆сѝ . ты́ бо є҆ди́на мт҃и бж҃їѧ бл҃ги́мъ
хᲂда́тайца ꙗ҆ви́сѧ . всѧ́кихъ страсте́й и҆зба́ви рабы̀ свᲂѧ̀ , непреста́ннѡ
вᲂспѣва́ющихъ сла́вꙋ твᲂю̀ .

=степе́нна , д҃ го гла́са . а҆нтиѳо́нъ , а҃ . прᲂки́мен̾ , ѱл҃о́мъ дв҃дᲂв̾ .
п=ᲂмѧнꙋ̀ и҆́мѧ твᲂѐ во всѧ́кᲂмъ ро́дѣ и҆ ро́дѣ . =сти́хъ : ѿ=ры́гнꙋ срⷣце мᲂѐ
сло́во бл҃го , гл҃ю а҆́зъ дѣ́ла мᲂѧ̀ царе́ви . ~всѧ́ко дыха́нїе .= є҆ѵⷢ҇а́лїе ,
ѿ лꙋкѝ . зача́ло , д҃ . В=ᲂскрⷭ҇нїе хрⷭ҇то́во , гⷤ . =сла́ва . м=л҃твъ ра́ди
бцⷣы . =и҆ ны́нѣ . м=л҃твъ ра́ди бцⷣы . =стⷯра , гла́съ , ѕ҃ . Н=е ѡ҆ста́ви
на́съ в̾ чл҃ческᲂе пред̾стᲂѧ́нїе , пречⷭ҇таѧ влⷣчце . но прїимѝ мᲂле́нїе ра́бъ
свᲂи́хъ . ско́рби ᲂу҆́бѡ ѡ҆бдержа́тъ ны , и҆ терпѣ́ти немо́жемъ , ѿ бѣсо́вскагѡ
стрѣлѧ́нїѧ . пᲂкро́ва нестѧжа́хᲂмъ нигдѣ́же прибѣ́гнꙋти страстні́и . всегда̀
пᲂбѣжда́еми , ᲂу҆тѣше́нїѧ не и҆́мамы , ра́звѣ тебѐ влⷣчце ми́рꙋ . ᲂу҆пᲂва́нїе и҆
пред̾ста́тельнице вѣ́рнымъ , непре́зри мᲂле́нїѧ на́ша , но сᲂверше́на сᲂтвᲂрѝ .

=і҆єре́й , гл҃етъ : С=пасѝ бж҃е лю́ди . ~мы́ же := Г=дⷭ҇и пᲂми́лꙋй , ві҃ . ~По
вᲂз̾гла́сѣ . К=ано́нъ , па́сцѣ . со і҆рмᲂсо́мъ , на́ ѕ҃ . =Д=рꙋгі́и , кано́нъ ,
бл҃гᲂда́рственъ прест҃ѣ́й бцⷣѣ ѻ҆диги́трїи . на и҃ . гла́съ , д҃ .=

=пѣ́снь , а҃ . і҆рмо́съ . Ѿ=ве́рзꙋ ᲂу҆ста̀ мᲂѧ̀ . =запѣ́въ := ~Прест҃а́ѧ гжⷭ҇е
бцⷣе , спасѝ на́съ . ~Ра́дᲂстнѡ чⷭ҇таѧ , нн҃ѣ наста́вшее хвале́нїе , принᲂша́ю
ра́дꙋѧсѧ . и҆ ти́химъ гла́сᲂмъ ѻ҆диги́трїе вᲂпїю́ ти , ра́дꙋисѧ . и҆
и҆спо́лни мѧ ра́зꙋма , пѣ́ти начина́юща . ~Хрⷭ҇та̀ рᲂди́вшаѧ , ра́дᲂсть на́мъ
вѣ́чнꙋю . ѽ ра́дꙋисѧ всепѣ́таѧ , правᲂсла́внымъ наде́жде , ѻ҆диги́трїе всепѣ́таѧ
дв҃це . ра́дᲂсти и҆спо́лни мѧ ми́рᲂви жела́нныѧ . ~Ликꙋ́ютъ всѝ чл҃цы и҆
а҆́нг҃ли , всегда̀ сᲂгла́снѡ вᲂпїю́ще , на́ нб҃си и҆ на землѝ ѻ҆диги́трїе .
ра́дꙋисѧ дв҃це , ра́дᲂсти бо ржⷭ҇тво́мъ ти всѧ́ческаѧ и҆спо́лнила є҆сѝ .
~Ра́дᲂсть ѻ҆диги́трїе , и҆́же со́ страхᲂмъ ти вᲂпїю́щихъ . ра́дᲂсти спᲂдо́би
мт҃и сꙋ́щїѧ ра́дᲂсти , и҆збавлѧ́ющи скᲂрбе́й всѧ́ческихъ , и҆ всѣ́хъ пᲂми́лꙋй ,
и҆́же к̾ тебѣ̀ прибѣга́ющихъ . ~Катава́сїѧ па́сцѣ , на схо́дѣ .

=пѣ́снь , г҃ . і҆рмо́съ . Т=вᲂѧ̀ пѣвцы̀ бцⷣе . ~Хрⷭ҇та̀ вы́шнѧгѡ цр҃ѧ , ѽ
ра́дꙋисѧ непᲂкᲂлеби́маѧ чⷭ҇таѧ , и҆ ѡ҆дш҃евле́наѧ пᲂла́то . ра́дꙋисѧ
ѻ҆диги́трїе . ра́дꙋисѧ , тᲂбо́ю нерꙋши́мъ на́шъ гра́дъ сᲂхранѧ́етсѧ . ~Вмѣсти́ти
є҆го́же невᲂзмо́же тва́рь , во ᲂу҆тро́бꙋ неи҆скꙋсᲂбра́чнꙋю , ѻ҆диги́трїе дв҃це ,
тѣле́снѡ вмѣсти́ла є҆сѝ . тѣ́мже ти ра́дꙋисѧ пᲂе́мъ , по́дᲂлгꙋ велича́юще .
~Ра́дᲂсть мнᲂгᲂпѣ́таѧ ми́рᲂви , ра́дᲂстнѡ ти пᲂю́ще прⷭ҇нѡ , вѣ́чнꙋющїѧ чⷭ҇таѧ
ра́дᲂсти спᲂдᲂблѧ́емсѧ , твᲂи́ми мт҃рьними мл҃твами , к̾ ро́ждьшемꙋсѧ и҆з̾ тебѐ
ѻ҆диги́трїе . ~Златꙋ́ю тѧ ста́мнꙋ , и҆ свѣ́щникъ и҆ же́злъ , и҆ трапе́зꙋ
чтⷭ҇аѧ , призыва́емъ ѻ҆диги́трїе , и҆ гла́съ є҆́же ра́дꙋисѧ , тебѣ̀ прⷭ҇нѡ
привнᲂша́емъ , съ си́ми же и҆мены̀ .

=та́же , К=ᲂнда́къ , и҆ и҆́кᲂсъ , и҆ и҆пакᲂй па́сцѣ . =сла́ва , и҆ ны́нѣ .
сѣда́ленъ , бцⷣѣ , гла́съ , в҃ . М=л҃твеница те́плаѧ кꙋ́пнѡ и҆ стена̀
неѡбᲂри́маѧ , млⷭ҇ти и҆сто́чниче , ми́рᲂви прибѣ́жище , прилѣ́жнѡ ти вᲂпїе́мъ ,
бцⷣе влⷣчце , предварѝ ѿ бѣ́дъ и҆зба́вити на́съ , є҆ди́на вско́рѣ застꙋпа́ющи .

=пѣ́снь , д҃ . і҆рмо́съ . С=ѣдѧ́и во сла́вѣ . ~Ра́дꙋисѧ чꙋ́до чꙋдесе́мъ ,
ѻ҆диги́трїе влⷣчце . ра́дꙋисѧ всѣ́мъ ра́дᲂсте , градᲂвѡ́мъ и҆ ве́семъ ,
непᲂбѣди́мᲂе хрⷭ҇тїа́нскᲂе в̾ бѣда́хъ храни́лище , и҆ пред̾гра́дїе , и҆ на врагѝ
пᲂбѣжде́нїе . ~Ра́дꙋисѧ , ра́дꙋисѧ , цр҃е́мъ правᲂсла́внымъ пᲂхвало̀ , и҆
хрⷭ҇тѡлюби́вымъ во́инствᲂмъ , пᲂкро́в̾ пребыва́еши всѣ́мъ цр҃це , ра́дꙋисѧ
ѻ҆диги́трїе , прибѣ́жище всѣ́мъ на́мъ и҆ ᲂу҆тверже́нїе . ~Ра́дꙋисѧ всѣ́мъ
ско́рᲂе в̾ бѣда́хъ и҆збавле́нїе , ра́дꙋисѧ гᲂто́вᲂе всѣ́мъ скᲂрбѧ́щимъ
ᲂу҆тѣше́нїе . ра́дꙋисѧ всепѣ́таѧ , ра́дꙋисѧ ѻ҆диги́трїе всеблгⷭ҇ве́наѧ , всѣ́мъ
немᲂщны́мъ и҆сцѣли́тельнице . ~Ра́дꙋисѧ є҆ѧ́ же вели́чїѧ , всѧ̀ тва́рь сла́вити
ᲂу҆́бѡ спѣши́тъ пᲂдᲂстᲂѧ́нїю , но не вᲂзмᲂга́етъ ѻ҆диги́трїе , и҆ сегѡ̀ ра́ди
зᲂве́тъ ти , ра́дꙋисѧ влⷣчце , бг҃ᲂвмѣсти́мᲂе жили́ще .

=пѣ́снь , є҃ . і҆рмо́съ . О=у҆диви́шасѧ всѧ́ческаѧ . ~Бл҃гᲂсты́ни бе́здно и҆
щедро́тамъ є҆сѝ , ра́дꙋисѧ ѻ҆диги́трїе дв҃це , ра́дꙋисѧ всѣ́мъ ра́дᲂсть твᲂрѧ́щи
вѣ́рнымъ . ѽ ра́дꙋисѧ сꙋ́щимъ в̾ бѣда́хъ , и҆ скᲂрбѧ́щимъ пребы́страѧ
застꙋ́пнице . ~Ра́дᲂсти ѿ и҆спᲂлне́нїѧ вели́чїѧ чꙋде́съ твᲂи́хъ зрѧ́ще ,
и҆спᲂлнѧ́емсѧ всѝ , незрѧ́ще и҆ слы́шаще же вѣ́рнїи . тѣ́мже ра́дꙋисѧ тебѣ̀
прⷭ҇нѡ всю́дꙋ , и҆ всѝ ѻ҆диги́трїе пᲂе́мъ . ~Хрⷭ҇та̀ бг҃а на́шегѡ , ѽ ра́дꙋисѧ
ѻ҆диги́трїе , жили́ще и҆ до́мъ неи҆зрече́ннѣй и҆ пребжⷭ҇твеннѣй дв҃о сла́вѣ
є҆гѡ̀ . ѽ ра́дꙋисѧ пᲂла́то преꙋкраше́ннаѧ , ра́дꙋисѧ гра́де ѡ҆дꙋшевле́нныи ,
при́снѡ црⷭ҇твꙋющїи . ~Ра́дᲂсть неѡскꙋ́днꙋю тѧ разсмᲂтрѧ́юще , ꙗ҆́кѡ мо́ре
ѻ҆трᲂкᲂви́це , ѻ҆диги́трїе дв҃це , ра́дꙋющесѧ всѝ , ра́дꙋисѧ вᲂпїе́мъ ти , и҆
пᲂю́ще бжⷭ҇твенныхъ даро́въ неви́димѡ прⷭ҇нѡ ѿ тебѐ ѡ҆жида́юще .

=пѣ́снь , ѕ҃ . і҆рмо́съ . Б=жⷭ҇твенᲂе сѐ и҆ всечтⷭ҇но́е . ~Хрⷭ҇та̀ чⷭ҇таѧ
прїе́млющи , гла́съ є҆́же ра́дꙋисѧ . ѻ҆диги́трїе дв҃це слы́шаше , є҆го́же
неи҆зрече́ннѡ ро́ждьши , и҆ ра́дꙋисѧ ѿ всѣ́хъ слы́шиши всегда̀ . ~Ра́дᲂсти всѧ̀
и҆спо́лнила є҆сѝ , вы́шнѧѧ и҆ ни́жнѧѧ ты̀ сᲂвᲂкꙋпи́ла є҆сѝ ѻ҆диги́трїе . тѣ́мже
ра́дᲂстнѡ и҆ сᲂгла́снѡ нн҃ѣ , нб҃о и҆ всѧ̀ землѧ̀ зᲂве́тъ ти . ~Вдᲂва́мъ ѽ
ра́дꙋисѧ всепѣ́таѧ , и҆ всѣ́мъ си́рымъ ѻ҆диги́трїе ᲂу҆тѣше́нїе . ра́дꙋисѧ всѣ́мъ
и҆стᲂча́ющи ни́щимъ , бᲂга́тство неистᲂщи́мᲂе . ~Зла́та всѧ́кагѡ блиста́ема , и҆
ᲂу҆́тра сл҃нечнагѡ свѣтлѣ́йши , жили́ще хрⷭ҇то́во , ра́дꙋисѧ ѻ҆диги́трїе ,
ра́дꙋисѧ дв҃це , ра́дꙋисѧ невѣ́сто неневѣ́стнаѧ .

=кᲂнда́къ . гла́съ , ѕ҃ . Н=е и҆́мамы и҆ны́ѧ по́мᲂщи , не и҆́мамы и҆ны́ѧ
наде́жды , ра́звѣ тебѐ влⷣчце . ты̀ на́мъ пᲂмᲂзѝ . на тебе́сѧ надѣ́емъ , и҆
тᲂбо́юсѧ хва́лимъ . твᲂи́ бо є҆смы̀ рабѝ , да сѧ̀ непᲂстыди́мъ . =и҆́кᲂсъ . К=ъ
бцⷣѣ вᲂзᲂпїе́мъ любо́вїю , со ᲂу҆миле́нїемъ срⷣца , и҆ смире́нїемъ дх҃а . те́плѣ
припа́дающе , и҆ бл҃гᲂда́рственѣ гл҃юще . ра́дꙋисѧ гра́де гдⷭ҇нь . ра́дꙋисѧ
ски́петре дв҃дᲂвъ . ра́дꙋисѧ пᲂла́то ѡ҆дш҃евле́наѧ . ра́дꙋисѧ ста́мно бжⷭ҇твеныѧ
ма́нны . ра́дꙋисѧ не ѡ҆пали́маѧ кꙋпино̀ . ра́дꙋисѧ свѣти́льниче и҆ свѣщѐ
свѣ́та . ра́дꙋисѧ гжⷭ҇е дв҃о , бжⷭ҇твенаѧ ѻ҆диги́трїи . ра́дꙋисѧ гᲂро̀ бж҃їѧ
присѣ́ннаѧ . ра́дꙋисѧ ѻ҆́гненыи прⷭ҇то́ле . ра́дꙋисѧ лѣ́ствице и҆ две́рь
нбⷭ҇наѧ . ра́дꙋисѧ же́ѕле невла́жнѡ прᲂзѧ́быи . ра́дꙋисѧ спаса́ющаѧ ѿ всѧ́кихъ
бѣ́дъ и҆ скᲂрбе́й . твᲂи́ бо є҆смы̀ рабѝ дасѧ̀ непᲂстыди́мъ влⷣчце .

=пѣ́снь , з҃ . і҆рмо́съ . Н=епᲂслꙋжи́ша тва́ри . ~Ра́дꙋисѧ , ра́дꙋисѧ бцⷣе
ѻ҆диги́трїе , всѣ́хъ и҆ всегда̀ наставлѧ́ющи вѣ́рныхъ , ше́ствᲂвати ко всѧ́кᲂмꙋ
пꙋтѝ спасе́нᲂмꙋ . ра́дꙋисѧ влⷣчце , тᲂбо́ю бо при́снѡ и҆збавлѧ́емсѧ , настᲂѧ́щїѧ
ва́рварскїѧ бѣды̀ . ~Ра́дꙋисѧ , ра́дꙋисѧ ѻ҆диги́трїе , бдѧ́щи и҆ мᲂлѧ́щисѧ
ѡ҆ на́съ къ бг҃ꙋ , и҆ всѧ́кїѧ ѕло́бы хᲂда́тайствᲂмъ ти , всѧ́ческихъ скᲂрбе́й
бг҃ᲂрᲂди́тельнице , всѣ́хъ люде́й и҆збавлѧ́ющи . ~Ра́дꙋисѧ , ра́дꙋисѧ прест҃а́ѧ
ѻ҆диги́трїе , и҆́же прᲂше́нїѧ на́ша к̾ по́лзѣ на́мъ и҆спᲂлнѧ́ющи , и҆ хᲂтѧ́щи
всѣ́мъ прⷭ҇нѡ всегда̀ любᲂдрꙋ́жнᲂе бл҃го́е є҆ди́нство , спѣ́шнᲂе же
во и҆зѧ́щныхъ . ~Ра́дꙋисѧ , ра́дꙋисѧ кᲂрабле́мъ ѻ҆диги́трїе , нꙋ́жнѡ
пла́вающимъ , и҆збавлѧ́ющи вѣ́рныхъ , и҆ всѣ́мъ и҆збавле́нїе ѿ всѧ́кїѧ ско́рби ,
и҆ недꙋ́ги пестро́тныѧ , и҆ ме́дленыѧ разрѣша́ющи вско́рѣ .

=пѣ́снь , и҃ . і҆рмо́съ . Ѻ҆́=трᲂки бл҃гᲂчести́выѧ . ~Ра́дꙋисѧ всеблгⷭ҇ве́наѧ
мр҃і́е , и҆з̾ тебе́ бо всеблгⷭ҇ве́ныи бг҃ъ ѡ҆дѣ́ѧсѧ , во всего́ мѧ чл҃ка , и҆
ѡ҆дѣ́ѧвсѧ сᲂединѝ свᲂемꙋ̀ бжⷭ҇твꙋ̀ , неи҆зрече́ннымъ сᲂедине́нїемъ ,
дв҃о ѻ҆диги́трїе . ра́дꙋисѧ ѡ҆бра́дᲂваннаѧ , ра́дᲂсте всегѡ̀ ми́ра . ~Ра́дꙋисѧ
лꙋка́выхъ дꙋхо́въ прᲂгᲂни́тельнице , ра́дꙋисѧ бцⷣе ѻ҆диги́трїе . ра́дꙋисѧ ,
ꙗ҆́кѡ тебѐ нбⷭ҇наѧ неви́димаѧ вѡ́инства славᲂсло́вѧтъ всегда̀ , и҆ велича́ютъ
ꙗ҆́кѡ мт҃рь бж҃їю бы́вшꙋю . ра́дꙋисѧ ꙗ҆́же ни́жнѧѧ сᲂчета́вши с̾ вы́шними .
~Ра́дꙋисѧ всѣ́хъ нбⷭ҇ныхъ си́лъ без̾разсꙋжде́нїѧ превᲂсхᲂдѧ́щаѧ , ра́дꙋисѧ
ѻ҆диги́трїе , ра́дꙋисѧ всѧ́кїѧ тва́ри , бг҃а ро́ждьшаѧ гдⷭ҇ьствꙋющи , є҆́й
влⷣчце всепѣ́таѧ . ра́дꙋисѧ пребыва́еши дв҃ᲂю чⷭ҇таѧ и҆ по ржⷭ҇твѣ̀ . ~Ра́дꙋисѧ
жена́мъ всѣ́мъ сла́во , хра́ме преѡсщ҃е́нныи бг҃а на́шегѡ , ра́дꙋисѧ
ѻ҆диги́трїе , ра́дꙋисѧ дш҃еспаси́тельнаѧ все́й вселе́ннѣй . ра́дꙋисѧ
пᲂкрыва́ющїи ѻ҆́блаче нб҃съ ши́ршаѧ . ра́дꙋисѧ мирᲂпᲂло́жнице , бжⷭ҇твеннагѡ
ми́ра пᲂлна̀ .

=пѣ́снь , ѳ҃ . і҆рмо́съ . В=сѧ́къ зе́менъ . ~Ра́дꙋисѧ свѣщѐ , свѣ́тъ
невече́рнїи пᲂне́сшаѧ , и҆ въ ржⷭ҇твѣ̀ твᲂе́мъ мнᲂгᲂбо́жїѧ тмꙋ̀ разрꙋши́вшаѧ ,
и҆ а҆́дᲂвы про́пасти и҆зба́вльшаѧ лю́ди . ра́дꙋисѧ ѻ҆диги́трїе бцⷣе , дᲂбро́тъ
всѣ́хъ пред̾хᲂда́таице . ~Ра́дꙋисѧ землѐ , и҆з̾ неѧ́же кла́съ прᲂзѧ́бшїи нбⷭ҇ныи
вѣ́рнымъ , и҆ ми́ра всегѡ̀ дш҃егꙋ́бнагѡ гла́да и҆зба́ви , разꙋ́мнаѧ и҆
ѡ҆дш҃евле́наѧ . ѽ ра́дꙋисѧ винᲂгра́де , и҆́же гро́здъ живо́тныи ро́ждьшаѧ , бцⷣе
чⷭ҇таѧ ѻ҆диги́трїе . ~Ра́дꙋисѧ та́йныхъ цвѣтѡ́въ , прекра́сныи сꙋ́щїи раю̀ .
ра́дꙋисѧ мт҃и дв҃о , неви́димыхъ ра́зꙋмъ , чистᲂто́ю страннᲂлѣ́пнѡ пᲂбѣ́ждьши
бг҃ᲂрᲂди́тельнице . ра́дꙋисѧ ѻ҆трᲂкᲂви́це , ра́дꙋисѧ ѻ҆диги́трїе , всеми́рнᲂе
чꙋ́до и҆ слы́шанїе . ~Лѣ́то живᲂта̀ на́шегѡ , про́чее сᲂхранѝ неврежде́нѡ ,
пᲂмᲂже́нїемъ твᲂи́мъ дв҃о ѻ҆трᲂкᲂви́це . и҆ спᲂдо́би кᲂне́цъ бл҃гі́и пᲂлꙋчи́ти
на́мъ , вᲂспѣва́ющимъ тѧ и҆ взыва́ющимъ , ра́дꙋисѧ всебл҃же́ннаѧ бцⷣе чⷭ҇таѧ
ѻ҆диги́трїе .

~По ѳ҃ , пѣ́сни , катава́сїѧ : ~Свѣти́сѧ свѣти́сѧ но́выи і҆єрⷭ҇ли́ме ,
сла́ва бо гдⷭ҇нѧ на тебѣ̀ вᲂсїѧ̀ . ликꙋ́й нн҃ѣ и҆ весели́сѧ сїѡ́не , ты́ же
чⷭ҇таѧ красꙋ́йсѧ бцⷣе , ѡ҆ вᲂста́нїи ржⷭ҇тва̀ твᲂегѡ̀= = =[пᲂкло́н̾ до землѝ] .=

=свѣти́ленъ , па́сцѣ . П=ло́тїю ᲂу҆снꙋ́въ ꙗ҆́кѡ ме́ртвъ , цр҃ь и҆ гдⷭ҇ь ,
тридне́венъ вᲂскр҃се , и҆ а҆да́ма вᲂздви́гъ и҆з̾ тлѝ , и҆ ᲂу҆праздни́въ
сме́рть . па́сха нетлѣ́нїѧ , ми́рꙋ спасе́нїе . =два́жды .=

=сла́ва , и҆ нн҃ѣ . свѣти́лен̾ , бцⷣѣ . ѽ =пресвѣ́тлыи ѻ҆́блаче мт҃и бж҃їѧ .
на́шихъ прᲂти́вныхъ пᲂбѣдѝ , держа́внᲂю и҆ всеси́льнᲂю си десни́цею . и҆́же
въ ско́рбѣхъ сꙋщи́мъ пред̾ста́ни . не ѡ҆правда́ныѧ застꙋпѝ . грѣхѝ разрѣшѝ
мᲂлѧ́щихтисѧ . є҆ли́кѡ бо хо́щеши мо́жеши .

Н=а хвали́тѣхъ . стихѣ́ры , вᲂскрⷭ҇ны , г҃ . и҆ бцⷣѣ , г҃ . =С=тихѣ́ры ,
вᲂскрⷭ҇ны , гла́съ , г҃ . П=рїиди́те всѝ ꙗ҆зы́цы , разꙋмѣ́йте стра́шныѧ та́йны
си́лꙋ . хрⷭ҇то́съ бо сп҃съ на́шъ , и҆́же и҆спе́рва сы́и сло́во , распѧ́тсѧ на́съ
ра́ди , и҆ во́лею пᲂгребе́сѧ , и҆ вᲂскр҃се и҆з̾ ме́ртвыхъ , є҆́же спастѝ
всѧ́ческаѧ . тᲂмꙋ̀ пᲂклᲂни́мсѧ =[пᲂкло́н̾] . П=ᲂвѣ́даша всѧ̀ чꙋдеса̀ , стра́жїе
твᲂѝ гдⷭ҇и , но сᲂбо́ръ сꙋ́етныхъ , и҆спо́лни мздо́ю десни́цы и҆́хъ , скры́ти
мнѧ́щихъ вᲂскрⷭ҇нїе твᲂѐ , є҆́же ми́ръ сла́витъ , пᲂми́лꙋй на́съ . ~Ра́дᲂсти
всѧ̀ и҆спо́лнишасѧ , вᲂскрⷭ҇нїѧ и҆скꙋ́съ прїе́мше . ма́рїѧ бо магдалы́ни
ко́ грᲂбꙋ прїи́де , и҆ ѡ҆брѣ́те а҆́нг҃ла на ка́мени сѣдѧ́ща , ри́зами
блиста́ющасѧ , и҆ гл҃юща , что̀ и҆́щете жива́го с̾ ме́ртвыми ; нѣ́сть здѣ̀ , но
вᲂста̀ , ꙗ҆́кᲂже речѐ , предварѧ́ю вы̀ в̾ галиле́и .

С=тихѣ́ры , бцⷣѣ . гла́съ , и҃ . поⷣ . ѽ= пресла́внᲂе чꙋ́до .= ѽ= пресла́внᲂе
чꙋ́до , и҆́же нб҃сы̀ невмѣсти́мыи , и҆ ѿ а҆́нг҃лъ сла́вимыи , и҆ ѿ серафи́мъ
пѣва́емыи , во твᲂю̀ ᲂу҆тро́бꙋ вмѣсти́сѧ . и҆ ключа̀ дв҃ства нерꙋши́въ .
на́ землю сᲂше́дъ , и҆ є҆стество̀ дре́вле ѿ дїа́вᲂла мꙋ́чимᲂе и҆зѧ́тъ . и҆ ве́сь
ро́дъ чл҃ческїи свᲂбᲂдѝ . и҆ тебѐ гжⷭ҇е застꙋ́пницꙋ дарᲂва̀ . непреста́й
сᲂхранѧ́ти и҆ спаса́ти дш҃а на́ша , ꙗ҆́кѡ ми́лᲂстива . ~Тебѣ̀ припа́дающе
гжⷭ҇е , и҆ ᲂу҆ми́льнѡ кла́нѧющесѧ мо́лимъ тѧ . ра́дꙋисѧ бг҃ᲂблаже́ннаѧ влⷣчце ,
мнᲂгᲂимени́таѧ дв҃о прᲂро́ки прᲂѡ҆браже́на че́стнѡ . в̾ тѧ́ бо ꙗ҆́кѡ рᲂса̀
хрⷭ҇то́съ бг҃ъ сни́де , и҆ рᲂдила̀ є҆сѝ бракᲂнеискꙋ́снѡ чⷭ҇таѧ . и҆ на рꙋкꙋ̀
пᲂнесла̀ є҆сѝ всѣ́хъ твᲂрца̀ и҆ гдⷭ҇а , є҆мꙋ́же ѡ҆ на́съ мᲂли́сѧ , сла́вѧщихъ тѧ
вѣ́рнѡ пречⷭ҇таѧ . ~Пᲂда́ждь ᲂу҆тѣше́нїе , свᲂи́мъ рабо́мъ чⷭ҇таѧ , напа́стьми
ѡ҆держи́мымъ . и҆ ро́гъ вѣ́рныхъ вᲂзнесѝ , бг҃ᲂрᲂди́тельнице мр҃і́е . и҆ сᲂблюдѝ
мᲂли́твами си гра́дъ се́й нерꙋши́мъ . и҆нᲂплеме́нныхъ шата́нїѧ низлᲂжѝ . и҆
на́съ рабы̀ твᲂѧ̀ без̾невѣ́стнаѧ , хва́лѧщихъ тѧ спаса́й .

=та́же , п=ᲂе́мъ , стихѣ́ры па́сцѣ , со стихѝ и҆́хъ . сти́хъ : да вᲂскрⷭ҇нетъ
бг҃ъ , и҆ про́чїѧ .

=сла́ва . гла́съ , є҃ . Ꙗ҆́=же ѡ҆ тебѣ̀ пррⷪ҇чествїѧ и҆спо́лнишасѧ , прест҃а́ѧ
дв҃о чⷭ҇таѧ . ѻ҆́въ бо тѧ̀ ѿ пррⷪ҇къ две́рь прᲂнаречѐ , къ є҆де́мꙋ зрѧ́щꙋ
на вᲂсто́къ , є҆ю́же никто́же про́йде , но то́кмѡ тво́й сᲂдѣ́тель и҆ всегѡ̀
ми́ра . ѻ҆́въ же кꙋпинꙋ̀ ѻ҆гне́мъ гᲂрѧ́щꙋ , ꙗ҆́кѡ в̾ тѧ̀ всели́сѧ ѻ҆́гнь
бжⷭ҇твеныи , и҆ не ѡ҆пали́ма пребы́сть . и҆́нъ го́рꙋ ст҃ꙋ́ю , ѿ неѧ́же
ᲂу҆сѣче́сѧ ка́мень не рꙋка́ми чл҃ческими , и҆ пᲂразѝ ѻ҆́бразъ мы́сленагѡ
навꙋхᲂдᲂнᲂсо́ра . вᲂи́стинꙋ ве́лїе и҆ пресла́внѡ , є҆́же ѡ҆ тебѣ̀ та́инство
є҆́сть бцⷣе . тѣ́мже тѧ сла́вимъ . тᲂбо́ю бо бы́сть спасе́нїе дш҃а́мъ на́шимъ .
=и҆ нн҃ѣ . гла́с̾ , то́йже . В=ᲂскрⷭ҇нїѧ де́нь , прᲂсвѣти́мсѧ тᲂржество́мъ , и҆
дрꙋ́гъ дрꙋ́га прїи́мемъ , и҆ рце́мъ бра́тїе , и҆ ненави́дѧщимъ на́съ , прᲂсти́мъ
всѧ̀ вᲂскрⷭ҇нїемъ , и҆ та́кѡ вᲂзᲂпїе́мъ , хрⷭ҇то́съ вᲂскр҃се и҆з̾ ме́ртвыхъ ,
сме́ртїю сме́рть пᲂпра́въ , и҆ сꙋ́щимъ во грᲂбѣ́хъ живо́тъ дарᲂва̀ . ~хрⷭ҇то́съ
вᲂскр҃се , =гⷤ .=

=трᲂпарѝ , бцⷣѣ . сла́ва . К=ъ бцⷣѣ прилѣ́жно ны́нѣ притеце́мъ грѣ́шнїи ,
со смире́нїемъ припа́дающе и҆ пᲂкаѧ́нїемъ , вᲂпїю́ще и҆з̾ глꙋбины̀ дш҃е́вныѧ ,
влⷣчце пᲂмᲂзѝ млрⷭ҇дᲂвавши на ны̀ , пᲂтщи́сѧ ꙗ҆́кѡ и҆згиба́емъ ѿ мно́жества
грѣхо́въ , не ѿвратѝ ра́бъ свᲂи́хъ то́щъ , тебе́ бо є҆ди́нꙋ пᲂмо́щницꙋ
и҆́мамы .= и҆ ны́нѣ . Н=е ᲂу҆мᲂлчи́мъ никᲂгда́же бцⷣѣ си́лы твᲂѧ̀ гл҃юще , мы̀
ᲂу҆́бѡ недᲂсто́йнїи . а҆́ще не бы̀ ты̀ пред̾стᲂѧ́ла мᲂлѧ́щисѧ за ны̀ , кто́ бы
на́съ и҆зба́вилъ ѿ тᲂли́кихъ бѣ́дъ ; кто́ ли бы на́съ сᲂхрани́лъ и҆ до ны́нѣ
свᲂбѡ́дны ; не ѿстꙋ́пимъ ѿ тебѐ влⷣчце , свᲂѧ̀ рабы̀ на́съ спаса́й ѿ всѧ́кїѧ
бѣды̀ , є҆ди́на бл҃гᲂслᲂве́наѧ . =пᲂсе́мъ := ~є҆ктенїѧ̀ : ~пᲂми́лꙋй на́съ бж҃е .
~і҆єре́й , вᲂз̾гла́съ . =та́же : и҆=спо́лнимъ заꙋ́треннїѧ мᲂли́твꙋ . =и҆=
по вᲂз̾гла́сѣ : сы́и блгⷭ҇ве́нъ . =и҆= мы̀ : а҆ми́нь . ᲂу҆твердѝ бж҃е вѣ́рꙋ .

=та́же , дїа́кᲂнъ : П=ремꙋ́дрᲂсть . ~мы́ же : ~Хрⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ .=
три́жды , с̾ пᲂкло́нами .= ~пᲂсе́мъ і҆єре́й твᲂри́тъ , ѿпꙋ́стъ , держа́и
крⷭ҇тъ . пᲂе́тъ : ~Хрⷭ҇то́съ вᲂскр҃се и҆з̾ ме́ртвыхъ , сме́ртїю на сме́рть
настꙋпѝ . ~мы́ же : =И҆= гро́бнымъ живо́тъ дарᲂва̀ . =і҆єре́й : И҆́=стинныи бг҃ъ
на́шъ , мл҃твами пречⷭ҇тыѧ є҆гѡ̀ мт҃ре , си́лᲂю чⷭ҇тна́гѡ и҆ живᲂтвᲂрѧ́щагѡ
крⷭ҇та̀ , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ
пᲂми́лꙋетъ и҆ спасе́тъ на́съ , ꙗ҆́кѡ бл҃гі́и чл҃кᲂлю́бецъ .

=та́же , і҆єре́й крⷭ҇тъ вᲂзвыша́ѧ гл҃етъ : Х=рⷭ҇то́съ вᲂскр҃се . =гⷤ .
м=ы́же : ~Вᲂи́стинꙋ вᲂскр҃се . =гⷤ . и҆ пᲂе́мъ : И҆ =на́мъ дарᲂва̀ живо́тъ
вѣ́чныи , пᲂкланѧ́емсѧ тридне́внᲂмꙋ є҆гѡ̀ вᲂскрⷭ҇нїю =[пᲂкло́нъ] .=

=та́же , а҃ й ча́съ . ꙗ҆́=кᲂже ᲂу҆каза́сѧ в̾ нлⷣю на ᲂу҆́трени .

Н=а литꙋргі́и , ч=асо́ве . и҆ а҆нтифо́ны , па́сцѣ . ~Пᲂвхо́дѣ . хрⷭ҇то́съ
вᲂскр҃се , =гⷤ . трᲂпа́рь , бцⷣѣ : К=ъ бцⷣѣ прилѣ́жнѡ . =дрꙋгі́и ,= ~Не
ᲂу҆мᲂлчи́мъ никᲂгда́же . =сла́ва , кᲂнда́къ , бцⷣѣ . Н=е и҆́мамы и҆ны́ѧ
по́мᲂщи . =и҆ нн҃ѣ , кᲂнда́къ , па́сцѣ . А҆́=ще и҆ во́ грᲂбъ сни́де . =Вмѣ́сто
трⷭ҇та́го . є҆=ли́цы во хрⷭ҇та̀ . =прᲂки́мен̾ , пѣ́снь бцⷣы . в=ели́читъ дш҃а
мᲂѧ̀ гдⷭ҇а , и҆ вᲂз̾ра́дᲂвасѧ дꙋ́хъ мо́й ѡ҆́ бз҃ѣ сп҃сѣ мᲂе́мъ . =сти́хъ :
ꙗ҆́=кѡ призрѣ̀ на смире́нїе рабы̀ свᲂеѧ̀ , се́бо ѿ ны́нѣ бл҃жа́тъ мѧ̀ всѝ
ро́ди . =а҆пⷭ҇лъ , в=ъ дѣѧ́нїихъ . заⷱ҇ , д҃ .= и҆ бцⷣѣ , к=о є҆вре́ѡмъ . заⷱ҇ ,
т҃к .= а҆ллилꙋ́їѧ . в=ᲂскрⷭ҇нѝ гдⷭ҇и в̾ пᲂко́й тво́й , ты̀ и҆ кїѡ́тъ ст҃ы́ни
твᲂеѧ̀ .= сти́хъ : к=лѧ́тсѧ гдⷭ҇ь дв҃дꙋ и҆́стинᲂю , и҆ не ѿве́ржетсѧ є҆ѧ̀ .
=є҆ѵⷢ҇а́лїе , ѿ= лꙋкѝ . заⷱ҇ , рг҃і . =и҆ бцⷣѣ , ѿ= лꙋкѝ . заⷱ҇ , н҃д .
=прича́стенъ . т=ѣ́ло хрⷭ҇то́во . =дрꙋгі́и , ч=а́шꙋ спасе́нїѧ прїимꙋ̀ и҆ и҆́мѧ
гдⷭ҇не призᲂвꙋ̀ .

~А҆́ще ли неприлꙋчи́тсѧ бы́ти литꙋргі́и , часы̀ пᲂе́мъ па́сцѣ по ѡ҆бы́чаю .
Бл҃же́нны , на и҃ . па́сцѣ , пѣ́снь , д҃ ѧ . и҆ бцⷣѣ , пѣ́снь , ѕ҃ ѧ . А҆пⷭ҇лъ ,
и҆ є҆ѵⷢ҇а́лїе , вышепи́саннѡ . По ѻ҆сла́би , кᲂнда́къ , па́сцѣ . сла́ва , и҆
нн҃ѣ . кᲂнда́къ , бцⷣѣ . и҆ про́чаѧ ꙗ҆́кᲂже ᲂу҆каза́сѧ в̾ недѣ́лю па́схи .



