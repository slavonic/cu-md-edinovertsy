В=ъ сре́дꙋ свѣ́тлыѧ нлⷣи , ве́черъ . слꙋ́жба по ѡ҆бы́чаю , ꙗ҆́=кᲂже ᲂу҆ка́зано
въ нлⷣю ве́черъ . =та́же , пᲂе́мъ . Г=дⷭ҇и вᲂзва́хъ , на́ гласъ , є҃ .
=пᲂсе́мъ , стихѣ́ры вᲂскрⷭ҇ны , на́ ѕ҃ .=

Г=ла́съ , є҃ . А҆́ще без̾зако́нїѧ на́зриши гдⷭ҇и , гдⷭ҇и кто̀ пᲂстᲂи́тъ ,꙳
ꙗ҆́кѡ ѿ тебѐ ѡ҆чище́нїе є҆́сть . Ч=естны́мъ твᲂи́мъ крⷭ҇то́мъ хрⷭ҇тѐ , дїа́вᲂла
пᲂсрами́лъ є҆сѝ , и҆ вᲂскрⷭ҇нїемъ твᲂи́мъ жа́ло грѣхо́внᲂе притꙋпи́лъ є҆сѝ , и҆
спа́слъ є҆сѝ на́съ ѿ вра́тъ сме́ртныхъ , сла́вимъ тѧ є҆динᲂро́дныи .

=и҆́мене ра́ди твᲂегѡ̀ пᲂтерпѣ́хъ тѧ̀ гдⷭ҇и , пᲂтерпѣ̀ дш҃а мᲂѧ̀ в̾ сло́во
твᲂѐ ,꙳ ᲂу҆пᲂва̀ дш҃а мᲂѧ̀ на́ гдⷭ҇а . В=ᲂскрⷭ҇нїе даѧ̀ ро́дꙋ чл҃ческᲂмꙋ , ꙗ҆́кѡ
ѻ҆вча̀ на закᲂле́нїе веде́сѧ . ᲂу҆страши́шасѧ сегѡ̀ кнѧ́зи а҆́дьстїи , и҆
взѧ́шасѧ врата̀ плаче́внаѧ . вни́де бо цр҃ь сла́вы хрⷭ҇то́съ , гл҃ѧ ю҆́жникѡмъ
и҆зыди́те , сꙋ́щїи во тмѣ̀ ѿкры́йтесѧ .

=ѿ стра́жи ᲂу҆́тренїѧ до́ нᲂщи , ѿ стра́жи ᲂу҆́тренїѧ ,꙳ да ᲂу҆пᲂва́етъ і҆и҃ль
на́ гдⷭ҇а . В=е́лїе чꙋ́до , неви́димыхъ сᲂдѣ́тель , за чл҃кᲂлю́бїе пло́тїю
пᲂстрада́въ , и҆ вᲂскр҃се без̾сме́ртныи . прїиди́те ѻ҆те́чествїѧ ꙗ҆зы́къ , тᲂмꙋ̀
пᲂклᲂни́мсѧ =[пᲂкло́н̾] .= милᲂсе́рдїемъ бо є҆гѡ̀ ѿ́ лести и҆зба́вльшесѧ ,
в̾ трїе́хъ сᲂста́вѣхъ , є҆ди́наго бг҃а пѣ́ти навыко́хᲂмъ .

=ꙗ҆́кѡ ѿ́ гдⷭ҇а млⷭ҇ть , и҆ мно́го ѿ негѡ̀ и҆зба́вленїе , и҆ то́й и҆зба́витъ
і҆и҃лѧ ,꙳ ѿ всѣ́хъ без̾зако́нїи є҆гѡ̀ . В=ече́рнее пᲂклᲂнѧ́нїе прино́симъ ти ,
невече́рнемꙋ свѣ́тꙋ , и҆́же на кᲂне́цъ вѣкѡ́мъ , ꙗ҆́кѡ въ зерца́лѣ , пло́тїю
вᲂсїѧ́вшꙋ ми́рᲂви , и҆ да́же до а҆́да сᲂше́дшꙋ , и҆ та́мѡ сꙋ́щꙋю тмꙋ̀
разрꙋши́вшꙋ , и҆ свѣ́тъ вᲂскрⷭ҇нїѧ ꙗ҆зы́кѡмъ пᲂказа́вшꙋ , свѣтᲂда́вче гдⷭ҇и
сла́ва тебѣ̀ .

=хвали́те гдⷭ҇а всѝ ꙗ҆зы́цы ,꙳ пᲂхвали́те є҆гѡ̀ всѝ лю́дїе . Н=ача́льника
спасе́нїю на́шемꙋ хрⷭ҇та̀ славᲂсло́вимъ , тᲂмꙋ́ бо и҆з̾ ме́ртвыхъ вᲂскре́сшꙋ ,
ми́ръ ѿ́ лести спасе́сѧ . ра́дꙋетсѧ ли́къ а҆́нг҃льскїи , бѣ́гаетъ же бѣсо́вскаѧ
ле́сть . а҆да́мъ пады́и вᲂста́етъ , и҆ дїа́вᲂлъ ᲂу҆праздни́сѧ .

=ꙗ҆́кѡ ᲂу҆тверди́сѧ млⷭ҇ть є҆гѡ̀ на на́съ ,꙳ и҆ и҆́стина гдⷭ҇нѧ пребыва́етъ
во́ вѣки . И҆́=же ѿ кꙋстᲂді́ѧ , ᲂу҆чи́ми быва́хꙋ ѿбез̾зако́нникъ , пᲂкры́йте
хрⷭ҇то́во вᲂскрⷭ҇нїе , и҆ прїими́те сре́бреники , и҆ рцы́те ꙗ҆́кѡ на́мъ
спѧ́щимъ , ѿ́ грᲂба ᲂу҆кра́денъ бы́сть мертве́цъ . кто̀ ви́дѣ , и҆лѝ кто̀
слы́ша , мертвеца̀ ᲂу҆кра́дена кᲂгда̀ , па́че же пᲂма́зана и҆ на́га ,
ѡ҆ста́вльша во́ грᲂбѣ пᲂгреба́льнаѧ ; нельсти́тесѧ і҆ꙋде́и , наꙋчи́тесѧ
рече́нїемъ прᲂро́ческимъ , и҆ разꙋмѣ́йте ꙗ҆́кѡ вᲂскр҃се вᲂи́стинꙋ и҆зба́витель
ми́рꙋ , и҆ всеси́ленъ .

=сла́ва . Г=дⷭ҇и , и҆́же а҆́да плѣни́въ , и҆ сме́рть пᲂпра́въ сп҃се на́шъ , и҆
прᲂсвѣ́щь ми́ръ крⷭ҇то́мъ чⷭ҇тны́мъ , пᲂми́лꙋй на́съ . =и҆ ны́нѣ , боⷢ҇ . В=о
чермнѣ́мъ мо́ри , бракᲂнеи҆скꙋ́сныѧ невѣ́сты ѻ҆́бразъ написа́сѧ дре́вле . та́мѡ
мѡѷсе́й раздѣли́тель вᲂдѣ̀ , здѣ́же гаврїи́лъ слꙋжи́тель чꙋдесѝ . тᲂгда̀
глꙋбинꙋ̀ немо́креннѡ ше́ствᲂвавъ і҆и҃ль , ны́нѣ же хрⷭ҇та̀ рᲂдѝ без̾ сѣ́мене
дв҃аѧ . мо́ре по прᲂше́ствїи і҆и҃левѣ , пребы́сть непрᲂхᲂди́мѡ . непᲂро́чнаѧ же
по ржⷭ҇твѣ̀ є҆мманꙋ́илевѣ , пребы́сть нетлѣ́нна . сы́и пре́жде сы́и , ꙗ҆вле́исѧ
ꙗ҆́кѡ чл҃къ , бж҃е пᲂми́лꙋй на́съ .

=вы́хᲂдъ : с=вѣ́тѣ ти́хїи . =прᲂки́менъ , ѱало́мъ дв҃дᲂвъ .= ~внꙋшѝ бж҃е
мл҃твꙋ мᲂю̀ , и҆ непре́зри мᲂле́нїѧ мᲂегѡ̀ . =сти́хъ : в=ᲂнми́ ми и҆ ᲂу҆слы́ши
мѧ̀ . =сти́хъ : а҆́=зъ к̾ бг҃ꙋ вᲂзва́хъ , и҆ гдⷭ҇ь ᲂу҆слы́ша мѧ̀ . =сти́хъ :
в=е́черъ и҆ ᲂу҆́тро и҆ пᲂлꙋ́дне , пᲂвѣ́мъ и҆ вᲂзвѣщꙋ̀ , и҆ ᲂу҆слы́шитъ гла́съ
мо́й . =та́же , в=нꙋшѝ бж҃е мл҃твꙋ мᲂю̀ , и҆ непре́зри мᲂле́нїѧ мᲂегѡ̀ .

=є҆ктенїѧ̀ : р=це́мъ всѝ . =та́же , с=пᲂдо́би гдⷭ҇и в̾ ве́чер̾ . =є҆ктенїѧ̀ :
и҆=спо́лнимъ вече́рнїѧ мл҃твы .

Н=а стихо́внѣ , стихѣ́ра . гла́съ , є҃ . Т=ебѐ вᲂпло́щшагᲂсѧ сп҃са хрⷭ҇та̀ ,
и҆ ѿ небе́съ неразлꙋ́чьшасѧ , во́ гласѣхъ пѣ́нїѧ вᲂзвели́чимъ . ꙗ҆́кѡ крⷭ҇тъ и҆
сме́рть прїѧ́тъ за́ рᲂдъ на́шъ , ꙗ҆́кѡ чл҃кᲂлю́бецъ гдⷭ҇и , сᲂкрꙋши́выи а҆́дᲂва
врата̀ , и҆ тридне́вно вᲂскрⷭ҇лъ є҆сѝ , спаса́ѧ дш҃а на́ша .

=та́же , п=ᲂе́мъ , стихѣ́ры па́сцѣ , со стихѝ и҆́хъ . сти́хъ : да вᲂскрⷭ҇нетъ
бг҃ъ , и҆ про́чїѧ . =сла́ва , и҆ ны́нѣ . в=ᲂскрⷭ҇нїѧ де́нь . ~хрⷭ҇то́съ
вᲂскр҃се , =гⷤ .=

=и҆ про́чаѧ , ꙗ҆́кᲂже пи́сано в̾ нлⷣю на вече́рни .=

В=ъ четверто́къ свѣ́тлыѧ нлⷣи , на ᲂу҆́трени , п=ре́же нача́ла , вжига́етъ ,
свѣщѝ и҆ кади́ла параєклисїа́рхъ . =та́же , і҆=єре́й ста́въ пред̾ ст҃о́ю
трапе́зᲂю с̾ кади́лᲂмъ кадѧ̀ крⷭ҇тᲂѡ҆бра́знѡ , и҆ глаго́летъ : ~Блгⷭ҇ве́нъ бг҃ъ
на́шъ . ~мы́ же : ~а҆ми́нь . =та́же , і҆єре́й пᲂе́тъ : Х=рⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ ,=
вⷤ . Х=рⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ . ~мы́ же :
=и҆ =гро́бнымъ живо́тъ дарᲂва̀ . ~мы́ же : ~хрⷭ҇то́съ вᲂскр҃се , гⷤ .

=и҆ про́чее , со стихѝ , ꙗ҆́кᲂже пи́сано в̾ нлⷣю на вече́рни . та́же ,
є҆=ктенїѧ̀ вели́каѧ .

=И҆ =по вᲂз̾гла́сѣ начина́етъ і҆єре́й , і҆рмо́съ . вᲂскрⷭ҇нїѧ дн҃ь . =и҆
пᲂе́мъ кано́нъ . І҆=рмо́съ , по вⷤ . трᲂпари́ же , на в҃і . пᲂслѣди́ же ,
катава́сїѧ , і҆рмо́съ , ѻ҆́ба ли́ка вкꙋ́пѣ . ~По г҃ , пѣ́сни , ѵ҆пакᲂй :
Предвари́ша ᲂу҆́тро . ~По ѕ҃ , пѣ́сни , кᲂнда́къ : А҆́ще и҆ во́ грᲂбъ сни́де .
и҆ и҆́кᲂсъ . та́же , Вᲂскрⷭ҇нїе хрⷭ҇то́во , гⷤ . Вᲂскр҃съ і҆с҃ъ , гⷤ .

~По ѳ҃ , пѣ́сни , свѣти́ленъ , гⷤ . та́же , хвали́те гдⷭ҇а с̾ нб҃съ . Н=а
хвали́тѣхъ . стⷯры , вᲂскрⷭ҇ны . =Г=ла́съ , є҃ . Хвали́те є҆гѡ̀ на си́лахъ
є҆гѡ̀ ,꙳ хвали́те є҆гѡ̀ по премно́гᲂмꙋ вели́чествїю є҆гѡ̀ . Г=дⷭ҇и ,
запечатлѣ́ннꙋ гро́бꙋ ѿ без̾зако́нникъ , прᲂи҆зше́лъ є҆сѝ и҆́з̾ грᲂба , ꙗ҆́кᲂже
рᲂди́сѧ ѿ бцⷣы . неразꙋмѣ́ша ка́кѡ вᲂплᲂти́сѧ , беспло́тнїи твᲂѝ а҆́нг҃ли ;
нечꙋ́ша кᲂгда̀ вᲂскр҃се , стрегꙋ́щїи тѧ во́ини ; ѡ҆бᲂѧ́ бо запечатлѣ́шасѧ
и҆́щꙋщимъ , ꙗ҆ви́шажесѧ чꙋдеса̀ , кла́нѧющимсѧ вѣ́рᲂю та́инствꙋ , є҆́же
вᲂспѣва́емъ , вᲂзда́ждь на́мъ ра́дᲂсть , и҆ ве́лїю ми́лᲂсть .

=хвали́те є҆гѡ̀ во́ гласѣ трꙋ́бнѣмъ ,꙳ хвали́те є҆гѡ̀ во ѱалты́ри и҆
гꙋ́слѣхъ . Г=дⷭ҇и , вереѝ вѣ́чныѧ сᲂкрꙋши́въ , и҆ ᲂу҆́зы растерза́въ , ѿ́ грᲂба
вᲂскр҃се , ѡ҆ста́вль свᲂѧ̀ пᲂгреба́тельнаѧ , во свидѣ́тельство и҆́стинѣ ,
тридне́внагѡ пᲂгребе́нїѧ твᲂегѡ̀ . и҆ пред̾вари́въ въ галиле́и , и҆́же
въ пеще́рѣ стрего́мыи . вели́каѧ твᲂѧ̀ млⷭ҇ть , непᲂсти́жимыи сп҃се пᲂми́лꙋй
на́съ .

=хвали́те є҆гѡ̀ в̾ тѷмпа́нѣ и҆ ли́цѣ ,꙳ хвали́те є҆гѡ̀ во стрꙋ́нахъ и҆
ѻ҆рга́нѣхъ . Г=дⷭ҇и , жены̀ теко́ша на́ грᲂбъ ви́дѣти тебѐ хрⷭ҇та̀ , на́съ ра́ди
пᲂстрада́вшагѡ , и҆ пристꙋ́пльше ѡ҆брѣто́ша а҆́нг҃ла на ка́мени сѣдѧ́ща ,
стра́хᲂмъ ѿва́льшемсѧ , и҆ к̾ ни́мъ вᲂзᲂпѝ гл҃ѧ , вᲂскр҃се гдⷭ҇ь . рцы́те
ᲂу҆чн҃кѡ́мъ , ꙗ҆́кѡ вᲂста̀ ѿ ме́ртвыхъ , спаса́ѧ дш҃а на́ша .

=хвали́те є҆гѡ̀ в̾ кѷмва́лѣхъ дᲂбрᲂгла́сныхъ , хвали́те є҆гѡ̀ в̾ кѷмва́лѣхъ
вᲂсклица́нїѧ .꙳ всѧ́ко дыха́нїе да хва́литъ гдⷭ҇а . Г=дⷭ҇и , ꙗ҆́кᲂже и҆зы́де
ѿ запечатлѣ́нна гро́ба , та́кѡ в̾ни́де и҆ две́ремъ затвᲂре́нᲂмъ ко ᲂу҆чн҃кѡ́мъ
свᲂи́мъ . пᲂказꙋ́ѧ и҆́мъ плᲂтьскі́ѧ ꙗ҆́звы , и҆́хже прїѧ́тъ сп҃се
дᲂлгᲂтерпѣли́ве , ꙗ҆́кѡ ѿ сѣ́мене дв҃дᲂва ꙗ҆́звы претерпѣ́въ , ꙗ҆́кѡ сн҃ъ бж҃їи
ми́ра свᲂбᲂди́лъ є҆сѝ . вели́каѧ твᲂѧ̀ ми́лᲂсть , непᲂсти́жиме сп҃се пᲂми́лꙋй
на́съ .

=та́же , п=ᲂе́мъ , стихѣ́ры па́сцѣ , со стихѝ и҆́хъ . сти́хъ : да вᲂскрⷭ҇нетъ
бг҃ъ , и҆ про́чїѧ . =сла́ва , и҆ ны́нѣ . в=ᲂскрⷭ҇нїѧ де́нь . ~хрⷭ҇то́съ
вᲂскр҃се , =гⷤ .=

=пᲂсе́мъ := ~є҆ктенїѧ̀ : ~пᲂми́лꙋй на́съ бж҃е . ~і҆єре́й , вᲂз̾гла́съ .
=та́же : и҆=спо́лнимъ заꙋ́треннїѧ мл҃твꙋ . =и҆= по вᲂз̾гла́сѣ : сы́и
бл҃гᲂслᲂве́нъ . =и҆= мы̀ : а҆ми́нь . ᲂу҆твердѝ бж҃е вѣ́рꙋ хрⷭ҇тїа́нскꙋю .

=та́же , дїа́кᲂнъ : П=ремꙋ́дрᲂсть . ~мы́ же : ~Хрⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ .=
три́жды , с̾ пᲂкло́нами .= ~пᲂсе́мъ і҆єре́й твᲂри́тъ , ѿпꙋ́стъ , держа́и
крⷭ҇тъ . пᲂе́тъ : ~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть
настꙋпѝ . ~мы́же : ~И҆гро́бнымъ живо́тъ дарᲂва̀ . =і҆єре́й : И҆́=стинныи бг҃ъ
на́шъ , мл҃твами пречⷭ҇тыѧ є҆гѡ̀ мт҃ре , си́лᲂю чⷭ҇тна́гѡ и҆ живᲂтвᲂрѧ́щагѡ
крⷭ҇та̀ , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ
пᲂми́лꙋетъ и҆ спасе́тъ на́съ , ꙗ҆́кѡ бл҃гі́и чл҃кᲂлю́бецъ .

=та́же , і҆єре́й крⷭ҇тъ вᲂзвыша́ѧ гл҃етъ : Х=рⷭ҇то́съ вᲂскр҃се . =гⷤ .
м=ы́же : ~Вᲂи́стинꙋ вᲂскр҃се . =гⷤ . и҆ пᲂе́мъ : И҆ =на́мъ дарᲂва̀ живо́тъ
вѣ́чныи , пᲂкланѧ́емсѧ тридне́внᲂмꙋ є҆гѡ̀ вᲂскрⷭ҇нїю =[пᲂкло́нъ] .=

=та́же , а҃ й ча́съ . ꙗ҆́=кᲂже ᲂу҆каза́сѧ в̾ нлⷣю на ᲂу҆́трени .= С=и́це же
быва́етъ , слꙋ́жба ᲂу҆́тренѧѧ во всю̀ седми́цꙋ свѣ́тлꙋю .

Н=а литꙋргі́и , а҆=нтифо́ны . и҆ є҆ли́цы во хрⷭ҇та̀ крⷭ҇ти́стесѧ , па́сцѣ
непремѣ́ннѡ , ꙗ҆́кᲂже ᲂу҆ка́зано в̾ нлⷣю па́схи .

=прᲂки́мен̾ , ѱл҃о́мъ дв҃дᲂвъ . п=о́йте бг҃ꙋ на́шемꙋ по́йте , по́йте цр҃е́ви
на́шемꙋ по́йте . =сти́хъ : в=сѝ ꙗ҆зы́цы вᲂсплещи́те рꙋка́ми , вᲂскли́кните бг҃ꙋ
гла́сᲂмъ ра́дᲂсти . =а҆пⷭ҇лъ , в=ъ дѣѧ́нїихъ . заⷱ҇ , ѕ҃ . =а҆ллилꙋ́їѧ .
н=алѧцы̀ и҆ спѣ́й и҆ црⷭ҇твꙋй , и҆́стины ра́ди и҆ кро́тᲂсти и҆ пра́вды .
=сти́хъ : в=ᲂзлюби́лъ є҆сѝ пра́вдꙋ , и҆ вᲂзненави́дѣ без̾зако́нїе .
=є҆ѵⷢ҇а́лїе , ѿ= і҆ѡа́нна . заⷱ҇ , и҃ . =прича́стенъ . т=ѣ́ло хрⷭ҇то́во . =и҆=
вхо́димъ въ трапе́зꙋ .

~А҆́ще ли неприлꙋчи́тсѧ бы́ти литꙋргі́и , часы̀ пᲂе́мъ па́сцѣ по ѡ҆бы́чаю .
Бл҃же́нна ѿ кано́на па́сцѣ пѣ́снь , з҃ ѧ , на и҃ . А҆пⷭ҇лъ , и҆ є҆ѵⷢ҇а́лїе ,
вышепи́саннѡ . По ѻ҆сла́би кᲂнда́къ , па́сцѣ . и҆ про́чаѧ ꙗ҆́кᲂже ᲂу҆каза́сѧ
в̾ недѣ́лю па́схи .

