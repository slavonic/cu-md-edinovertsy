В=о вто́рникъ свѣ́тлыѧ нлⷣи , ве́черъ . слꙋ́жба по ѡ҆бы́чаю , ꙗ҆́=кᲂже
ᲂу҆ка́зано въ нлⷣю ве́черъ . =та́же , пᲂе́мъ . Г=дⷭ҇и вᲂзва́хъ , на́ гласъ ,
д҃ . =пᲂсе́мъ , стихѣ́ры вᲂскрⷭ҇ны , на́ ѕ҃ .=

Г=ла́съ , д҃ . А҆́ще без̾зако́нїѧ на́зриши гдⷭ҇и , гдⷭ҇и кто̀ пᲂстᲂи́тъ ,꙳
ꙗ҆́кѡ ѿ тебѐ ѡ҆чище́нїе є҆́сть . Ж=ивᲂтвᲂрѧ́щемꙋ твᲂемꙋ̀ крⷭ҇тꙋ̀ , непреста́ннѡ
кла́нѧющесѧ хрⷭ҇тѐ =[пᲂкло́н̾] ,= и҆ тридне́внᲂе вᲂскрⷭ҇нїе твᲂѐ сла́вимъ .
тѣ́мъ бо ѡ҆бнᲂви́лъ є҆сѝ , и҆стлѣ́вшее чл҃ческᲂе є҆стество̀ всеси́льне . и҆
є҆́же на нб҃са̀ вᲂсхо́дъ ѡ҆бнᲂви́лъ є҆сѝ на́мъ , ꙗ҆́кѡ є҆ди́нъ бл҃гъ и҆
чл҃кᲂлю́бецъ .

=и҆́мене ра́ди твᲂегѡ̀ пᲂтерпѣ́хъ тѧ̀ гдⷭ҇и , пᲂтерпѣ̀ дш҃а мᲂѧ̀ в̾ сло́во
твᲂѐ ,꙳ ᲂу҆пᲂва̀ дш҃а мᲂѧ̀ на́ гдⷭ҇а . Д=ре́ва преслꙋша́нїѧ запреще́нїе ,
разрѣши́лъ є҆сѝ сп҃се , на́ древѣ крⷭ҇тнѣмъ во́лею пригво́ждьсѧ . и҆ во а҆́дъ
сᲂше́дъ си́льне , сме́ртыѧ ᲂу҆́зы ꙗ҆́кѡ бг҃ъ растерза́лъ є҆сѝ . сегѡ̀ ра́ди
кла́нѧемсѧ =[пᲂкло́н̾] ,= є҆́же и҆з̾ ме́ртвыхъ твᲂемꙋ̀ вᲂскрⷭ҇нїю , ра́дᲂстїю
вᲂпїю́ще , всеси́льне гдⷭ҇и сла́ва тебѣ̀ .

=ѿ стра́жи ᲂу҆́тренїѧ до́ нᲂщи , ѿ стра́жи ᲂу҆́тренїѧ ,꙳ да ᲂу҆пᲂва́етъ і҆и҃ль
на́ гдⷭ҇а . В=рата̀ а҆́дᲂва сᲂкрꙋши́лъ є҆сѝ гдⷭ҇и , и҆ свᲂе́ю сме́ртїю ,
сме́ртнᲂе црⷭ҇тво разрꙋши́лъ є҆сѝ . ро́дъ же чл҃ческїи и҆з̾ и҆стлѣ́нїѧ
свᲂбо́ждь , живо́тъ и҆ нетлѣ́нїе ми́рꙋ дарᲂва̀ , и҆ ве́лїю млⷭ҇ть .

=ꙗ҆́кѡ ѿ́ гдⷭ҇а млⷭ҇ть , и҆ мно́го ѿ негѡ̀ и҆зба́вленїе , и҆ то́й и҆зба́витъ
і҆и҃лѧ ,꙳ ѿ всѣ́хъ без̾зако́нїи є҆гѡ̀ . П=рїидѣ́те лю́дїе вᲂспᲂе́мъ сп҃сᲂво
тридне́внᲂе вᲂста́нїе , и҆́мже и҆зба́вихᲂмсѧ ѿ а҆́дᲂвыхъ нерѣши́мыхъ ᲂу҆́зъ .
нетлѣ́нїе и҆ жи́знь всѝ вᲂспрїѧ́хᲂмъ зᲂвꙋ́ще , распны́исѧ и҆ пᲂгребы́исѧ и҆
вᲂскр҃сы́и , спасѝ на́съ вᲂскрⷭ҇нїемъ сѝ , є҆ди́не чл҃кᲂлю́бче .

=хвали́те гдⷭ҇а всѝ ꙗ҆зы́цы ,꙳ пᲂхвали́те є҆гѡ̀ всѝ лю́дїе . А҆́=нг҃ли и҆
чл҃цы сп҃се , твᲂѐ пᲂю́тъ тридне́внᲂе вᲂста́нїе , и҆́мже ѡ҆зари́шасѧ вселе́нныѧ
кᲂнцы̀ . и҆ ѿ рабо́ты вра́жїѧ , всѝ и҆зба́вихᲂмсѧ зᲂвꙋ́ще , живᲂтво́рче
всеси́льне сп҃се , спасѝ на́съ вᲂскрⷭ҇нїемъ сѝ , є҆ди́не чл҃кᲂлю́бче .

=ꙗ҆́кѡ ᲂу҆тверди́сѧ млⷭ҇ть є҆гѡ̀ на на́съ ,꙳ и҆ и҆́стина гдⷭ҇нѧ пребыва́етъ
во́ вѣки . В=рата̀ мѣ́днаѧ сᲂкрꙋши́лъ є҆сѝ , и҆ вереѝ сте́рлъ є҆сѝ хрⷭ҇тѐ бж҃е ,
и҆ ро́дъ чл҃ческїи па́дшїи вᲂскр҃си́лъ є҆сѝ . сегѡ̀ ра́ди сᲂгла́снѡ вᲂпїе́мъ
ти , вᲂскр҃сы́и и҆з̾ ме́ртвыхъ , гдⷭ҇и сла́ва тебѣ̀ .

=сла́ва . Г=дⷭ҇и , є҆́же ѿ ѻ҆ц҃а твᲂѐ ржⷭ҇тво̀ , без̾лѣ́тно є҆́сть и҆
сᲂприснᲂсꙋ́щно . и҆ є҆́же ѿ дв҃ы вᲂплᲂще́нїе , неи҆зрече́ннѡ челᲂвѣ́кѡмъ и҆
несказа́ннѡ . и҆ є҆́же во а҆́дъ с̾ше́ствїе , стра́шнѡ дїа́вᲂлꙋ и҆ а҆́ггелѡмъ
є҆гѡ̀ . сме́рть бо пᲂпра́въ , тридне́вно вᲂскр҃се , нетлѣ́нїе пᲂдаѧ̀ чл҃кѡмъ ,
и҆ ве́лїю ми́лᲂсть .

=и҆ ны́нѣ , боⷢ҇ . И҆́=же тебѐ ра́ди бг҃ᲂѻ҆ц҃ъ прᲂро́къ давы́дъ , пѣ́сненно
ѡ҆ тебѣ̀ прᲂвᲂз̾гласѝ , вели́чїѧ ти сᲂтво́ршꙋ , пред̾ста̀ цр҃ца ѡ҆деснꙋ́ю тебѐ ,
тебе́ бо мт҃рь хᲂда́тайцꙋ живᲂтꙋ̀ пᲂказа̀ , и҆́же без̾ ѻ҆ц҃а и҆з̾ тебѐ
вᲂчл҃читисѧ бл҃гᲂи҆зво́ли бг҃ъ , да сво́й па́ки ѡ҆бнᲂви́тъ ѻ҆́бразъ и҆стлѣ́вшїи
страстьмѝ , и҆ заблꙋ́ждьшее вᲂлкᲂхи́щнᲂе ѻ҆вча̀ ѡ҆брѣ́тъ , на ра́мо вᲂспрїи́мъ ,
ко ѻ҆ц҃ꙋ принесѐ , и҆ к̾ свᲂемꙋ̀ хᲂтѣ́нїю , с̾ нбⷭ҇ными сᲂвᲂкꙋпи́тъ си́лами . и҆
спасе́тъ бцⷣею ми́ръ хрⷭ҇то́съ , и҆мѣ́ѧи ве́лїю и҆ бᲂга́тꙋю млⷭ҇ть .

=вы́хᲂдъ : с=вѣ́тѣ ти́хїи . =прᲂки́менъ , ѱало́мъ дв҃дᲂвъ . г=ла́сᲂмъ мᲂи́мъ
ко́ гдⷭ҇ꙋ вᲂзва́хъ , гла́сᲂмъ мᲂи́мъ къ бг҃ꙋ и҆ внѧ́тъ мѝ . =сти́хъ : в=ъ де́нь
печа́ли мᲂеѧ̀ бг҃а взыска́хъ , рꙋка́ма мᲂи́ма но́щїю пред̾ ни́мъ , и҆
непрельще́нъ бы́хъ . =сти́хъ : ѿ=ве́ржесѧ ᲂу҆тѣ́шитисѧ дш҃а мᲂѧ̀ , пᲂмѧнꙋ́хъ
бг҃а и҆ вᲂзвесели́хсѧ . =сти́хъ : б=ж҃е во ст҃ѣ́мъ пꙋ́ть тво́й . =та́же ,
г=ла́сᲂмъ мᲂи́мъ ко́ гдⷭ҇ꙋ вᲂзва́хъ , гла́сᲂмъ мᲂи́мъ к̾ бг҃ꙋ и҆ внѧ́тъ мѝ .

=є҆ктенїѧ̀ : р=це́мъ всѝ . =та́же , с=пᲂдо́би гдⷭ҇и в̾ ве́чер̾ . =є҆ктенїѧ̀ :
и҆=спо́лнимъ вече́рнїѧ мл҃твы .

Н=а стихо́внѣ , стихѣ́ра . гла́съ , д҃ . Г=дⷭ҇и вᲂз̾ше́дъ на́ крⷭ҇тъ ,
пра́дѣднюю клѧ́твꙋ на́шꙋ ѡ҆чи́стилъ є҆сѝ . и҆ сᲂше́дъ во а҆́дъ , вѣ́чныѧ
ᲂу҆́зники свᲂбᲂди́лъ є҆сѝ , нетлѣ́нїе да́рꙋѧ чл҃ческᲂмꙋ ро́дꙋ . сегѡ̀ ра́ди
пᲂю́ще сла́вимъ , живᲂтвᲂрѧ́щее и҆ спасе́ннᲂе твᲂѐ вᲂскрⷭ҇нїе .

=та́же , п=ᲂе́мъ , стихѣ́ры па́сцѣ , со стихѝ и҆́хъ . сти́хъ : да вᲂскрⷭ҇нетъ
бг҃ъ , и҆ про́чїѧ . =сла́ва , и҆ ны́нѣ . в=ᲂскрⷭ҇нїѧ де́нь . ~хрⷭ҇то́съ
вᲂскр҃се , =гⷤ .=

=и҆ про́чаѧ , ꙗ҆́кᲂже пи́сано в̾ нлⷣю на вече́рни .=

В=ъ сре́дꙋ свѣ́тлыѧ недѣ́ли , на ᲂу҆́трени , п=ре́же нача́ла , вжига́етъ ,
свѣщѝ и҆ кади́ла параєклисїа́рхъ . =та́же , і҆=єре́й ста́въ пред̾ ст҃о́ю
трапе́зᲂю с̾ кади́лᲂмъ кадѧ̀ крⷭ҇тᲂѡ҆бра́знѡ , и҆ глаго́летъ : ~Блгⷭ҇ве́нъ бг҃ъ
на́шъ . ~мы́ же : ~а҆ми́нь . =та́же , і҆єре́й пᲂе́тъ : Х=рⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ ,=
вⷤ . Х=рⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ . ~мы́ же :
=и҆ =гро́бнымъ живо́тъ дарᲂва̀ . ~мы́ же : ~хрⷭ҇то́съ вᲂскр҃се , гⷤ .

=и҆ про́чее , со стихѝ , ꙗ҆́кᲂже пи́сано в̾ нлⷣю на вече́рни . та́же ,
є҆=ктенїѧ̀ вели́каѧ .

=И҆ =по вᲂз̾гла́сѣ начина́етъ і҆єре́й , і҆рмо́съ . вᲂскрⷭ҇нїѧ дн҃ь . =и҆
пᲂе́мъ кано́нъ . І҆=рмо́съ , по вⷤ . трᲂпари́ же , на в҃і . пᲂслѣди́ же ,
катава́сїѧ , і҆рмо́съ , ѻ҆́ба ли́ка вкꙋ́пѣ . ~По г҃ , пѣ́сни , ѵ҆пакᲂй :
Предвари́ша ᲂу҆́тро . ~По ѕ҃ , пѣ́сни , кᲂнда́къ : А҆́ще и҆ во́ грᲂбъ сни́де .
и҆ и҆́кᲂсъ . та́же , Вᲂскрⷭ҇нїе хрⷭ҇то́во , гⷤ . Вᲂскр҃съ і҆с҃ъ , гⷤ .

~По ѳ҃ , пѣ́сни , свѣти́ленъ , гⷤ . та́же , хвали́те гдⷭ҇а с̾ нб҃съ . Н=а
хвали́тѣхъ . стⷯры , вᲂскрⷭ҇ны . =Г=ла́съ , д҃ . Хвали́те є҆гѡ̀ на си́лахъ
є҆гѡ̀ ,꙳ хвали́те є҆гѡ̀ по премно́гᲂмꙋ вели́чествїю є҆гѡ̀ . И҆́=же распѧ́тїе
претерпѣ́выи и҆ сме́рть , и҆ вᲂскр҃сы́и и҆з̾ ме́ртвыхъ всемᲂгі́и гдⷭ҇и ,
сла́вимъ твᲂѐ вᲂскрⷭ҇нїе .

=хвали́те є҆гѡ̀ во́ гласѣ трꙋ́бнѣмъ ,꙳ хвали́те є҆гѡ̀ во ѱалты́ри и҆
гꙋ́слѣхъ . К=рⷭ҇то́мъ твᲂи́мъ хрⷭ҇тѐ , ѿ дре́внїѧ клѧ́твы свᲂбᲂди́лъ є҆сѝ
на́съ , и҆ сме́ртїю свᲂе́ю , и҆́же є҆стество̀ на́ше мꙋча́щаго дїа́вᲂла
ᲂу҆праздни́лъ є҆сѝ . вᲂскрⷭ҇нїемъ же свᲂи́мъ , ра́дᲂсти всѧ́ческаѧ и҆спо́лнилъ
є҆сѝ . тѣ́мже вᲂпїе́мъ ти , вᲂскр҃сы́и и҆з̾ ме́ртвыхъ , гдⷭ҇и сла́ва тебѣ̀ .

=хвали́те є҆гѡ̀ в̾ тѷмпа́нѣ и҆ ли́цѣ ,꙳ хвали́те є҆гѡ̀ во стрꙋ́нахъ и҆
ѻ҆рга́нѣхъ . Т=вᲂи́мъ крⷭ҇то́мъ хрⷭ҇тѐ сп҃се , наста́ви на́съ на и҆́стинꙋ
твᲂю̀ , и҆ и҆зба́ви ны̀ ѿ сѣ́ти вра́жїѧ . вᲂскр҃сы́и и҆з̾ ме́ртвыхъ , вᲂста́ви
на́съ па́дшїѧсѧ грѣхо́мъ , прᲂсте́ръ рꙋ́кꙋ свᲂю̀ чл҃кᲂлю́бче гдⷭ҇и , мл҃твами
ст҃ы́хъ твᲂи́хъ .

=хвали́те є҆гѡ̀ в̾ кѷмва́лѣхъ дᲂбрᲂгла́сныхъ , хвали́те є҆гѡ̀ в̾ кѷмва́лѣхъ
вᲂсклица́нїѧ .꙳ всѧ́ко дыха́нїе да хва́литъ гдⷭ҇а . Ѻ҆=те́ческихъ си нѣ́дръ
не ѿлꙋ́чьсѧ є҆динᲂро́днᲂе сло́во бж҃їе , прїи́де на́ землю за чл҃кᲂлю́бїе ,
чл҃къ бы́въ непрело́женъ . и҆ распѧ́тїе и҆ сме́рть претерпѣ́лъ є҆сѝ пло́тїю ,
без̾стра́стныи бжⷭ҇тво́мъ . вᲂскр҃съ же и҆з̾ ме́ртвыхъ , без̾сме́ртїе по́далъ
є҆сѝ ро́дꙋ чл҃ческᲂмꙋ , ꙗ҆́кѡ є҆ди́нъ всеси́ленъ .

=та́же , п=ᲂе́мъ , стихѣ́ры па́сцѣ , со стихѝ и҆́хъ . сти́хъ : да вᲂскрⷭ҇нетъ
бг҃ъ , и҆ про́чїѧ . =сла́ва , и҆ ны́нѣ . в=ᲂскрⷭ҇нїѧ де́нь . ~хрⷭ҇то́съ
вᲂскр҃се , =гⷤ .=

=пᲂсе́мъ := ~є҆ктенїѧ̀ : ~пᲂми́лꙋй на́съ бж҃е . ~і҆єре́й , вᲂз̾гла́съ .
=та́же : и҆=спо́лнимъ заꙋ́треннїѧ мл҃твꙋ . =и҆= по вᲂз̾гла́сѣ : сы́и
бл҃гᲂслᲂве́нъ . =и҆= мы̀ : а҆ми́нь . ᲂу҆твердѝ бж҃е вѣ́рꙋ хрⷭ҇тїа́нскꙋю .

=та́же , дїа́кᲂнъ : П=ремꙋ́дрᲂсть . ~мы́ же : ~Хрⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ .=
три́жды , с̾ пᲂкло́нами .= ~пᲂсе́мъ і҆єре́й твᲂри́тъ , ѿпꙋ́стъ , держа́и
крⷭ҇тъ . пᲂе́тъ : ~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть
настꙋпѝ . ~мы́же : ~И҆гро́бнымъ живо́тъ дарᲂва̀ . =і҆єре́й : И҆́=стинныи бг҃ъ
на́шъ , мл҃твами пречⷭ҇тыѧ є҆гѡ̀ мт҃ре , си́лᲂю чⷭ҇тна́гѡ и҆ живᲂтвᲂрѧ́щагѡ
крⷭ҇та̀ , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ
пᲂми́лꙋетъ и҆ спасе́тъ на́съ , ꙗ҆́кѡ бл҃гі́и чл҃кᲂлю́бецъ .

=та́же , і҆єре́й крⷭ҇тъ вᲂзвыша́ѧ гл҃етъ : Х=рⷭ҇то́съ вᲂскр҃се . =гⷤ .
м=ы́же : ~Вᲂи́стинꙋ вᲂскр҃се . =гⷤ . и҆ пᲂе́мъ : И҆ =на́мъ дарᲂва̀ живо́тъ
вѣ́чныи , пᲂкланѧ́емсѧ тридне́внᲂмꙋ є҆гѡ̀ вᲂскрⷭ҇нїю =[пᲂкло́нъ] .=

=та́же , а҃ й ча́съ . ꙗ҆́=кᲂже ᲂу҆каза́сѧ в̾ нлⷣю на ᲂу҆́трени .= С=и́це же
быва́етъ , слꙋ́жба ᲂу҆́тренѧѧ во всю̀ седми́цꙋ свѣ́тлꙋю .

Н=а литꙋргі́и , а҆=нтифо́ны . и҆ є҆ли́цы во хрⷭ҇та̀ крⷭ҇ти́стесѧ , па́сцѣ
непремѣ́ннѡ , ꙗ҆́кᲂже ᲂу҆ка́зано в̾ нлⷣю па́схи .

=прᲂки́мен̾ , ѱл҃о́мъ дв҃дᲂвъ . п=ᲂмѧнꙋ̀ и҆́мѧ твᲂѐ во всѧ́кᲂмъ ро́дѣ и҆
ро́дѣ . =сти́хъ : с=лы́ши дщѝ и҆ ви́ждь , и҆ приклᲂнѝ ᲂу҆́хо твᲂѐ . =а҆пⷭ҇лъ ,
в=ъ дѣѧ́нїихъ . заⷱ҇ , є҃ . =а҆ллилꙋ́їѧ .= ~вели́читъ дш҃а мᲂѧ̀ гдⷭ҇а , и҆
вᲂз̾ра́дᲂвасѧ дꙋ́хъ мо́й ѡ҆́ бз҃ѣ сп҃сѣ мᲂе́мъ . =сти́хъ : ꙗ҆́=кѡ призрѣ̀
на смире́нїе рабы̀ свᲂеѧ̀ , се́бо ѿ ны́нѣ бл҃жа́тъ мѧ̀ всѝ ро́ди . =є҆ѵⷢ҇а́лїе ,
ѿ= і҆ѡа́нна . заⷱ҇ , д҃ . =прича́стенъ . т=ѣ́ло хрⷭ҇то́во . =и҆= вхо́димъ
въ трапе́зꙋ .

~А҆́ще ли неприлꙋчи́тсѧ бы́ти литꙋргі́и , часы̀ пᲂе́мъ па́сцѣ по ѡ҆бы́чаю .
Бл҃же́нна ѿ кано́на па́сцѣ пѣ́снь , є҃ ѧ , на и҃ . А҆пⷭ҇лъ , и҆ є҆ѵⷢ҇а́лїе ,
вышепи́саннѡ . По ѻ҆сла́би кᲂнда́къ , па́сцѣ . и҆ про́чаѧ ꙗ҆́кᲂже ᲂу҆каза́сѧ
в̾ недѣ́лю па́схи .

