В=ъ четверто́къ свѣ́тлыѧ нлⷣи , ве́черъ . слꙋ́жба по ѡ҆бы́чаю , ꙗ҆́=кᲂже
ᲂу҆ка́зано въ нлⷣю ве́черъ . =та́же , пᲂе́мъ . Г=дⷭ҇и вᲂзва́хъ , на́ гласъ ,
ѕ҃ . =пᲂсе́мъ , стихѣ́ры вᲂскрⷭ҇ны , на́ ѕ҃ .=

Г=ла́съ , ѕ҃ . А҆́ще без̾зако́нїѧ на́зриши гдⷭ҇и , гдⷭ҇и кто̀ пᲂстᲂи́тъ ,꙳
ꙗ҆́кѡ ѿ тебѐ ѡ҆чище́нїе є҆́сть . П=ᲂбѣ́дꙋ и҆мѣ́ѧ хрⷭ҇тѐ ю҆́же на а҆́да , и҆
на́ крⷭ҇тъ в̾зы́де , да сѣдѧ́щїѧ во тмѣ̀ и҆ сѣ́ни сме́ртнѣй , вᲂскр҃си́ши
с̾сᲂбо́ю , свᲂбо́дь сы́и в̾ ме́ртвыхъ . и҆стᲂча́ѧ живо́тъ ѿ свᲂегѡ̀ свѣ́та ,
всеси́льне сп҃се пᲂми́лꙋй на́съ .

=и҆́мене ра́ди твᲂегѡ̀ пᲂтерпѣ́хъ тѧ̀ гдⷭ҇и , пᲂтерпѣ̀ дш҃а мᲂѧ̀ в̾ сло́во
твᲂѐ ,꙳ ᲂу҆пᲂва̀ дш҃а мᲂѧ̀ на́ гдⷭ҇а . Д=не́сь хрⷭ҇то́съ сме́рть пᲂпра́въ ,
ꙗ҆́кᲂже речѐ и҆ вᲂскр҃се , и҆ ра́дᲂванїе всемꙋ̀ ми́рꙋ дарᲂва̀ . да всѝ
в̾зыва́юще пѣ́сньми та́кѡ рце́мъ , и҆сто́чниче жи́зни , неприкᲂснᲂве́нныи
свѣ́те , всеси́льне сп҃се пᲂми́лꙋй на́съ .

=ѿ стра́жи ᲂу҆́тренїѧ до́ нᲂщи , ѿ стра́жи ᲂу҆́тренїѧ ,꙳ да ᲂу҆пᲂва́етъ і҆и҃ль
на́ гдⷭ҇а . Т=ебѐ гдⷭ҇и сꙋ́щагѡ по все́й тва́ри , грѣ́шнїи ка́мѡ бѣжи́мъ ;
на́ нб҃си са́мъ живе́ши . во а҆́дѣ же пᲂпра́въ сме́рть . во глꙋбины̀ мᲂрскі́ѧ ,
тꙋ̀ рꙋка̀ твᲂѧ̀ влⷣко . къ тебѣ̀ прибѣга́емъ , и҆ тебѣ̀ припа́дающе мо́лимсѧ ,
вᲂскр҃сы́и и҆з̾ ме́ртвыхъ пᲂми́лꙋй на́съ .

=ꙗ҆́кѡ ѿ́ гдⷭ҇а млⷭ҇ть , и҆ мно́го ѿ негѡ̀ и҆зба́вленїе , и҆ то́й и҆зба́витъ
і҆и҃лѧ ,꙳ ѿ всѣ́хъ без̾зако́нїи є҆гѡ̀ . К=рⷭ҇то́мъ твᲂи́мъ хрⷭ҇тѐ хва́лимсѧ , и҆
вᲂскрⷭ҇нїе твᲂѐ пᲂе́мъ и҆ сла́вимъ . ты́ бо є҆сѝ бг҃ъ на́шъ , ра́звѣ тебѐ
и҆но́го незна́емъ .

=хвали́те гдⷭ҇а всѝ ꙗ҆зы́цы ,꙳ пᲂхвали́те є҆гѡ̀ всѝ лю́дїе . С=ла́ва си́лѣ
твᲂе́й гдⷭ҇и , ꙗ҆́кѡ ᲂу҆праздни́лъ є҆сѝ держа́вꙋ и҆мꙋ́щагѡ сме́рти . ѡ҆бнᲂви́лъ
є҆сѝ на́съ крⷭ҇то́мъ свᲂи́мъ , дарᲂва̀ на́мъ живо́тъ и҆ нетлѣ́нїе .

=ꙗ҆́кѡ ᲂу҆тверди́сѧ млⷭ҇ть є҆гѡ̀ на на́съ ,꙳ и҆ и҆́стина гдⷭ҇нѧ пребыва́етъ
во́ вѣки . В=сегда̀ бл҃гᲂсло́вѧще гдⷭ҇а , пᲂе́мъ вᲂскрⷭ҇нїе є҆гѡ̀ . распѧ́тїе бо
претерпѣ́въ , и҆ сме́ртїю сме́рть разрꙋшѝ .

=сла́ва . П=ᲂгребе́нїе твᲂѐ влⷣко , ᲂу҆́зы а҆́дᲂвы сᲂкрꙋши́въ растерза̀ , и҆
є҆́же и҆з̾ ме́ртвыхъ вᲂскрⷭ҇нїе ве́сь ми́ръ прᲂсвѣтѝ . чл҃кᲂлю́бче сла́ва
тебѣ̀ .

=и҆ нн҃ѣ , боⷢ҇ . К=то̀ тебѐ небл҃жи́тъ прест҃а́ѧ дв҃це ; и҆лѝ кто̀
невᲂспѣва́етъ твᲂегѡ̀ пречⷭ҇тагѡ ржⷭ҇тва̀ ; без̾лѣ́тныи бо ѿ ѻ҆ц҃а вᲂз̾сїѧ́въ
сн҃ъ є҆дино ро́дныи , то́йже ѿ тебѐ чи́стыѧ про́йде , несказа́ннѡ вᲂпло́щьсѧ .
є҆стество́мъ бг҃ъ сы́и , и҆ є҆стество́мъ бы́въ чл҃къ на́съ ра́ди . не во двᲂю̀
лицꙋ̀ раздѣлѧ́емъ . но во двᲂю̀ є҆стествꙋ̀ несмѣ́сно пᲂзнава́емъ . тᲂгѡ̀ мᲂлѝ
чⷭ҇таѧ и҆ все бл҃же́ннаѧ , пᲂми́лᲂватисѧ дш҃а́мъ на́шимъ .

=вы́хᲂдъ : с=вѣ́тѣ ти́хїи . =прᲂки́менъ , ѱало́мъ дв҃дᲂвъ . в=ᲂзлюблю̀ тѧ̀
гдⷭ҇и крѣ́пᲂсте мᲂѧ̀ , гдⷭ҇ь ᲂу҆тверже́нїе мᲂѐ . =сти́хъ : б=г҃ъ мо́й пᲂмо́щникъ
мо́й , и҆ ᲂу҆пᲂва́ю на́нь . =сти́хъ : х=вала́мъ призᲂвꙋ̀ гдⷭ҇а , и҆ ѿ вра́гъ
мᲂи́хъ спасꙋ́сѧ . =сти́хъ : ᲂу҆=слы́ша ѿ цр҃кве ст҃ы́ѧ свᲂеѧ̀ гла́съ мо́й .
=та́же , в=ᲂзлюблю̀ тѧ̀ гдⷭ҇и крѣ́пᲂсте мᲂѧ̀ , гдⷭ҇ь ᲂу҆тверже́нїе мᲂѐ .

=є҆ктенїѧ̀ : р=це́мъ всѝ . =та́же , с=пᲂдо́би гдⷭ҇и в̾ ве́чер̾ . =є҆ктенїѧ̀ :
и҆=спо́лнимъ вече́рнїѧ мл҃твы .

Н=а стихо́внѣ , стⷯра . гла́съ , ѕ҃ . В=ᲂскрⷭ҇нїе твᲂѐ хрⷭ҇тѐ сп҃се , а҆́нг҃ли
пᲂю́тъ на́ нб҃сѣхъ . и҆ на́съ на землѝ спᲂдо́би , чи́стыми срⷣцы тебѐ сла́вити .

=та́же , п=ᲂе́мъ , стихѣ́ры па́сцѣ , со стихѝ и҆́хъ . сти́хъ : да вᲂскрⷭ҇нетъ
бг҃ъ , и҆ про́чїѧ . =сла́ва , и҆ ны́нѣ . в=ᲂскрⷭ҇нїѧ де́нь . ~хрⷭ҇то́съ
вᲂскр҃се , =гⷤ .=

=и҆ про́чаѧ , ꙗ҆́кᲂже пи́сано в̾ нлⷣю на вече́рни .=

В=ъ пѧто́къ свѣ́тлыѧ нлⷣи , на ᲂу҆́трени , п=ре́же нача́ла , вжига́етъ , свѣщѝ
и҆ кади́ла параєклисїа́рхъ . =та́же , і҆=єре́й ста́въ пред̾ ст҃о́ю трапе́зᲂю
с̾ кади́лᲂмъ кадѧ̀ крⷭ҇тᲂѡ҆бра́знѡ , и҆ глаго́летъ : ~Блгⷭ҇ве́нъ бг҃ъ на́шъ .
~мы́ же : ~а҆ми́нь . =та́же , і҆єре́й пᲂе́тъ : Х=рⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ ,=
вⷤ . Х=рⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ . ~мы́ же :
=и҆ =гро́бнымъ живо́тъ дарᲂва̀ . ~мы́ же : ~хрⷭ҇то́съ вᲂскр҃се , гⷤ .

=и҆ про́чее , со стихѝ , ꙗ҆́кᲂже пи́сано в̾ нлⷣю на вече́рни . та́же ,
є҆=ктенїѧ̀ вели́каѧ .

=И҆ =по вᲂз̾гла́сѣ начина́етъ і҆єре́й , і҆рмо́съ . вᲂскрⷭ҇нїѧ дн҃ь . =и҆
пᲂе́мъ кано́нъ . І҆=рмо́съ , по вⷤ . трᲂпари́ же , на в҃і . пᲂслѣди́ же ,
катава́сїѧ , і҆рмо́съ , ѻ҆́ба ли́ка вкꙋ́пѣ . ~По г҃ , пѣ́сни , ѵ҆пакᲂй :
Предвари́ша ᲂу҆́тро . ~По ѕ҃ , пѣ́сни , кᲂнда́къ : А҆́ще и҆ во́ грᲂбъ сни́де .
и҆ и҆́кᲂсъ . та́же , Вᲂскрⷭ҇нїе хрⷭ҇то́во , гⷤ . Вᲂскр҃съ і҆с҃ъ , гⷤ .

~По ѳ҃ , пѣ́сни , свѣти́ленъ , гⷤ . та́же , хвали́те гдⷭ҇а с̾ нб҃съ . Н=а
хвали́тѣхъ . стⷯры , вᲂскрⷭ҇ны . =Г=ла́съ , ѕ҃ . Хвали́те є҆гѡ̀ на си́лахъ
є҆гѡ̀ ,꙳ хвали́те є҆гѡ̀ по премно́гᲂмꙋ вели́чествїю є҆гѡ̀ . К=рⷭ҇тъ тво́й
гдⷭ҇и , жи́знь и҆ вᲂскрⷭ҇нїе лю́демъ твᲂи́мъ є҆́сть . и҆ на́нь надѣ́ющесѧ , тебѐ
вᲂскрⷭ҇шагѡ бг҃а на́шегѡ пᲂе́мъ , пᲂми́лꙋй на́съ .

=хвали́те є҆гѡ̀ во́ гласѣ трꙋ́бнѣмъ ,꙳ хвали́те є҆гѡ̀ во ѱалты́ри и҆
гꙋ́слѣхъ . П=ᲂгребе́нїе твᲂѐ влⷣко , ра́й ѿве́рзе ро́дꙋ чл҃ческᲂмꙋ . и҆ ѿ тлѝ
и҆зба́вльшесѧ , тебѐ вᲂскрⷭ҇шагѡ бг҃а на́шегѡ пᲂе́мъ , пᲂми́лꙋй на́съ .

=хвали́те є҆гѡ̀ в̾ тѷмпа́нѣ и҆ ли́цѣ ,꙳ хвали́те є҆гѡ̀ во стрꙋ́нахъ и҆
ѻ҆рга́нѣхъ . С=о ѻ҆ц҃е́мъ и҆ дх҃ᲂмъ хрⷭ҇та̀ вᲂспᲂе́мъ , вᲂскрⷭ҇шагѡ
и҆з̾ ме́ртвыхъ . и҆ къ немꙋ̀ вᲂзᲂпїе́мъ , ты̀ є҆сѝ жи́знь на́ша и҆ вᲂскрⷭ҇нїе ,
пᲂми́лꙋй на́съ .

=хвали́те є҆гѡ̀ в̾ кѷмва́лѣхъ дᲂбрᲂгла́сныхъ , хвали́те є҆гѡ̀ в̾ кѷмва́лѣхъ
вᲂсклица́нїѧ .꙳ всѧ́ко дыха́нїе да хва́литъ гдⷭ҇а . Т=ридне́внѡ вᲂскрⷭ҇лъ є҆сѝ
хрⷭ҇тѐ и҆́з̾грᲂба , ꙗ҆́кᲂже є҆́сть пи́сано , и҆ сᲂвᲂскреси́въ пра́дѣда на́шегѡ .
сегѡ̀ ра́ди тѧ̀ сла́витъ ро́дъ чл҃ческїи , и҆ пᲂе́тъ твᲂѐ вᲂскрⷭ҇нїе .

=та́же , п=ᲂе́мъ , стихѣ́ры па́сцѣ , со стихѝ и҆́хъ . сти́хъ : да вᲂскрⷭ҇нетъ
бг҃ъ , и҆ про́чїѧ . =сла́ва , и҆ ны́нѣ . в=ᲂскрⷭ҇нїѧ де́нь . ~хрⷭ҇то́съ
вᲂскр҃се , =гⷤ .=

=пᲂсе́мъ := ~є҆ктенїѧ̀ : ~пᲂми́лꙋй на́съ бж҃е . ~і҆єре́й , вᲂз̾гла́съ .
=та́же : и҆=спо́лнимъ заꙋ́треннїѧ мл҃твꙋ . =и҆= по вᲂз̾гла́сѣ : сы́и
бл҃гᲂслᲂве́нъ . =и҆= мы̀ : а҆ми́нь . ᲂу҆твердѝ бж҃е вѣ́рꙋ хрⷭ҇тїа́нскꙋю .

=та́же , дїа́кᲂнъ : П=ремꙋ́дрᲂсть . ~мы́ же : ~Хрⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ .=
три́жды , с̾ пᲂкло́нами .= ~пᲂсе́мъ і҆єре́й твᲂри́тъ , ѿпꙋ́стъ , держа́и
крⷭ҇тъ . пᲂе́тъ : ~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть
настꙋпѝ . ~мы́же : ~И҆гро́бнымъ живо́тъ дарᲂва̀ . =і҆єре́й : И҆́=стинныи бг҃ъ
на́шъ , мл҃твами пречⷭ҇тыѧ є҆гѡ̀ мт҃ре , си́лᲂю чⷭ҇тна́гѡ и҆ живᲂтвᲂрѧ́щагѡ
крⷭ҇та̀ , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ
пᲂми́лꙋетъ и҆ спасе́тъ на́съ , ꙗ҆́кѡ бл҃гі́и чл҃кᲂлю́бецъ .

=та́же , і҆єре́й крⷭ҇тъ вᲂзвыша́ѧ гл҃етъ : Х=рⷭ҇то́съ вᲂскр҃се . =гⷤ .
м=ы́же : ~Вᲂи́стинꙋ вᲂскр҃се . =гⷤ . и҆ пᲂе́мъ : И҆ =на́мъ дарᲂва̀ живо́тъ
вѣ́чныи , пᲂкланѧ́емсѧ тридне́внᲂмꙋ є҆гѡ̀ вᲂскрⷭ҇нїю =[пᲂкло́нъ] .=

=та́же , а҃ й ча́съ . ꙗ҆́=кᲂже ᲂу҆каза́сѧ в̾ нлⷣю на ᲂу҆́трени .= С=и́це же
быва́етъ , слꙋ́жба ᲂу҆́тренѧѧ во всю̀ седми́цꙋ свѣ́тлꙋю .

Н=а литꙋргі́и , а҆=нтифо́ны . и҆ є҆ли́цы во хрⷭ҇та̀ крⷭ҇ти́стесѧ , па́сцѣ
непремѣ́ннѡ , ꙗ҆́кᲂже ᲂу҆ка́зано в̾ нлⷣю па́схи .

=прᲂки́менъ , ѱало́мъ дв҃дᲂвъ . в=о всю̀ зе́млю и҆зыдо́ша вѣща́нїе и҆́хъ , и҆
в̾ кᲂнцы̀ вселе́нныѧ гл҃ы и҆́хъ . =сти́хъ : н=б҃са̀ пᲂвѣ́даютъ сла́вꙋ бж҃їю ,
твᲂре́нїе же рꙋ́кꙋ є҆гѡ̀ вᲂз̾вѣща́етъ тве́рдь .

=а҆пⷭ҇лъ , в=ъ дѣѧ́нїихъ . зача́ло , з҃ . =а҆ллилꙋ́їѧ . и҆=спᲂвѣ́дѧтъ нб҃са̀
чꙋдеса̀ твᲂѧ̀ гдⷭ҇и . =сти́хъ : б=г҃ъ прᲂславлѧ́емь в̾ сᲂвѣ́тѣхъ ст҃ы́хъ .
=є҆ѵⷢ҇а́лїе , ѿ= і҆ѡа́нна . заⷱ҇ , з҃ . =прича́стенъ . т=ѣ́ло хрⷭ҇то́во . =и҆=
вхо́димъ в̾ трапе́зꙋ .

~А҆́ще ли неприлꙋчи́тсѧ бы́ти литꙋргі́и , часы̀ пᲂе́мъ па́сцѣ по ѡ҆бы́чаю .
Бл҃же́нна ѿ кано́на па́сцѣ пѣ́снь , и҃ ѧ , на и҃ . А҆пⷭ҇лъ , и҆ є҆ѵⷢ҇а́лїе ,
вышепи́саннѡ . По ѻ҆сла́би кᲂнда́къ , па́сцѣ . и҆ про́чаѧ ꙗ҆́кᲂже ᲂу҆каза́сѧ
в̾ недѣ́лю па́схи .

