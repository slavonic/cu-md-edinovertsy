=МЦⷭ҇А ТОГО́ЖЕ ВЪ Г҃І ДН҃Ь=

=ст҃ы́хъ вели́кихъ мч҃нкъ , є҆ѵ̾стра́тїѧ , а҆ѵ̾ѯе́нтїѧ , є҆ѵ̾ге́нїѧ ,
марда́рїѧ , и҆ ѻ҆́реста . =В=е́черъ , пᲂе́мъ , бл҃же́нъ мꙋ́жь , а҃ ,
а҆нтифо́нъ . =Н=а гдⷭ҇и вᲂзва́хъ , стⷯры , на́ ѕ҃ . гла́съ , д҃ . поⷣ . д=а́лъ
є҆сѝ зна́менїе . ~Сїѧ́етъ па́мѧть ,꙳ стрⷭ҇тᲂте́рпца твᲂегѡ̀ гдⷭ҇и
є҆ѵ̾стра́тїѧ .꙳ ꙗ҆́кѡ со́лнце свѣ́тлᲂстїю ,꙳ скры́вшагѡ непᲂбѣди́мыми слᲂвесы̀
мнᲂгᲂбо́жїе .꙳ ꙗ҆́кᲂже несвѣ́тлꙋ сѣ́нь ᲂу҆пражнѧ́емꙋ ѿ вѣ́ры .꙳ и҆ четы́ре
со страда́льцы ,꙳ и҆ сᲂѡ҆бе́щники сᲂтво́рша .꙳ и҆́хже ра́ди на́мъ да́рꙋй
ѡ҆чище́нїе ,꙳ ꙗ҆́кѡ чл҃кᲂлю́бецъ . ~Ка́менїе пᲂзна́ти ,꙳ твᲂѐ влⷣчество ,꙳
є҆ѵ̾стра́тїѧ слᲂве́снᲂе ᲂу҆стро́и ,꙳ разꙋмѣ́ти си́лꙋ въ пло́ти свᲂе́й ,꙳ твᲂю̀
пᲂнꙋ́дивша и҆́же ѿ мꙋ́къ стра́шныхъ ѿлᲂжи́ти в̾неза́пꙋ ра́ны ,꙳ и҆ лжꙋ̀
пᲂгꙋблѧ́юща ,꙳ бг҃ᲂсло́вити тѧ̀ ᲂу҆сты̀ ,꙳ і҆с҃е всеси́льне ,꙳ сп҃се дш҃а́мъ
на́шимъ . ~Слᲂвесы̀ и҆ страда́нїи ,꙳ и҆ мнᲂгᲂѡ҆бра́зными лише́ньми живᲂта̀ ,꙳
пᲂказа́ша любо́вь ст҃і́и ,꙳ и҆́же к̾ тебѣ̀ сᲂверше́нꙋ и҆ непᲂкᲂлѣби́мꙋ .꙳
со є҆ѵ̾стра́тїемъ мꙋ́дрымъ ,꙳ и҆ а҆ѵ̾ѯе́нтїемъ пᲂд̾ви́гшїисѧ .꙳ ѻ҆́рестїи ,
и҆ марда́рїи ꙳ со є҆ѵ̾ге́нїемъ , сла́внїи .꙳ тѣ́хъ мл҃твами гдⷭ҇и спасѝ дш҃а
на́ша .

=и҆́ны , стихѣ́ры . гла́съ , то́йже . поⷣ . ꙗ҆́=кѡ до́блѧ . ~Ꙗ҆́кѡ до́блѣ
во́инствᲂвавъ ,꙳ цр҃е́ви си́ламъ ,꙳ са́мсѧ є҆ѵ̾стра́тїе ꙳ пре́далъ є҆сѝ во́лею
на мꙋче́нїе ,꙳ и҆ на нꙋ́жнꙋю сме́рть ,꙳ вᲂдѧ̀ с̾ сᲂбо́ю ли́къ мꙋ́ченикъ
бл҃же́нне .꙳ с̾ ни́ми же пᲂстрада́лъ є҆сѝ ,꙳ и҆ пᲂбѣ́ды прїѧ́тъ вѣне́цъ .꙳
с̾ тѣ́ми мᲂли́сѧ ѡ҆ на́съ пресла́вне . ~Бг҃ᲂмꙋ́дрыи є҆ѵ̾стра́тїи ,꙳ до́блїи
а҆ѵ̾ѯе́нтїи ,꙳ сла́вныи є҆ѵ̾ге́нїи , и҆ марда́рїи ,꙳ со ѻ҆́рестїемъ
до́бльствᲂвавше ,꙳ врагѝ пᲂбѣжда́юще .꙳ и҆ вᲂсїѧ́вше ꙗ҆́вѣ ,꙳ ꙗ҆́кѡ ѕвѣ́зды
мнᲂгᲂсвѣ́тлы ,꙳ ᲂу҆ѧсни́ша вѣ́рныхъ срⷣца .꙳ и҆ пре́лести ѿгна́ша тмꙋ̀ ,꙳
свѣтᲂзаре́нїемъ дх҃а . ~Непреста́ннѡ бїе́мь ,꙳ ѻ҆гне́мъ снѣда́емь ,꙳ и҆
в̾ сапᲂгѝ желѣ́зны премꙋ́дре пригвᲂжде́нъ ,꙳ и҆ на пꙋте́хъ ᲂу҆ранѧ́емь ,꙳
в̾ темни́цѣ затвᲂрѧ́емь ,꙳ и҆ ꙗ҆́кѡ же́ртва чиста̀ в̾ пещѝ и҆спече́нъ ,꙳
принесе́сѧ тебѐ ра́ди пᲂже́ршагᲂсѧ .꙳ ꙗ҆́кѡ бл҃гᲂво́нно сᲂжже́нїе ,꙳
на вы́шнѣй трапе́зѣ ,꙳ мч҃нче є҆ѵ̾стра́тїе . =сла́ва . гла́съ , ѕ҃ .
П=рїиди́те мч҃никᲂлю́бцы , хрⷭ҇то́вы страда́льцы в̾ пѣ́снехъ пᲂчте́мъ ,
є҆ѵ̾стра́тїѧ непᲂбѣди́маго мч҃нка , а҆ѵ̾ѯе́нтїѧ , є҆ѵ̾ге́нїѧ , марда́рїѧ ,
и҆ ѻ҆́реста , пѧтᲂза́рныи мч҃нкъ ли́къ . и҆́же до́брѣ пᲂд̾виза́вшесѧ ,
на неви́димаго врага̀ . и҆ вѣнцы̀ пᲂбѣ́дными ѡ҆дѣ́ѧвшесѧ , мо́лѧтсѧ хрⷭ҇то́ви
ѡ҆ и҆́же вѣ́рᲂю и҆ любо́вїю , твᲂрѧ́щих̾ па́мѧть и҆́хъ .

=и҆ ны́нѣ , боⷢ҇ . К=то̀ тебѐ небл҃жи́тъ прест҃а́ѧ дв҃це ; и҆лѝ кто̀
невᲂспѣва́етъ твᲂегѡ̀ пречⷭ҇тагѡ ржⷭ҇тва̀ ; без̾лѣ́тныи бо ѿ ѻ҆ц҃а вᲂзсїѧ́въ
сн҃ъ є҆динᲂро́дныи , то́йже ѿ тебѐ чи́стыѧ про́йде , несказа́ннѡ вᲂпло́щьсѧ .
є҆стество́мъ бг҃ъ сы́и , и҆ є҆стество́мъ бы́въ чл҃къ на́съ ра́ди . не во двᲂю̀
лицꙋ̀ раздѣлѧ́емъ . но во двᲂю̀ є҆стествꙋ̀ несмѣ́сно пᲂзнава́емъ . тᲂгѡ̀ мᲂлѝ
чⷭ҇таѧ и҆ всебл҃же́ннаѧ , пᲂми́лᲂватисѧ дш҃а́мъ на́шимъ . =та́же , вы́хᲂдъ .
прᲂки́менъ , дню̀ . =

Ѿ =прᲂро́чества и҆са́ина , чте́нїе . =

~Та́кѡ глаго́летъ гдⷭ҇ь , всѝ ꙗ҆зы́цы сᲂбра́шасѧ в̾кꙋ́пѣ , и҆ сᲂберꙋ́тсѧ
кнѧ́зи ѿ ни́хъ . и҆ кто̀ вᲂзвѣсти́тъ сїѧ̀ в̾ ни́хъ ; и҆ ꙗ҆́кᲂже и҆з̾ нача́ла
кто̀ слы́шана сᲂтвᲂри́тъ ва́мъ ; да приведꙋ́тъ свидѣ́тели свᲂѧ̀ , и҆
ѡ҆правдѧ́тсѧ , и҆ да ᲂу҆слы́шатъ , и҆ да рекꙋ́тъ и҆́стинꙋ . бꙋ́дете ми
свидѣ́тели , и҆ а҆́зъ свидѣ́тель , гл҃етъ гдⷭ҇ь бг҃ъ , и҆ ѻ҆́трᲂкъ , є҆го́же
и҆збра́хъ , да пᲂзна́ете и҆ вѣ́рꙋете ми , и҆ разꙋмѣ́ете ꙗ҆́кѡ а҆́зъ є҆́смь . и҆
пре́жде менѐ не бы́сть и҆́нъ бг҃ъ , и҆ по мнѣ̀ небꙋ́детъ . а҆́зъ є҆́смь бг҃ъ ,
и҆ нѣ́сть ра́звѣ менѐ спаса́ѧи . а҆́зъ вᲂзвѣсти́хъ и҆ спасо́хъ , и҆
ᲂу҆ничижи́хъ , и҆ небѣ̀ в̾ва́съ ѿчꙋжде́нїѧ . вы̀ мнѣ̀ свидѣ́тели , и҆ а҆́зъ
свидѣ́тель гл҃етъ гдⷭ҇ь бг҃ъ . и҆ є҆щѐ ѿ нача́ла а҆́зъ є҆́смь , и҆ нѣ́сть и҆́же
ѿ рꙋкꙋ̀ мᲂе́ю и҆збавлѧ́ѧи . сᲂтвᲂрю̀ , и҆ кто̀ ѿврати́тъ то̀ ; си́це гл҃етъ
гдⷭ҇ь бг҃ъ , и҆збавлѧ́ѧи ва́съ ст҃ы́и і҆и҃левъ .

Ѿ= премꙋ́дрᲂсти сᲂло́мѡни , чте́нїе . =

~Пра́ведныхъ дш҃а въ рꙋцѣ̀ бж҃їи , и҆ не прико́снетсѧ и҆́хъ мꙋ́ка .
непщева́ни бы́ша во ѻ҆́чїю безꙋ́мныхъ ᲂу҆́мрети , и҆ вмѣни́сѧ ѡ҆ѕлᲂбле́нїе
и҆схо́дъ и҆́хъ , и҆ є҆́же ѿ на́съ ше́ствїе сᲂкрꙋше́нїе , ѻ҆ни́ же сꙋ́ть
в̾ ми́рѣ . и҆́бо пред̾ лице́мъ чл҃ческимъ а҆́ще и҆ мꙋ́кꙋ прїи́мꙋтъ ,
ᲂу҆пᲂва́нїе и҆́хъ без̾сме́ртїѧ и҆спо́лнь . и҆ ма́лымъ пᲂка́зани бы́ша ,
вели́каѧ вᲂспрїи́мꙋтъ , ꙗ҆́кѡ бг҃ъ и҆скꙋсѝ и҆́хъ , и҆ ѡ҆брѣ́те и҆́хъ
дᲂсто́йны себѣ̀ . ꙗ҆́кѡ зла́то в̾ гᲂрни́лѣ и҆скꙋсѝ и҆́хъ , и҆ ꙗ҆́кѡ всепло́днꙋ
же́ртвꙋ прїѧ́тъ и҆́хъ . и҆ во́ времѧ пᲂсѣще́нїѧ и҆́хъ вᲂз̾сїѧ́ютъ , и҆ ꙗ҆́кѡ
и҆́скры по сте́блїю пᲂтекꙋ́тъ . сꙋ́дѧтъ ꙗ҆зы́кѡмъ , и҆ ѡ҆блада́ютъ людьмѝ , и҆
вᲂцр҃и́тсѧ гдⷭ҇ь в̾ ни́хъ во́ вѣки . надѣ́ющїисѧ на́нь разꙋмѣ́ютъ и҆́стинꙋ , и҆
вѣ́рнїи любо́вїю пребꙋ́дꙋтъ в̾ не́мъ . ꙗ҆́кѡ бл҃гᲂда́ть и҆ ми́лᲂсть
на препᲂдо́бныхъ є҆гѡ̀ , и҆ пᲂсѣще́нїе во и҆збра́нныхъ є҆гѡ̀ .

Ѿ= премꙋ́дрᲂсти сᲂло́мѡни , чте́нїе . =

~Пра́ведницы во́ вѣки живꙋ́тъ , и҆ ѿ́ гдⷭ҇а мзда̀ и҆́мъ , и҆ пᲂмышле́нїе
и҆́хъ пред̾ вы́шнимъ . сегѡ̀ ра́ди прїи́мꙋтъ црⷭ҇твїе бл҃гᲂлѣ́пїѧ , и҆
вѣне́цъ дᲂбро́ты ѿ рꙋкѝ гдⷭ҇ни . ꙗ҆́кѡ десни́цею пᲂкры́етъ и҆́хъ , и҆ мы́шцею
защи́титъ и҆́хъ . прїи́метъ всеѡрꙋ́жїе ре́внᲂсти є҆гѡ̀ , и҆ вᲂѡ҆рꙋже́но
сᲂтвᲂри́тъ сᲂзда́нїе , в̾ ме́сть врагѡ́мъ . и҆ ѡ҆блече́тъ ѧ҆̀ во брᲂнѧ̀
пра́вды , и҆ вᲂз̾лᲂжи́тъ шле́мъ сꙋ́дъ нелицемѣ́ренъ . и҆ прїи́метъ щи́тъ
непᲂбѣди́мь препᲂдо́бїе . по ѡ҆стри́тъ же напра́сенъ гнѣ́въ во ѻ҆рꙋ́жїи . и҆
пᲂбо́ретъ с̾ ни́мъ ми́ръ на безꙋ́мныѧ . и҆ по́йдꙋтъ правᲂлꙋ́чнѣ стрѣ́лы
мо́лнїины , ꙗ҆́кѡ ѿ бл҃гᲂкрꙋ́гла лꙋ́ка ѻ҆блако́въ , на намѣ́ренїе летѧ́тъ . и҆
ѿ пра́щъ ка́менныхъ ꙗ҆́рᲂсти и҆спо́лнь , падꙋ́тъ гра́ды . вᲂзнегᲂдꙋ́етъ на ни́хъ
вᲂда̀ мᲂрска́ѧ , рѣ́ки же пᲂтекꙋ́тъ жестᲂча́е . сᲂпрᲂти́въ ста́нетъ и҆́мъ дх҃ъ
си́лы . и҆ ꙗ҆́кѡ ви́хᲂръ развѣ́етъ ѧ҆̀ . и҆ ѡ҆пꙋсти́тъ всю̀ зе́млю
беззако́нїе , и҆ ѕлᲂдѣѧ́нїе преврати́тъ престо́лы си́льныхъ . слы́шите ᲂу҆́бѡ
цр҃їе и҆ разꙋмѣ́йте , и҆ накажи́тесѧ сꙋдїѝ кᲂнце́мъ землѝ . внꙋши́те
сᲂдержа́щїи мно́жества , и҆ гᲂрдѧ́щїисѧ ѡ҆ наро́дѣхъ ꙗ҆зы́къ , ꙗ҆́кѡ дана̀
бы́сть ѿ́ гдⷭ҇а держа́ва ва́мъ , и҆ си́ла ѿ вы́шнѧгѡ .

Н=а стихо́внѣ , стихѣ́ры . гла́съ , є҃ . поⷣ . р=а́дꙋйсѧ живᲂно́сныи .
~Сто́лпъ свѣтлᲂꙗ҆вле́нъ страда́льче , и҆́же премꙋ́дрᲂсти и҆спꙋща́ѧ свѣ́тлᲂсть ,
вᲂз̾дви́жесѧ на высᲂтꙋ̀ терпѣ́нїѧ мꙋ́дре , и҆ к̾ свѣ́тꙋ напра́висѧ ра́зꙋма .
на́съ и҆́же бжⷭ҇твеными твᲂи́ми свѣ́тлыми , є҆ѵ̾стра́тїе премꙋ́дрыми слᲂвесы̀
ѡ҆зарѧ́ѧ сла́вне , твᲂе́ю любо́вїю ѡ҆крилѧ́емыхъ бл҃же́нне . тѣ́мже и҆
пᲂхвала́ми твᲂю̀ па́мѧть чтꙋ́ще мꙋ́чениче ѿ любвѐ , бжⷭ҇твенагѡ чл҃кᲂлю́бїѧ
про́симъ ᲂу҆лꙋчи́ти , твᲂи́ми мᲂли́твами , и҆ ми́рᲂви дарᲂва́ти ве́лїю
ми́лᲂсть .

=сти́хъ : вᲂз̾ва́ша пра́веднїи ,꙳ и҆ гдⷭ҇ь ᲂу҆слы́ша и҆́хъ . Д=ᲂбро́тᲂю и҆
сла́дᲂстїю и҆́стиннᲂю , напо́лнена ча́ша премꙋ́дрᲂсти твᲂеѧ̀ , вино̀
бл҃гᲂче́стїѧ въ сладча́йшихъ мꙋ́дре , и҆ незави́стныхъ слᲂвесѣ́хъ вълїѧ̀ .
и҆́миже наслажда́еми , вᲂи́стинꙋ в̾немꙋ́тныи и҆ сла́дкїи та́йнѡ вᲂз̾во́димсѧ
ра́зꙋмъ бжⷭ҇твеныи влⷣки , є҆ѵ̾стра́тїе . тѣ́мже и҆ пᲂхвала́ми твᲂѧ̀
страда́нїѧ чтꙋ́ще , вѣ́рᲂю и҆ любо́вїю , бжⷭ҇твенагѡ чл҃кᲂлю́бїѧ про́симъ
ᲂу҆лꙋчи́ти , твᲂи́ми мᲂли́твами . и҆ ми́рᲂви дарᲂва́ти ве́лїю ми́лᲂсть .

=сти́хъ : мно́ги ско́рби пра́веднымъ ,꙳ и҆ ѿ всѣ́хъ и҆́хъ и҆з̾ба́витъ ѧ҆̀
гдⷭ҇ь . П=о́лкъ мꙋ́ченическїи свѣтᲂза́рныи пᲂбѣдᲂно́сныи свѣ́тлыи , и҆
пѧтᲂчи́сленыи , да пᲂчте́тсѧ пᲂхвала́ми . притѧжа́въ свѣ́тлаго верхо́вника
вᲂи́стинꙋ є҆ѵ̾стра́тїѧ , те́плѣ и҆з̾ѡ҆бличи́вша є҆́ллинскїѧ же́ртвы .
хрⷭ҇тїа́нѡмъ же бг҃ᲂвѣща́ннаѧ ᲂу҆че́нїѧ ᲂу҆тверди́вша , слᲂве́сными
ꙗ҆вле́ньми . сегѡ̀ ᲂу҆́бѡ вᲂсхва́лимъ , налїѧ́вшаго премꙋ́дрᲂсти ча́шꙋ , и҆
дх҃о́внѡ на́съ веселѧ́ща . хрⷭ҇та̀ мᲂлѧ́ща пᲂдаю́щаго ми́рᲂви ве́лїю ми́лᲂсть .

=сла́ва . гла́съ , то́йже . М=ꙋ́чащихъ свирѣ́пства не ᲂу҆бᲂѧ́вшесѧ , па́че
хрⷭ҇то́вꙋ вѣ́рꙋ ꙗ҆́снѣ прᲂпᲂвѣ́давше . стрᲂга́нїѧ мно́га и҆ мꙋ́ки
претерпѣ́сте , є҆ѵ̾стра́тїе , а҆ѵ̾ѯе́нтїе , є҆ѵ̾ге́нїе , ѻ҆́рестїе , и҆
сла́вныи марда́рїе . тѣ́мже мᲂли́тесѧ цр҃ю и҆ бг҃ꙋ ѡ҆ на́съ , и҆́же вѣ́рᲂю
твᲂрѧ́щихъ па́мѧть ва́шꙋ . =и҆ ны́нѣ , боⷢ҇ . Б=лажи́мъ тѧ̀ бцⷣе дв҃о , и҆
сла́вимъ тѧ̀ вѣ́рнїи по́дᲂлгꙋ , гра́дъ непᲂкᲂлѣби́мыи , стѣ́нꙋ неѡ҆бᲂри́мꙋю ,
тве́рдꙋю пред̾ста́тельницꙋ , и҆ прибѣ́жище дш҃а́мъ на́шимъ .

=та́же , н=н҃ѣ ѿпꙋща́еши . ~трⷭ҇то́е , и҆ по ѻ҆́ч҃е на́шъ . =трᲂпа́рь .
гла́съ , д҃ . М=ꙋ́ченицы твᲂѝ гдⷭ҇и во страда́нїихъ свᲂи́хъ , вѣнцы̀ прїѧ́ша
нетлѣ́нныѧ , ѿ тебѐ бг҃а на́шегѡ . и҆мꙋ́ще бо крѣ́пᲂсть твᲂю̀ непᲂбѣди́мꙋю ,
мꙋ́чащихъ ᲂу҆праздни́ша , и҆ раз̾рꙋши́ша бѣсо́мъ немᲂщна́ѧ шата́нїѧ . тѣ́хъ
мл҃твами хрⷭ҇тѐ бж҃е спасѝ дш҃а на́ша . =сла́ва , и҆ ны́нѣ , боⷢ҇ . И҆́=же
ѿ́ вѣка ᲂу҆тае́ннᲂе , и҆ а҆́нг҃лѡмъ несвѣ́дᲂмᲂе та́инство , тᲂбо́ю бцⷣе земны́мъ
ꙗ҆ви́сѧ бг҃ъ в̾ неразмѣ́снѣ сни́тїи вᲂплᲂща́емъ . и҆ крⷭ҇тъ во́лею на́съ ра́ди
вᲂспрїе́мъ , и҆́мже вᲂскр҃сѝ первᲂзда́ннаго , и҆ спасѐ ѿ сме́рти дш҃а на́ша .

Н=а ᲂу҆́трени , на бг҃ъ гдⷭ҇ь , трᲂпа́рь , мч҃нкѡмъ , вⷤ . сла́ва , и҆ ны́нѣ ,
боⷢ҇ , вᲂскрⷭ҇нъ . =П=о а҃ , стихᲂло́гїи , сѣда́ленъ . гла́съ , д҃ .
М=ꙋ́жествᲂмъ вѣ́ры в̾ брᲂнѧ̀ ѡ҆бо́лксѧ , мꙋ́дрᲂстїю бжⷭ҇твенᲂю вᲂѡ҆рꙋжи́всѧ
бл҃гᲂче́стнѡ , є҆ѵ̾стра́тїе сла́вне , всѧ̀ дїа́вᲂли пᲂбѣдѝ пᲂлкѝ . и҆
ѡ҆бличи́лъ є҆сѝ без̾бо́жныхъ не́мᲂщнᲂе шата́нїе . ꙗ҆́кѡ и҆мѣ́ѧ дерзнᲂве́нїе
к̾ бг҃ꙋ , мᲂлѝ спасти́сѧ на́мъ . =вⷤ . сла́ва , и҆ нн҃ѣ , боⷢ҇ . М=но́гими
сᲂгрѣше́ньми а҆́зъ блꙋ́дныи ᲂу҆́мъ ѡ҆мрачи́въ , вᲂпїю̀ тве́рдᲂмꙋ твᲂемꙋ̀
застꙋпле́нїю . прᲂсвѣтѝ бцⷣе дш҃и мᲂеѧ̀ зѣ́ницы , вᲂсїѧ́й ми пᲂкаѧ́нїѧ
свѣ́тлꙋю зарю̀ . и҆ ѡ҆блецы́ мѧ во ѻ҆рꙋ́жїе свѣ́та , бг҃ᲂрᲂди́тельнице чⷭ҇таѧ .

П=о в҃ , стихᲂло́гїи , сѣда́ленъ . гла́съ , д҃ . Ѻ҆=рꙋ́жїемъ слᲂве́съ
твᲂи́хъ мꙋчи́телѧ ᲂу҆ѧ́звилъ є҆сѝ . вᲂево́да бы́въ хрⷭ҇тᲂсло́вныхъ люді́й ,
є҆ѵ̾стра́тїе бг҃ᲂмꙋ́дре . ѡ҆блиста́лъ є҆сѝ зарѧ́ми чꙋде́съ ми́рᲂви ,
вѣне́цъ же и҆сплетѐ свᲂе́й главѣ̀ свы́ше . тѣ́мже и҆ в̾ па́мѧти твᲂе́й
хрⷭ҇та̀ прᲂславлѧ́емъ . =двⷤа . сла́ва , и҆ ны́нѣ , боⷢ҇ . П=ᲂе́мъ тѧ̀
бг҃ᲂневѣ́сто мт҃и хрⷭ҇та̀ бг҃а , сла́вѧще ржⷭ҇тво́ ти непᲂсти́жимᲂе . и҆́мже
и҆зба́вихᲂмсѧ льстѝ дїа́вᲂли , и҆ всѧ́кихъ бѣ́дъ влⷣчце бцⷣе . и҆ вѣ́рнѡ
вᲂпїе́мъ , пᲂми́лꙋй ста́до свᲂѐ є҆ди́на всепѣ́таѧ .

=по хвали́тѣ и҆́мѧ гдⷭ҇не , припѣ́въ : В=елича́емъ ва́съ стрⷭ҇тᲂте́рпцы
хрⷭ҇то́вы , и҆ чте́мъ чⷭ҇тна́ѧ страда́нїѧ ва́ша , ꙗ҆́же за хрⷭ҇та̀ претерпѣ́ли
є҆стѐ . =ѱл҃о́мъ и҆збра́нныи : б=г҃ъ на́мъ прибѣ́жище .

П=о пᲂлїєлеѡ́сѣ , сѣда́ленъ . гла́съ , и҃ . Т=рⷪ҇ческᲂю вѣ́рᲂю ᲂу҆тве́ржсѧ ,
и҆́стиннᲂю пра́щею вᲂѡ҆рꙋ́жьсѧ , льстѝ низ̾лᲂжи́лъ є҆сѝ и҆нᲂплеме́ннᲂе
шата́нїе . и҆ вра́жїи вᲂсхити́въ сло́вᲂмъ ме́чь , тѣ́мъ с̾сѣ́клъ є҆сѝ ло́жнᲂе
прᲂтивле́нїе . сегѡ̀ ра́ди пᲂбѣ́дами ѡ҆бличи́въ ле́сть , тѣ́лᲂмъ ᲂу҆́мерлъ
є҆сѝ , и҆ дх҃ᲂмъ ѡ҆́жилъ є҆сѝ , страстᲂте́рпче є҆ѵ̾стра́тїе . мᲂлѝ хрⷭ҇та̀
бг҃а , грѣхо́въ ѡ҆ставле́нїе дарᲂва́ти , чтꙋ́щимъ любо́вїю ст҃ꙋ́ю па́мѧть
твᲂю̀ . =вⷤ . сла́ва , и҆ ны́нѣ , боⷢ҇ . В=ъ напа́сти мнᲂгᲂплете́нныѧ в̾па́дъ ,
ѿ вра́гъ ви́димыхъ и҆ неви́димыхъ , бꙋ́рею сᲂдержи́мь є҆́смь без̾мѣ́рныхъ
сᲂгрѣше́нїи мᲂи́хъ . и҆ ꙗ҆́кѡ к̾ те́плᲂмꙋ застꙋпле́нїю и҆ пᲂкро́вꙋ мᲂемꙋ̀
чи́стаѧ , ко приста́нищꙋ притека́ю твᲂе́й бл҃гᲂсти . тѣ́мже прест҃а́ѧ и҆́же
и҆з̾ тебѐ вᲂплᲂще́ннᲂмꙋ без̾ сѣ́мене мᲂли́сѧ ѡ҆ всѣ́хъ рабѣ́хъ свᲂи́хъ ,
непреста́ннѡ пᲂю́щихъ тѧ̀ бцⷣе пречⷭ҇таѧ . мᲂлѧ́щи тᲂгѡ̀ прилѣ́жнѡ ,
сᲂгрѣше́нїемъ ѡ҆ставле́нїе дарᲂва́ти пᲂкланѧ́ющимсѧ вѣ́рᲂю ржⷭ҇твꙋ̀ твᲂемꙋ̀ .

=степе́нна , д҃ го гла́са . а҆нтиѳо́нъ , а҃ . прᲂки́мен̾ , ѱл҃о́мъ дв҃дᲂвъ .
в=ᲂз̾ва́ша пра́веднїи , и҆ гдⷭ҇ь ᲂу҆слы́ша и҆́хъ . =сти́хъ . м=но́ги ско́рби
пра́веднымъ , и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь . ~всѧ́ко дыха́нїе .
=є҆ѵⷢ҇а́лїе , ѿ =матѳе́ѧ . заⷱ҇ , л҃ѕ . ~ѱало́мъ , н҃ .

=сла́ва . м=ᲂли́твъ ра́ди страстᲂте́рпецъ , млⷭ҇тиве ѡ҆чи́сти мно́жество
сᲂгрѣше́нїи на́шихъ .

=и҆ ны́нѣ . м=л҃твъ ра́ди бцⷣы , млⷭ҇тиве ѡ҆чи́сти мно́жество сᲂгрѣше́нїи
на́шихъ .

~Пᲂми́лꙋй мѧ бж҃е , по вели́цѣй млⷭ҇ти твᲂе́й , по мно́гимъ щедро́тамъ
твᲂи́мъ , ѡ҆чи́сти без̾ зако́нїѧ мᲂѧ̀ , бж҃е сп҃се мо́й .

=стихѣ́ра . гла́съ , а҃ . П=ѧтᲂчи́сленыи ли́къ ст҃ы́хъ вᲂсхва́лимъ лю́дїе ,
сп҃са вᲂспѣва́юще хрⷭ҇та̀ . є҆ѵ̾стра́тїѧ терпѣливᲂдꙋ́шнагѡ и҆ тве́рдагѡ
страда́льца . с̾ ни́мже а҆ѵ̾ѯе́нтїѧ , є҆ѵ̾ге́нїѧ , марда́рїѧ и҆ ѻ҆́реста .
сі́и бо по вѣ́рѣ пᲂстрада́вше , тревᲂлне́нїѧ пᲂпра́ша вра́жїѧ . и҆ сп҃сᲂви
мо́лѧтсѧ , ѡ҆чище́нїе и҆ ѡ҆ставле́нїе грѣхо́въ дарᲂва́ти , и҆́же вѣ́рᲂю
твᲂрѧ́щимъ па́мѧть и҆́хъ .

К=ано́нъ , бцⷣѣ . со і҆рмᲂсо́мъ , на́ ѕ҃ . и҆ ст҃ы́мъ два̀ , на и҃ .
=К=ано́нъ , прест҃ѣ́й бцⷣѣ . твᲂре́нїе ѳеѡ́фанᲂвѡ . гла́съ , и҃ . пѣ́снь ,
а҃ . і҆рмо́съ . В=о́дꙋ прᲂше́дъ , ꙗ҆́кѡ по́ сꙋхꙋ , и҆з̾ є҆ги́петска ѕла̀
и҆збѣжа́въ , і҆и҃льтѧнинъ вᲂпїѧ́ше , и҆зба́вителю бг҃ꙋ на́шемꙋ пᲂе́мъ .

=запѣ́в̾ : П=рест҃а́ѧ гжⷭ҇е бцⷣе спасѝ на́съ . ~Мно́гими сᲂдержи́мъ
напа́стьми , къ тебѣ̀ прибѣга́ю спасе́нїѧ и҆скі́й , ѽ мт҃и сло́вꙋ и҆ дв҃о ,
ѿ лю́тыхъ и҆ нꙋ́жныхъ мѧ спасѝ . ~Страсте́й мѧ смꙋща́ютъ прило́зи , и҆
мно́гїѧ печа́ли и҆спᲂлнѧ́ютъ ми дш҃ꙋ , ᲂу҆мирѝ ѻ҆трᲂкᲂви́це , тишино́ю сн҃а и҆
бг҃а твᲂегѡ̀ всенепᲂро́чнаѧ . ~Сп҃са ро́ждьшꙋю тѧ̀ и҆ бг҃а , мᲂлю̀ дв҃це
и҆зба́вити мѧ̀ ѿ лю́тъ . к̾ тебѣ́ бо ны́нѣ прибѣга́ю , прᲂстира́ѧ дш҃ꙋ и҆
пᲂмышле́нїе . ~Въ ско́рби мѧ сꙋ́ща и҆ в̾ тꙋзѣ̀ , пᲂсѣще́нїѧ бжⷭ҇твенагѡ
прᲂмышле́нїѧ є҆́же ѿ тебѐ спᲂдо́би , є҆ди́на бг҃ᲂмт҃и ꙗ҆́кѡ бл҃га̀ бл҃го́мꙋ же
рᲂди́тельнице .

=кано́нъ , ст҃ы́мъ . гла́съ , д҃ . пѣ́снь , а҃ . і҆рмо́съ . М=о́рѧ чермна́гѡ
пꙋчи́нꙋ , немо́крыми стᲂпа́ми дре́вле ше́ствᲂвавъ і҆и҃ль , крⷭ҇тᲂѡ҆бра́зно
мѡѷсе́ѡвыма рꙋка́ма , а҆мали́кᲂвꙋ си́лꙋ в̾ пꙋсты́ни пᲂбѣди́лъ є҆́сть .

=запѣ́въ : С=т҃і́и великᲂмч҃нцы , мᲂли́те бг҃а ѡ҆ на́съ . ~Раз̾дава́ѧи
на́ нб҃сѣхъ да́ры , и҆́же на землѝ страда́льцемъ , пᲂд̾вигᲂпᲂло́жникъ сѣди́тъ
хрⷭ҇то́съ . десни́цею вседержи́тельнᲂю , є҆ѵ̾стра́тїевѣ дрꙋжи́нѣ , бжⷭ҇твеныѧ
вѣнцы̀ прᲂстира́ѧ . ~Ли́къ мꙋ́ченикъ пѧтᲂчи́сленъ , прїидѣ́те ви́димъ ,
пресвѣ́тлымъ блиста́ющьсѧ свѣ́тᲂмъ . и҆мы́и чинᲂнача́льника вᲂз̾желѣ́ннаго
є҆ѵ̾стра́тїѧ , бл҃гᲂда́тїю бжⷭ҇твенᲂю вѣнча́ема . ~По́ѧсъ земле́нагѡ во́инства
ѿрѣ́шь , и҆́стиннᲂмꙋ привно́сиши цр҃ю . страда́нїѧ ѻ҆́бразъ ѿ хрⷭ҇та̀
є҆ѵ̾стра́тїе , а҆ѵ̾ѯе́нтїемъ прїима́ѧ . =боⷢ҇ . С=ело̀ в̾мѣ́стно бы́сть
бжⷭ҇твенагѡ є҆стества̀ , бг҃ᲂрᲂди́тельнице чⷭ҇таѧ . тѣ́мъ тѧ лꙋкі́ѧ
вᲂз̾желѣ́вши , дв҃чески в̾ слѣ́дъ тебѐ твᲂемꙋ̀ сн҃ꙋ приведе́сѧ .

=дрꙋгі́и , кано́нъ . гла́съ , ѕ҃ . пѣ́снь , а҃ . і҆рмо́съ . Ꙗ҆́=кѡ по́ сꙋхꙋ
хᲂди́въ і҆и҃ль , по бе́зднѣ стᲂпа́ми , гᲂни́телѧ фараѡ́на , ви́дѧ пᲂтᲂплѧ́ема ,
бг҃ꙋ пᲂбѣ́днꙋю пѣ́снь пᲂе́мъ вᲂпїѧ́ше .

=запѣ́въ : С=т҃і́и великᲂмч҃нцы , мᲂли́те бг҃а ѡ҆ на́съ . ~Нбⷭ҇ныхъ крꙋ́гъ
цр҃ь раз̾да́тель пред̾сѣди́тъ , страда́вшимъ на землѝ со є҆ѵ̾стра́тїемъ ,
хрⷭ҇то́съ прᲂстира́ѧ тѣ́мъ пᲂбѣ́ды вѣнцы̀ . ~Пѣснᲂслᲂве́нїи ли́къ
бг҃ᲂвѣнча́нныи , страда́лецъ пѧтᲂчи́сленныхъ вᲂсхва́лимъ вѣ́рнїи . мꙋ́драго
є҆ѵ̾стра́тїѧ , вѣ́рна и҆мꙋ́ща , ѡ҆ хрⷭ҇тѣ̀ бжⷭ҇твенагѡ чинᲂнача́льника .
=сла́ва . В=о́инства вы́шнѧгѡ жела́ѧ , по́честь є҆ѵ̾стра́тїе ѿда́въ ѡ҆бра́знѡ .
бг҃ᲂви приве́дъ мꙋ́дре свᲂю̀ жи́знь , сщ҃е́ннѡ ѡ҆чище́нъ . =и҆ ны́нѣ , боⷢ҇ .
Д=ᲂбрᲂпᲂбѣ́дныхъ мч҃нкъ ли́къ ра́дꙋѧсѧ пᲂе́тъ тѧ̀ чⷭ҇таѧ , и҆́же пᲂбѣ́дѣ вѣне́цъ
прїѧ́тъ , тᲂбо́ю бо нб҃о чл҃кѡмъ бы́сть в̾хо́дно , ꙗ҆́кѡ ро́ждьши па́че ᲂу҆ма̀
твᲂрца̀ нб҃сѝ .

=катава́сїѧ : Х=рⷭ҇то́съ ражда́етсѧ сла́вите . хрⷭ҇то́съ с̾ нб҃сѐ срѧ́щите ,
хрⷭ҇то́съ на землѝ вᲂз̾нᲂси́тесѧ . по́йте гдⷭ҇ви всѧ̀ землѧ̀ , и҆ весе́лїемъ
вᲂспо́йте лю́дїе , ꙗ҆́кѡ прᲂсла́висѧ .

=пѣ́снь , г҃ . і҆рмо́съ . Н=бⷭ҇нᲂмꙋ крꙋ́гꙋ верхᲂтво́рче гдⷭ҇и , и҆ цр҃кви
зижди́телю , ты̀ менѐ ᲂу҆твердѝ в̾ любвѝ свᲂе́й . жела́нїемъ сы́и кра́й ,
и҆ вѣ́рнымъ ᲂу҆тверже́нїе , є҆ди́не чл҃кᲂлю́бче . ~Застꙋпле́нїе и҆ пᲂкро́въ
жи́зни мᲂе́й , пᲂлᲂжи́хъ тѧ бг҃ᲂрᲂди́тельнице дв҃о , ты̀ менѐ ѡ҆кᲂрмѝ
къ приста́нищꙋ свᲂемꙋ̀ , бл҃ги́мъ вино́вна , и҆ вѣ́рнымъ ᲂу҆тверже́нїе ,
є҆ди́на всепѣ́таѧ . ~Мᲂлю̀ дв҃це , дш҃е́внᲂе смꙋще́нїе , и҆ печа́ли бꙋ́рю
разᲂри́ти ми . ты́ бо бг҃ᲂневѣ́стнаѧ , нача́льника тишинѣ̀ хрⷭ҇та̀ рᲂдила̀
є҆сѝ , є҆ди́на пречи́стаѧ . ~Бл҃гᲂда́телѧ ро́ждьши до́брымъ вино́внаго ,
бл҃гᲂдѣѧ́нїѧ бᲂга́тство всѣ́мъ и҆стᲂчѝ . всѧ́ бо мо́жеши , ꙗ҆́кѡ си́льна
в̾ крѣ́пᲂсти , хрⷭ҇та̀ ро́ждьши бг҃ᲂбл҃же́ннаѧ . ~Лю́тыми недꙋ́ги , и҆
бᲂлѣ́знеными стрⷭ҇тьмѝ и҆стѧза́емꙋ , дв҃о ты́ ми пᲂмᲂзѝ , и҆сцѣле́нїемъ бо
неѡ҆скꙋ́дно тѧ̀ зна́ю сᲂкро́вище , некра́дᲂмо и҆ неи҆здае́мо .

=и҆́нъ , і҆рмо́съ . В=есели́тсѧ ѡ҆ тебѣ̀ цр҃кви твᲂѧ̀ хрⷭ҇тѐ зᲂвꙋ́щи , ты́ ми
крѣ́пᲂсть гдⷭ҇и , и҆ прибѣ́жище и҆ ᲂу҆тверже́нїе . ~Наде́ждею мꙋче́нїѧ , ꙗ҆́кѡ
невеще́ствено сᲂкро́вище , па́че є҆стества̀ бы́лъ є҆сѝ . и҆спо́лнь всѧ́кїѧ
ра́дᲂсти , всебл҃же́нне є҆ѵ̾стра́тїе . ~Мꙋ́дрᲂстїю дх҃о́внᲂю . терпѣ́нїемъ же
напа́стей . ѡ҆бличи́лъ є҆сѝ мч҃нче хрⷭ҇то́въ а҆ѵ̾ѯе́нтїе , мꙋчи́тельскᲂе
без̾бо́жїе . ~Ꙗ҆́кᲂже красᲂта̀ пресвѣ́тлаѧ цр҃кви вѣ́рныхъ мч҃нцы , хрⷭ҇то́вѣми
ра́нами ꙗ҆́кѡ цвѣтцы̀ ѡ҆блᲂженѝ бы́сте . =боⷢ҇ . В=ᲂи́стинꙋ и҆ в̾рѣснᲂтꙋ̀ , тѧ̀
бцⷣе вѣ́рнїи чте́мъ . ты́ бо бг҃а рᲂдила̀ є҆сѝ , пло́ть бы́вша
пренепᲂро́чнаѧ .

=и҆́нъ , і҆рмо́съ . Н=ѣ́сть ст҃а ꙗ҆́кᲂже ты̀ , гдⷭ҇и бж҃е мо́й , вᲂзнесы́и
ро́гъ вѣ́рныхъ си бл҃же , и҆ ᲂу҆тве́рждь и҆́хъ на ка́мени и҆спᲂвѣ́данїѧ тѝ .
~Тве́рдᲂстїю ᲂу҆ма̀ , ᲂу҆пᲂва́нїе свᲂѐ вᲂз̾вы́сивъ бл҃же́нне к̾ вы́шнемꙋ
бг҃ꙋ . наде́ждею ра́нъ , ᲂу҆тѣше́нїѧ и҆спо́лнь ве́сь бы́лъ є҆сѝ . ~Прᲂцвѣ́лъ
є҆сѝ любо́вїю хрⷭ҇то́вᲂю , бжⷭ҇твенᲂю мꙋ́дрᲂстїю . терпѣ́нїемъ же мꙋ́къ
а҆ѵ̾ѯе́нтїе , безꙋ́мїе ѡ҆блича́еши гᲂни́телемъ , на́глᲂсть и҆ сꙋ́етїе .
=сла́ва . Н=еꙋкрᲂти́мыи мꙋ́дре лисі́евъ гнѣ́въ в̾мѣни́сѧ ти в̾ со́нъ , и҆ ѻ҆гнѧ̀
мꙋ́къ землены́хъ ᲂу҆тве́ржсѧ ѡ҆ хрⷭ҇тѣ̀ , преѡ҆би́дѣлъ є҆сѝ , ꙗ҆́кᲂже и҆но́мꙋ
стра́ждꙋщꙋ . =и҆ ны́нѣ , боⷢ҇ . С=щ҃еннᲂслᲂве́сными тѧ̀ гла́сы , бг҃ᲂмт҃и дв҃о ,
всѣ́хъ вино́внꙋю вино́вника , по на́съ бы́ти , бг҃ᲂлѣ́пнѡ вᲂспѣва́юще вѣ́рнїи ,
ᲂу҆блажа́емъ .

=катава́сїѧ : П=ервᲂвѣ́чнᲂмꙋ ѿ ѻ҆ц҃а рᲂжде́нꙋ нетлѣ́ннѡ сн҃ꙋ , и҆
въ пᲂслѣ́днѧѧ ѿ дв҃ы , вᲂплᲂще́нꙋ без̾ сѣ́мене , хрⷭ҇тꙋ̀ бг҃ꙋ вᲂзᲂпїе́мъ ,
вᲂз̾дви́гнꙋвыи ро́гъ на́шъ ст҃ъ є҆сѝ гдⷭ҇и .

=сѣда́ленъ . гла́съ , и҃ . Н=и ме́чь ни ѕвѣ́рїе , ни ѻ҆́гнь , ни и҆́но что̀
страша́щихъ чꙋ́вственыхъ , ѿню́дъ ᲂу҆страши́ти твᲂю̀ тве́рдᲂсть невᲂзмᲂго́ша .
вра́жїю бо пᲂпра́въ тече́нїемъ си́лꙋ , ꙗ҆́кѡ без̾стра́стенъ преминꙋ́лъ є҆сѝ
житїѐ и҆ беспло́тенъ . тѣ́мже вѣ́рᲂю и҆сцѣле́нїѧ пᲂдава́еши , любо́вїю
притека́ющимъ къ ра́цѣ твᲂе́й ст҃е страстᲂте́рпче є҆ѵ̾стра́тїе . мᲂлѝ хрⷭ҇та̀
бг҃а , грѣхо́мъ ѡ҆ставле́нїе дарᲂва́ти , чтꙋ́щимъ любо́вїю ст҃ꙋ́ю па́мѧть
твᲂю̀ . =вⷤ . сла́ва , и҆ ны́нѣ , боⷢ҇ . Є҆=гда̀ прїи́детъ сꙋди́ти все́й
землѝ , и҆́же всѣ́хъ влⷣка твᲂре́цъ , ѻ҆вца́мъ мѧ̀ причтѝ десны́мъ ,
ѡ҆сꙋжде́ннаго , и҆ крᲂмѣ́шныѧ тмы̀ , и҆ всѧ́кагѡ мꙋче́нїѧ , твᲂегѡ̀
непᲂтре́бнаго раба̀ и҆схитѝ чи́стаѧ . да бл҃гᲂда́рнѡ велича́ю бᲂга́тство твᲂеѧ̀
бл҃гᲂсти , бцⷣе всенепᲂро́чнаѧ . и҆ вᲂпїю́ ти , ра́дꙋисѧ . мᲂлѝ хрⷭ҇та̀ бг҃а ,
сᲂгрѣше́нїемъ ѡ҆ставле́нїе дарᲂва́ти , тѧ́ бо и҆́мамъ наде́ждꙋ ра́бъ тво́й .

=пѣ́снь , д҃ . і҆рмо́съ . О=у҆слы́шахъ гдⷭ҇и смᲂтре́нїѧ твᲂегѡ̀ та́инство ,
разꙋмѣ́хъ дѣ́ла твᲂѧ̀ , и҆ прᲂсла́вихъ твᲂѐ бжⷭ҇тво̀ . ~Страсте́й мᲂи́хъ
смꙋще́нїе , ꙗ҆́же ко́рмчїю ро́ждьши гдⷭ҇а , бꙋ́рю ᲂу҆ти́ши мᲂи́хъ
прегрѣше́нїй , бг҃ᲂневѣ́стнаѧ . ~Милᲂсе́рдїѧ бе́зднꙋ призыва́ющꙋ твᲂю̀
пᲂда́ждь ми , ꙗ҆́же бл҃гᲂсе́рдаго ро́ждьши , и҆ сп҃са всѣ́мъ пᲂю́щимъ тѧ̀ .
~Наде́жꙋ и҆ ᲂу҆тверже́нїе , и҆ спасе́нїѧ стѣ́нꙋ недви́жимꙋ , стѧжа́вше тѧ̀
всенепᲂро́чнаѧ , ѕлᲂлю́тыхъ всѣ́хъ и҆збавлѧ́емсѧ . ~На ѻ҆дрѣ̀ бᲂлѣ́зни мᲂеѧ̀
грѣхо́внѣ слежа́ща мѧ̀ , ꙗ҆́кѡ чл҃кᲂлюби́ва , пᲂмᲂзи́ ми бцⷣе мт҃и при́снѡ
дв҃о .

=и҆́нъ , і҆рмо́съ . Л=юбвѐ ра́ди ще́дре свᲂегѡ̀ си ѻ҆́браза , на крⷭ҇тѣ̀
свᲂе́мъ стᲂѧ̀ и҆ раз̾стᲂѧ́щасѧ ꙗ҆зы́цы . ты́ бо є҆сѝ бг҃ъ на́шъ , крѣ́пᲂсть
мᲂѧ̀ и҆ пᲂхвала̀ . ~Ѿлᲂжи́лъ є҆сѝ ра́нами пло́ти твᲂеѧ̀ . дш҃е́вныѧ скве́рны .
стрѣ́лы сᲂкрꙋши́лъ є҆сѝ лꙋка́вагѡ ѕмі́ѧ , вѣ́рᲂю є҆ѵ̾стра́тїе . ~Прᲂсла́висѧ
твᲂи́ми ра́нами страстᲂте́рпче цр҃ь сла́вѣ . и҆ неи҆зрече́нныѧ тѧ̀ сла́вы си́лᲂю
и҆спо́лни чꙋде́съ є҆ѵ̾стра́тїе . ~Ры́барскᲂмꙋ пᲂревнᲂва́въ дерзнᲂве́нїю ,
мꙋ́ченическᲂю мре́жею , влⷣцѣ приво́диши мꙋ́драгѡ є҆ѵ̾ге́нїѧ , ᲂу҆лᲂви́въ
є҆ѵ̾стра́тїе . =боⷢ҇ . В=сенепᲂро́чнаѧ , и҆ є҆ди́на ст҃ѣ́йши херꙋви́мъ
ꙗ҆́вльшисѧ , дш҃а на́ша спасѝ ѿ всѧ́кагѡ ѡ҆б̾стᲂѧ́нїѧ , вѣ́рᲂю пᲂю́щихъ тѧ̀ .

=и҆́нъ , і҆рмо́съ . Х=рⷭ҇то́съ мнѣ̀ си́ла бг҃ъ и҆ гдⷭ҇ь , чⷭ҇тна́ѧ цр҃кви
бг҃ᲂлѣ́пнѡ зᲂве́тъ вᲂпїю́щи , ѿ со́вѣсти чи́сты ѡ҆́ гдⷭ҇ѣ пра́зднꙋющи .
~Всеси́льныи бжⷭ҇твенᲂе жела́нїе въ дш҃ꙋ твᲂю̀ в̾же́гъ , чꙋдᲂдѣ́йствена
пᲂказа̀ и҆зрѧ́днѡ , всѐ цѣ́ло плᲂтьски́мъ ра́намъ твᲂи́мъ твᲂрѧ̀ . ~Мре́жею
дх҃о́внᲂю рыбаре́й , мꙋ́дре ᲂу҆лᲂви́въ приво́диши цр҃ю , мꙋ́драго є҆ѵ̾ге́нїѧ .
є҆го́же ᲂу҆лᲂви́въ хрⷭ҇то́ви приве́лъ є҆сѝ є҆ѵ̾стра́тїе . =сла́ва . Г=вᲂздьмѝ
всемꙋ́дре но́зѣ разжига́ѧ , мꙋче́нїѧ сапо́гъ желѣ́зныхъ . ве́сь себѐ
ѡ҆багри́въ , цр҃ѧ і҆с҃а пᲂдо́бѧсѧ стра́сти . =и҆ ны́нѣ , боⷢ҇ . Н=еѡ҆бъє́мныи и҆
неи҆змѣ́нныи , бг҃а ѻ҆ц҃а сло́во , и҆змѣ́ньсѧ видѣ́нїемъ пренепᲂро́чнаѧ ,
и҆з̾ тебѐ вᲂплᲂща́емь , ѡ҆бᲂжа́етъ чл҃кᲂлю́бнѡ мѧ̀ чл҃ка .

=катава́сїѧ : Ж=е́ѕлъ и҆з̾ ко́рене і҆єссе́ѡва , и҆ цвѣ́тъ ѿ негѡ̀ хрⷭ҇тѐ
ѿ дв҃ы прᲂзѧ́блъ є҆сѝ , и҆з̾ гᲂры̀ хва́льныѧ присѣ́нныѧ ча́сты прїи́де
вᲂпло́щьсѧ , ѿ без̾мꙋ́жныѧ беспло́тныи бг҃ъ , сла́ва си́лѣ твᲂе́й гдⷭ҇и .

=пѣ́снь , є҃ . і҆рмо́съ . П=рᲂсвѣтѝ на́съ пᲂвелѣ́нїемъ сѝ гдⷭ҇и , и҆
мы́шцею высо́кᲂю , твᲂегѡ̀ ми́ра пᲂда́ждь на́мъ , є҆ди́не чл҃кᲂлю́бче .
~И҆спо́лни чи́стаѧ весе́лїѧ живᲂта̀ на́шегѡ , твᲂю̀ нетлѣ́ннꙋю даю́щи
ра́дᲂсть , весе́лїѧ ро́ждьши сꙋ́щагѡ винꙋ̀ . ~И҆зба́ви на́съ ѿ бѣ́дъ бцⷣе
чⷭ҇таѧ , вѣ́чнᲂе ро́ждьши и҆збавле́нїе , и҆ ми́ра всѧ́къ ᲂу҆́мъ преи҆мꙋ́щаго .
~Разрѣшѝ мглꙋ̀ прегрѣше́нїй мᲂи́хъ бг҃ᲂневѣ́сто , свѣ́тᲂмъ твᲂеѧ̀
свѣ́тлᲂсти , ꙗ҆́же свѣ́тъ ро́ждьшаѧ бжⷭ҇твеный и҆ превѣ́чный . ~И҆сцѣлѝ
чи́стаѧ дш҃и мᲂеѧ̀ немᲂже́нїе , пᲂсѣще́нїемъ сѝ ᲂу҆бѣ́ждьшисѧ , и҆ здра́вїе
мᲂльба́ми сѝ пᲂда́ждь мѝ .

=и҆́нъ , і҆рмо́съ . Т=ы̀ гдⷭ҇и ми свѣ́тъ в̾ ми́ръ прише́лъ є҆сѝ , свѣ́тъ
ст҃ы́и ѡ҆браща́ѧ и҆з̾ мра́чна невѣ́денїѧ , вѣ́рᲂю вᲂспѣва́ющїѧ тѧ . ~Ты̀
ꙗ҆́кᲂже ѕвѣзда̀ денни́ца вᲂсїѧ́лъ є҆сѝ в̾ пᲂлцѣ̀ мч҃нкъ , и҆з̾дале́ча сїѧ́ѧ ,
непᲂбѣди́мыи є҆ѵ̾стра́тїе . =Ѽ= жре́бїи бл҃гъ , ѽ че́сти бг҃ᲂда́нныѧ , ѽ жены̀
до́брыи сᲂвѣ́тъ , пᲂбѣди́вшїѧ ле́сть прама́тернюю . ~Ты̀ всѧ̀ кра́снаѧ вмѣни́лъ
є҆сѝ ꙗ҆́кѡ ᲂу҆ме́ты , марда́рїе . пᲂбѣди́въ є҆стества̀ зако́ны , любо́вїю
страда́нїѧ . =боⷢ҇ . О=у҆́мъ зе́менъ твᲂегѡ̀ па́че ᲂу҆ма̀ зача́тїѧ , немо́жетъ
разꙋмѣ́ти , мт҃и дв҃о ѻ҆трᲂкᲂви́це . бг҃а бо рᲂдила̀ є҆сѝ .

=и҆́нъ , і҆рмо́съ . Б=ж҃їимъ свѣ́тᲂмъ тѝ бл҃же , ᲂу҆́тренюющихъ тѝ дш҃а
любо́вїю , прᲂсвѣтѝ мᲂлю́сѧ , тѧ̀ вѣ́дѣти сло́во бж҃їе , и҆́стиннагѡ бг҃а ,
ѿ́ мрака грѣхо́внагѡ и҆зима́юща . ~Чꙋ́денъ ꙗ҆́кᲂже ѕвѣзда̀ бы́въ цр҃кви ,
и҆з̾дале́ча пᲂсредѣ̀ мꙋ́ченикъ вᲂсїѧ́лъ є҆сѝ . мꙋ́ченическими ѡ҆сїѧ́ѧ зарѧ́ми
є҆ѵ̾стра́тїе ми́ръ , па́че сл҃нца . ~Зарелꙋ́чными сїѧ́нїи , зарю̀ и҆спꙋща́юща
тѧ̀ ви́дѣвъ , бг҃ᲂглаго́ливыи марда́рїи . тебѣ̀ ꙗ҆́кᲂже а҆́гнѧ па́стырю
незло́биво , прᲂстᲂто́ю срⷣца пᲂслѣ́дᲂва . =сла́ва . П=ревᲂзнесе́сѧ сро́днагѡ
є҆стества̀ , мꙋжелю́бнаѧ жена̀ и҆ разꙋ́мнаѧ и҆ хрⷭ҇тᲂлюби́ваѧ . и҆з̾рѧ́днѡ
пред̾ пᲂбѣжда́етъ и҆ сᲂверше́нѣ , пᲂма́завши мꙋ́жа къ мꙋче́нїю . =и҆ ны́нѣ ,
боⷢ҇ . И҆́=же бцⷣе ѿ дꙋшѝ , и҆ влⷣчце ми́рꙋ бл҃га́ѧ , и҆спᲂвѣ́дающїѧ тѧ̀
спаса́й . тѧ́ бо пред̾ста́тельницꙋ непᲂбѣди́мꙋ стѧжа́хᲂмъ , сꙋ́щꙋю
бг҃ᲂрᲂди́тельницꙋ .

=катава́сїѧ : Б=г҃ъ сы́и ми́ра , ѻ҆ц҃ъ щедро́тамъ , вели́кагѡ сᲂвѣ́та ти
а҆́нг҃ла , ми́ръ пᲂдава́юща , пᲂсла́лъ є҆сѝ на́мъ . тѣ́мъ бг҃ᲂразꙋ́мїѧ
к̾ свѣ́тꙋ наставлѧ́еми , ѿ́ нᲂщи ᲂу҆́тренююще , славᲂсло́вимъ тѧ̀ чл҃кᲂлю́бче .

=пѣ́снь , ѕ҃ . і҆рмоⷭ҇ . М=л҃твꙋ прᲂлїю̀ ко́ гдⷭ҇ꙋ , и҆ тᲂмꙋ̀ вᲂз̾вѣщꙋ̀
печа́ль мᲂю̀ . ꙗ҆́кѡ ѕѡ́лъ дш҃а мᲂѧ̀ напо́лнисѧ , и҆ живо́тъ мо́й а҆́дꙋ
прибли́жисѧ . и҆ мᲂлю́сѧ ꙗ҆́кѡ і҆ѡ́на , ѿ тлѝ бж҃е мо́й вᲂз̾веди́ мѧ .
~Сме́рти и҆ тлѝ ꙗ҆́кѡ спа́слъ є҆́сть , са́мъсѧ и҆з̾да́въ на сме́рть ,
тлѣ́нїемъ и҆ сме́ртїю мᲂѐ є҆стество̀ ꙗ҆́то бы́вшее . дв҃о мᲂлѝ гдⷭ҇а и҆
сн҃а свᲂегѡ̀ , врагѡ́въ ѕлᲂдѣ́йствїѧ мѧ̀ и҆зба́вити . ~Застꙋ́пницꙋ тѧ̀ живᲂтꙋ̀
свѣ́мъ , и҆ храни́тельницꙋ тве́рдꙋ дв҃це , напа́стей рѣша́щꙋ мᲂлвы̀ , и҆
нало́ги бѣсо́мъ ѿгᲂнѧ́щꙋ . и҆ мᲂлю́сѧ всегда̀ , страсте́й мѧ и҆зба́вити
всенепᲂро́чнаѧ . ~Ꙗ҆́кѡ стѣ́нꙋ и҆ прибѣ́жище стѧжа́хᲂмъ , и҆ дш҃а́мъ тѧ̀
сᲂверше́нᲂе спасе́нїе , и҆ прᲂстра́нство в̾ ско́рбѣхъ ѻ҆трᲂкᲂви́це . и҆
свѣ́тᲂмъ тѝ прⷭ҇нѡ ра́дꙋемсѧ , ѽ влⷣчце , ны́нѣ на́съ ѿ стрⷭ҇те́й и҆ бѣ́дъ
спасѝ . ~На ѻ҆дрѣ̀ ны́нѣ не́мᲂщїю низ̾лежꙋ̀ , и҆ нѣ́сть и҆сцѣле́нїѧ пло́ти
мᲂе́й . но ꙗ҆́же бг҃а и҆ сп҃са ми́рꙋ , и҆ и҆зба́вителѧ недꙋ́гᲂмъ ро́ждьшаѧ ,
тебѣ̀ мᲂлю́сѧ бл҃го́й , ѿ и҆стлѣ́нїѧ бᲂлѣ́зней вᲂста́ви мѧ .

=и҆́нъ , і҆рмо́съ . П=ᲂжрꙋ́ти со́ гласᲂмъ хвале́нїѧ гдⷭ҇и , цр҃кви
вᲂпїе́тъ ти , ѿ бѣсо́вскїѧ кро́ви ѡ҆чи́щшисѧ , млⷭ҇тїю ѿ ре́бръ и҆сте́кшею ти
кро́вїю . ~Хрⷭ҇то́съ мнѣ̀ за всѣ́хъ є҆́сть , марда́рїи велегла́снѡ вᲂпїѧ́ше ,
и҆ ѻ҆те́чество и҆ че́сть и҆ и҆́мѧ . ѿ тебе́ бо семꙋ̀ наꙋчи́хсѧ , є҆ѵ̾стра́тїе .
~Ꙗ҆зы́къ ᲂу҆рѣ́занъ , ѿ пѣ́сней непреста́етъ . ѿсѣ́ченѣ твᲂѧ̀ рꙋ́цѣ , къ бг҃ꙋ
є҆ѵ̾ге́нїе вᲂз̾дѣ́стѣсѧ , спасе́нїѧ прᲂсѧ́ще пᲂю́щимъ па́мѧть твᲂю̀ . ~Нᲂга́ма
прᲂвертѣ́нᲂма , пᲂвѣ́шенъ бы́сть стре́мᲂглавъ . раз̾же́ны же рᲂжны̀ пали́мь
по плеще́ма , дх҃ъ влⷣцѣ пре́далъ є҆сѝ марда́рїе . =боⷢ҇ . К=рѣ́пᲂсть тѧ̀
ѡ҆брѣ́тши дв҃о и҆ ᲂу҆тверже́нїе , стрⷭ҇тᲂте́рпица , ра́ны до́блественѣ
терпи́тъ . и҆ ра́дꙋющисѧ в̾ слѣ́дъ тебѐ , всѣ́хъ влⷣцѣ приво́дитсѧ .

=и҆́нъ , і҆рмо́съ . Ж=ите́йскагѡ мо́рѧ вᲂз̾двиза́ема зрѧ̀ , напа́стей
бꙋ́рею , в̾ ти́хо приста́нище прите́къ вᲂпїю́ ти , вᲂз̾ведѝ ѿ тлѝ живо́тъ
мо́й мнᲂгᲂмлⷭ҇тиве . ~Са́мъ в̾мѣ́стѡ всѣ́хъ ми хрⷭ҇то́съ є҆́сть ѻ҆те́ческихъ ,
вᲂзᲂпи́въ , ѽ марда́рїе . пѧ́тѣ сᲂкрꙋше́нѣ рᲂжны̀ раз̾жже́ны ѻ҆гне́мъ ,
стрѣла́ми же ра́мена , ра́дꙋѧсѧ скᲂнча́сѧ . ~Ѿрѣ́занъ бы́въ є҆ѵ̾ге́нїе тво́й
ꙗ҆зы́къ , хрⷭ҇та̀ пѣснᲂсло́вити непреста́етъ . рꙋ́цѣ же ѿсѣ́ченѣ , к̾̾ бг҃ꙋ
бл҃же́нне вᲂз̾дѣва́ютсѧ . пᲂю́щимъ тѧ̀ и҆збавле́нїѧ прᲂсѧ́ще . =сла́ва . Ꙗ҆́=кѡ
дᲂстᲂчꙋ́дна мꙋ́жественаѧ твᲂѧ̀ дш҃а , всебл҃гᲂда́рна , є҆ѵ̾стра́тїе .
сᲂкрꙋше́нымъ бо нꙋ́ждею твᲂи́мъ го́ленемъ . дх҃ъ пре́далъ є҆сѝ в̾ рꙋ́цѣ влⷣцѣ
всѣ́хъ ра́дꙋѧсѧ . =и҆ нн҃ѣ , боⷢ҇ . П=речⷭ҇таѧ влⷣчце , ро́ждьшаѧ земны́мъ
ко́рмчїю и҆ гдⷭ҇а , страсте́й мᲂи́хъ непᲂстᲂѧ́ннᲂе и҆ лю́тᲂе ᲂу҆ти́ши
смꙋще́нїе , и҆ тишинꙋ̀ пᲂда́ждь срⷣцꙋ мᲂемꙋ̀ .

=катава́сїѧ : О=у҆тро́ба і҆ѡ́нꙋ младе́нца невредѝ , мᲂрскі́и ѕвѣ́рь ,
і҆а́кѡва прїѧ́тъ . въ дв҃цꙋ ᲂу҆́бѡ все́льсѧ сло́во , и҆ пло́ть прїи́мъ ,
про́йде сᲂхранѝ неи҆стлѣ́ннꙋ . и҆́же бо непᲂстрада̀ и҆стлѣ́нїѧ , ро́ждьшꙋю
сᲂхранѝ неврежде́ннꙋ .

=кᲂнда́къ . гла́съ , г҃ . В=иті́йствꙋѧ пред̾ без̾зако́ннꙋющими бжⷭ҇твенаѧ ,
бїе́нїѧ претерпѣ́лъ є҆сѝ мꙋ́жескимъ се́рдцемъ . ѡ҆блиста́лъ є҆сѝ
бг҃ᲂзна́меньми пречꙋ́дне . ᲂу҆гаси́лъ є҆сѝ вᲂз̾вы́шенныи пре́лести пла́мень .
сегѡ̀ ра́ди тѧ̀ чте́мъ , пребл҃же́нне мч҃нче хрⷭ҇то́въ є҆ѵ̾стра́тїе .
=и҆́кᲂсъ . С=щ҃е́нныи сᲂверша́етъ це́ркви дне́сь пра́з̾дникъ та́йнѡ , свѣ́тлѡ
прᲂпᲂвѣ́дающи твᲂѧ̀ до́блести , бᲂлѣ́зни и҆ трꙋды̀ . ꙗ҆́же па́че є҆стества̀ ,
бжⷭ҇твенаѧ бᲂре́нїѧ , є҆́же всю́дꙋ ра́ны . и҆́миже низ̾лᲂжѝ мнᲂгᲂко́зненаго .
сла́ва страда́льцемъ ве́лїѧ и҆ пᲂхвала̀ . мꙋ́жества сто́лпъ . свѣти́льникъ
всѣ́мъ тѧ̀ чтꙋ́щимъ бл҃гᲂче́стнѡ . и҆сцѣле́нїемъ сᲂкро́вище . бᲂга́тителю
ни́щимъ . первᲂпᲂбѣ́дниче честны́мъ мꙋ́ченикѡмъ , пребл҃же́нне мч҃нче хрⷭ҇то́въ
є҆ѵ̾стра́тїе .

=пѣ́снь , з҃ . і҆рмо́съ . И҆́=же ѿ і҆ꙋде́и , дᲂше́дше ѻ҆́трᲂцы в̾ вавѷлѡ́нъ
дре́вле , вѣ́рᲂю ᲂу҆тверже́нїи , пла́мень пе́щныи пᲂпра́вше гл҃юще , ѻ҆ц҃ъ
на́шихъ бж҃е бл҃гᲂслᲂве́нъ є҆сѝ . ~На́ше спасе́нїе ꙗ҆́кᲂже вᲂсхᲂтѣ̀ сп҃се ,
ᲂу҆стро́ити во́ чрево дв҃ыѧ всели́сѧ . ю҆́же ми́рꙋ застꙋ́пницꙋ пᲂказа̀ . ѻ҆ц҃ъ
на́шихъ бж҃е бл҃гᲂслᲂве́нъ є҆сѝ . ~Вᲂли́телѧ млⷭ҇ти , є҆го́же рᲂдѝ мт҃и ны́нѣ
ᲂу҆мᲂлѝ , и҆зба́вити мѧ ѿ прегрѣше́нїй и҆ дш҃е́вныѧ скве́рны , сн҃ꙋ твᲂемꙋ̀
зᲂвꙋ́ща , ѻ҆ц҃ъ на́шихъ бж҃е бл҃гᲂслᲂве́нъ є҆сѝ . ~Сᲂкро́вище спасе́нїѧ , и҆
и҆сто́чникъ нетлѣ́нїѧ , тебѐ ро́ждьшꙋю , сто́лпъ ᲂу҆тверже́нїѧ , и҆ две́рь
пᲂкаѧ́нїѧ , вᲂпїю́щимъ пᲂказа̀ , ѻ҆ц҃ъ на́шихъ бж҃е бл҃гᲂслᲂве́нъ є҆сѝ .
~Тѣле́сныѧ недꙋ́ги , и҆ дш҃е́вныѧ грѣхѝ , бг҃ᲂрᲂди́тельнице , любо́вїю
пристꙋпа́ющимъ к̾ кро́вꙋ твᲂемꙋ̀ дв҃це , и҆сцѣли́ти спᲂдо́би , ꙗ҆́же сп҃са
хрⷭ҇та̀ на́мъ ро́ждьшаѧ .

=и҆́нъ , і҆рмо́съ . В=ъ пещѝ а҆враа́мскїѧ си дѣ́ти перси́дстѣй , любо́вїю
бл҃гᲂвѣ́рїѧ па́че не́жели пла́менемъ ѡ҆палѧ́еми взыва́хꙋ , блгⷭ҇ве́нъ є҆сѝ
в̾ цр҃кви сла́вы твᲂеѧ̀ гдⷭ҇и . ~Непрело́жнѡ во и҆спᲂвѣ́данїи мꙋдрᲂва́нїе
и҆мы́и , въ трⷪ҇цѣ честѝ є҆ди́наго бг҃а , мꙋ́ки преѡ҆би́дѣлъ є҆сѝ . зᲂвы́и ,
бл҃гᲂслᲂве́нъ є҆сѝ в̾ цр҃кви сла́вы твᲂеѧ̀ гдⷭ҇и . ~Ꙗ҆́кѡ бл҃же́нъ
по непᲂро́чнᲂмꙋ пꙋтѝ хᲂди́лъ є҆сѝ , кᲂлѣ́ни бл҃гᲂразꙋ́мнѡ преклᲂни́лъ є҆сѝ
и҆зба́вителю . дш҃ꙋ же пре́давъ влⷣцѣ въ рꙋ́цѣ , ꙗ҆́кѡ бл҃гᲂꙋха́ннꙋ же́ртвꙋ ,
а҆ѵ̾ѯе́нтїе . ~И҆́же вра́нᲂмъ и҆лїю̀ препитѣ́выи бг҃ъ , то́й и҆ честнꙋ́ю
твᲂю̀ главꙋ̀ чꙋдᲂтвᲂрѧ̀ , жела́ющимъ ѿкры́лъ є҆́сть . ꙗ҆́кѡ мнᲂгᲂжела́ннꙋю пи́щꙋ
ми́рᲂви , а҆ѵ̾ѯе́нтїе . =боⷢ҇ . Д=в҃о мт҃и , ꙗ҆́кѡ чи́стꙋ тѧ̀ и҆ нетлѣ́ннꙋ ,
сло́во чи́стᲂе вᲂз̾любѝ , и҆з̾ тебѐ вᲂпло́щьсѧ , ѡ҆бнᲂвѝ всегѡ̀ чл҃ка , и҆́же
лꙋкі́ю прᲂсла́вивыи чꙋдесы̀ .

=и҆́нъ , і҆рмо́съ . Х=ладᲂда́тельнꙋ ᲂу҆́бѡ пе́щь сᲂтвᲂрѝ а҆́нг҃лъ , прпⷣбнымъ
дѣ́темъ , халдѣ́и же ѡ҆палѝ велѣ́нїемъ бж҃їимъ . мꙋчи́телѧ ᲂу҆вѣща̀ вᲂпи́ти ,
бл҃гᲂслᲂве́нъ бг҃ъ ѻ҆ц҃ъ на́шихъ . ~Пᲂбѣдᲂно́сецъ къ нбⷭ҇нᲂмꙋ црⷭ҇твꙋ
а҆ѵ̾ѯе́нтїе вᲂсте́клъ є҆сѝ . по и҆скꙋше́нїи бо мꙋ́къ мнᲂгᲂви́дныхъ , хрⷭ҇та̀
бг҃а и҆спᲂвѣ́даѧ скᲂнча́сѧ за́нь , въ главꙋ̀ ᲂу҆сѣче́нъ . ~Пречꙋ́днѡ є҆́сть
смы́сленᲂе ѻ҆́рестїе мꙋ́жество твᲂѐ . на сꙋди́щи бо на кᲂпїѐ пᲂд̾лага́еши
ра́зꙋмъ . дш҃ꙋ же лисі́ѧ крⷭ҇то́мъ пᲂтыка́еши . пᲂѧ̀ , бл҃гᲂслᲂве́нъ бг҃ъ ѻ҆ц҃ъ
на́шихъ . =сла́ва . М=ꙋче́нїѧ пꙋте́мъ , с̾пꙋ́тника тебѣ̀ , и҆ с̾ тᲂбо́ю текꙋ́ща
сᲂю́зника ѻ҆́рестїѧ , и҆ сᲂстрада́льца и҆мѣ́ѧ , ѡ҆бᲂга́тѣлъ є҆сѝ . пᲂѧ̀
с̾ ни́мъ , бл҃гᲂслᲂве́нъ бг҃ъ ѻ҆ц҃ъ на́шихъ . =и҆ ны́нѣ , боⷢ҇ . Ю҆́=нᲂшы трі́и
пе́щь не ѡ҆палѝ , ржⷭ҇тво̀ прᲂѡ҆бразꙋ́ѧ твᲂѐ . бжⷭ҇твеныи бо ѻ҆́гнь тѧ̀
не ѡ҆па́ль в̾сели́сѧ в̾ тѧ̀ , и҆ всѧ̀ прᲂсвѣтѝ вᲂпи́ти , бл҃гᲂслᲂве́нъ бг҃ъ
ѻ҆ц҃ъ на́шихъ .

=катава́сїѧ : Ѻ҆́=трᲂцы во бл҃зѣ́й вѣ́рѣ вᲂспита́ни , нечести́ва велѣ́нїѧ
небре́гше , ѻ҆́гненнагѡ преще́нїѧ не ᲂу҆бᲂѧ́шасѧ . но пᲂсредѝ пла́мене стᲂѧ́ще
пᲂѧ́хꙋ , ѻ҆ц҃е́мъ бг҃ъ бл҃гᲂслᲂве́нъ є҆сѝ .

=пѣ́снь , и҃ . і҆рмо́съ . Ц=р҃ѧ нбⷭ҇нагѡ , є҆го́же пᲂю́тъ вѡ́и а҆́нг҃льстїи .
хвали́те и҆ превᲂзнᲂси́те є҆гѡ̀ во́ вѣки . ~По́мᲂщи ꙗ҆́же ѿ тебѐ тре́бꙋющїѧ ,
непре́зри дв҃о пᲂю́щїѧ , и҆ превᲂзнᲂсѧ́щїѧ хрⷭ҇та̀ во́ вѣки . ~Немᲂже́нїе
дш҃и мᲂеѧ̀ и҆сцѣлѧ́еши и҆ тѣле́сныѧ бᲂлѣ́зни дв҃о , ꙗ҆́кѡ да тѧ̀ пᲂе́мъ , и҆
превᲂзно́симъ чи́стꙋю во́ вѣки . ~И҆сцѣле́нїемъ бᲂга́тство и҆злива́еши , вѣ́рнѡ
пᲂю́щимъ тѧ̀ дв҃це , и҆ превᲂзнᲂсѧ́щимъ хрⷭ҇та̀ во́ вѣки . ~Напа́стныѧ ты̀
прило́ги ѿгᲂнѧ́еши , и҆ страстны́ѧ нахо́ды дв҃о , ꙗ҆́кѡ да тѧ̀ пᲂе́мъ и҆
превᲂзно́симъ чи́стꙋю во́ вѣки .

=и҆́нъ , і҆рмо́съ . Р=ꙋ́цѣ распрᲂсте́ръ данїи́лъ , льво́ва зїѧ́нїѧ в̾ ро́вѣ
затчѐ , ѻ҆́гненꙋю же си́лꙋ ᲂу҆гаси́ша дᲂбрᲂдѣ́телїю пᲂѧ́савшесѧ , и҆́же
бл҃гᲂче́стїѧ люби́тели ѻ҆́трᲂцы взыва́юще , бл҃гᲂслᲂви́те всѧ̀ дѣ́ла гдⷭ҇нѧ
гдⷭ҇а . ~Оу҆стнѣ̀ раз̾ве́дъ чи́стѡ , бжⷭ҇твеныи привле́клъ є҆сѝ дх҃ъ
є҆ѵ̾стра́тїе . и҆ дш҃етлѣ́нныхъ ᲂу҆́бѡ ѡ҆бличи́лъ є҆сѝ слꙋже́нїе , и҆
не́мᲂщь . и҆́же въ трⷪ҇цѣ бг҃а чты́и в̾зыва́ше , бл҃гᲂслᲂви́те всѧ̀ дѣ́ла гдⷭ҇нѧ
гдⷭ҇а . ~Мꙋ́дрыми наказа́нїи твᲂи́ми ᲂу҆крѣ́пль смы́слъ , мꙋ́чениче
є҆ѵ̾стра́тїе , на ѻ҆дрѣ̀ желѣ́знѣ прᲂсте́ртъ бы́въ , непᲂбѣди́мыи ѻ҆́рестъ ,
вᲂпїѧ́ше , разᲂри́телемъ пла́мене дѣ́темъ пᲂдо́бѧсѧ . бл҃гᲂслᲂви́те всѧ̀ дѣ́ла
гдⷭ҇нѧ гдⷭ҇а . ~Прᲂстрѐ тѣ́ло претерпѣли́внѡ , ѻ҆́рестїе сла́вне ты̀ ,
на ѻ҆дрѣ̀ раз̾жже́нѣ . сᲂпричте́сѧ ᲂу҆́бѡ мꙋ́ченикѡмъ ѡ҆́ гдⷭ҇ѣ ра́дꙋѧсѧ .
пᲂчи́лъ же є҆сѝ в̾ се́лѣхъ нбⷭ҇ныхъ вᲂпїѧ̀ , бл҃гᲂслᲂви́те всѧ̀ дѣ́ла гдⷭ҇нѧ
гдⷭ҇а . =боⷢ҇ . Ꙗ҆=ви́сѧ превы́ш̾ши нб҃съ , бг҃а нбⷭ҇нагѡ пᲂро́ждьши .
ѡ҆небеси́вшаго пречⷭ҇таѧ земленᲂро́дныхъ всѐ смѣше́нїе , и҆ лꙋкі́и честны́ѧ
па́мѧть ᲂу҆ѧсни́вша . є҆мꙋ́же вᲂпїе́мъ всегда̀ , бл҃гᲂслᲂви́те всѧ̀ дѣ́ла
гдⷭ҇нѧ гдⷭ҇а .

=и҆́нъ , і҆рмо́съ . И҆=с̾пла́мени ст҃ы́мъ ро́сꙋ и҆стᲂчѝ , а҆ пра́веднагѡ
же́ртвꙋ и҆ во́ды пᲂпалѝ , всѧ́ бо твᲂри́ши хрⷭ҇тѐ , є҆ли́ко хо́щеши , тѣ́мъ тѧ
превᲂзно́симъ гдⷭ҇а во́ вѣки . ~Є҆ди́наго є҆стества̀ трⷪ҇цы без̾мѣ́рнꙋю си́лꙋ ,
со дерзнᲂве́нїемъ прᲂпᲂвѣ́даѧ бг҃ᲂсло́вилъ є҆сѝ . и҆ и҆́дᲂльскᲂе слꙋже́нїе
сꙋ́етнᲂе ѡ҆бличи́лъ є҆сѝ всемꙋ́дре , є҆ѵ̾стра́тїе бг҃ᲂмꙋ́дре . ~Невѣ́дыи
гᲂни́тель терпѣ́нїѧ твᲂегѡ̀ , пла́меннымъ видѣ́нїемъ ᲂу҆страши́ти тѧ
ѡ҆кꙋша́шесѧ . ты́же тᲂгѡ̀ сꙋрᲂвство̀ ѡ҆плева́въ , ра́дꙋѧсѧ влⷣкꙋ є҆ѵ̾стра́тїе
вᲂспѣва́ше . =блгⷭ҇ви́мъ ѻ҆ц҃а и҆ сн҃а и҆ ст҃а́гѡ дх҃а гдⷭ҇а . В=ѣща́нїи
твᲂи́ми бжⷭ҇твеными наказꙋ́емъ бг҃ᲂмꙋ́дрыи ѻ҆́рестїи , на ѻ҆́дръ вскᲂчѝ
и҆гра́ѧ . ꙗ҆́кѡ а҆́гнѧ непᲂро́чнѡ всесᲂжега́емо , бг҃ꙋ вѣнцеда́вцꙋ вᲂпїѧ̀ ,
бл҃гᲂслᲂви́те всѧ̀ дѣ́ла гдⷭ҇нѧ гдⷭ҇а . =и҆ нн҃ѣ , боⷢ҇ . П=речⷭ҇таѧ дв҃о ,
ты́ мѧ спасѝ . мᲂе́й не́мᲂщи бꙋ́ди по́мᲂщь . ско́рбїи мно́гихъ и҆ лю́тыхъ мѧ̀
спасѝ , да тѧ̀ сла́влю є҆ди́нꙋ бцⷣꙋ .

=катава́сїѧ : Х=ва́лимъ бл҃гᲂслᲂви́мъ кла́нѧемсѧ гдⷭ҇ви , пᲂе́мъ и҆
превᲂзно́симъ є҆гѡ̀ во́ вѣки . ~Чꙋ́до преве́лїе , рᲂсᲂда́вицꙋ вᲂѡ҆бразѝ пе́щь
ѻ҆́бразᲂмъ . ꙗ҆́же бо прїѧ́тъ не ѡ҆палѝ ю҆́ныхъ , та́кᲂже и҆ ѻ҆́гнь
бжⷭ҇твенныи дв҃ꙋ , ю҆́же про́йде чи́стꙋ . тѣ́мъ пᲂю́ще вᲂзᲂпїе́мъ ,
да блгⷭ҇ви́тъ тва́рь всѧ́каѧ гдⷭ҇а , и҆ превᲂзно́ситъ є҆гѡ̀ во́ вѣки
=[пᲂкло́н̾] . =

=пѣ́снь , ѳ҃ . і҆рмо́съ . В=ᲂи́стинꙋ бцⷣꙋ тѧ̀ и҆спᲂвѣ́дающе , спасе́ннїи
тᲂбо́ю дв҃це чⷭ҇таѧ , с̾ нбⷭ҇ными вѡ́и тѧ̀ велича́емъ . ~То́ка сле́зъ мᲂи́хъ
не ѿврати́сѧ , ꙗ҆́же ѿ всѧ́кагѡ лица̀ всѧ̀ сле́зы ѿє҆́мшагѡ , дв҃це хрⷭ҇та̀
ро́ждьшаѧ . ~Ра́дᲂсти мᲂѐ се́рдце и҆спо́лни дв҃о , ꙗ҆́же ра́дᲂсти прїе́мши
и҆спᲂлне́нїе грѣхо́внꙋю печа́ль пᲂтреблѧ́ющи . ~Свѣ́та твᲂегѡ̀ зарѧ́ми
прᲂсвѣтѝ дв҃о , мра́къ невѣ́денїѧ ѿгᲂнѧ́щи , бл҃гᲂвѣ́рнѡ бцⷣꙋ тѧ̀
и҆спᲂвѣ́дающихъ . ~Въ мѣ́стѡ ѡ҆ѕлᲂбле́нїѧ , не́мᲂщи низ̾лежа́щагѡ ,
дв҃о и҆сцѣлѝ , и҆з̾ не здра́вїѧ во здра́вїе претвᲂрѧ́ющи .

=и҆́нъ , і҆рмо́съ . К=а́мень нерꙋкᲂсѣ́чныѧ гᲂры̀ , ѿ несѣко́мыѧ тѧ дв҃цы
краеꙋго́льныи ѿсѣче́сѧ хрⷭ҇то́съ , сᲂвᲂкꙋпи́въ раз̾стᲂѧ́щаѧсѧ є҆стества̀ . тѣ́мъ
веселѧ́щесѧ , тѧ̀ бцⷣе велича́емъ . ~Бжⷭ҇твеныхъ причасти́тисѧ та́инъ вᲂжделѣ́въ
страстᲂте́рпче , и҆ бг҃ᲂꙗ҆вле́нїѧ свѣтᲂза́рнагѡ спᲂдо́битисѧ бл҃же́нне
є҆ѵ̾стра́тїе , к̾ зᲂвꙋ́щемꙋ тѧ̀ на нб҃са̀ , жела́емᲂмꙋ прибли́жисѧ хрⷭ҇тꙋ̀ .
~Ѕѣлѡ̀ веселѧ́сѧ страстᲂте́рпче ра́дᲂстнᲂмꙋ ѡ҆сꙋжде́нїю , мꙋчи́тельскагѡ
безꙋ́мїѧ , пᲂд̾вигᲂпᲂло́жника свᲂегѡ̀ велича́ше . пѣснᲂсло́вѧ є҆ѵ̾стра́тїе ,
сме́рти разᲂри́телѧ хрⷭ҇та̀ . ~Прїиди́те мꙋченикᲂлю́бцы всѝ , пре́лести
пᲂтреби́телѧ , сщ҃е́нными є҆ѵ̾ге́нїѧ пѣ́сньми , мꙋ́драгѡ ѻ҆́рестїѧ же и҆
марда́рїѧ , и҆ с̾ ни́ми а҆ѵ̾ѯе́нтїѧ , со є҆ѵ̾стра́тїемъ вᲂз̾вели́чимъ .
=боⷢ҇ . С=вѣ́тъ на́мъ вᲂсїѧ̀ , ѿ лᲂже́снъ неи҆скꙋсᲂмꙋ́жныхъ тѝ дв҃о . є҆го́же
свѣтᲂсїѧ́нїи бжⷭ҇твенѡ ѡ҆зари́вшисѧ , свѣ́тъ бы́сть чꙋ́дныѧ лꙋкі́и ,
бг҃ᲂрᲂди́тельнице мт҃и дв҃о .

=и҆́нъ , і҆рмо́съ . Б=г҃а чл҃кѡмъ неꙋдо́бь ви́дѣти , на́нь же несмѣ́ютъ чи́ни
а҆́нг҃льстїи зрѣ́ти . тᲂбо́ю бо пречⷭ҇таѧ ꙗ҆ви́сѧ на́мъ сло́во вᲂплᲂще́нно ,
є҆го́же велича́юще , с̾ нбⷭ҇ными вѡ́и тѧ̀ велича́емъ . ~Пᲂѧ̀ є҆ѵ̾стра́тїе
жела́емаго , и҆ ѡ҆бе́щникъ бжⷭ҇твенымъ та́йнамъ бы́въ , бг҃ᲂѧвле́нїѧ є҆гѡ̀
въ темни́цѣ спᲂдо́бисѧ бл҃же́нне . зᲂвꙋ́ща тѧ̀ к̾ нбⷭ҇нѣй жи́зни црⷭ҇твїѧ
є҆гѡ̀ . ~Оу҆крѣ́пльсѧ си́лᲂю хрⷭ҇то́вᲂю є҆ѵ̾стра́тїе , гᲂни́телемъ ласка́нїю
пᲂсмѣѧ́сѧ , велича́ѧ сла́вне хрⷭ҇та̀ пѣ́сньми . ꙗ҆́кᲂже бо ю҆́нᲂша дре́вле
в̾ пе́щь ра́дꙋѧсѧ , ꙗ҆́кѡ в̾ кра́сныи ра́й бл҃же́нне в̾нꙋ́трь в̾ше́лъ є҆сѝ .
=сла́ва . П=ѣ́сньми и҆ пѣ́ньми вᲂсхва́лимъ всѝ вѣ́рнїи , бжⷭ҇твеныѧ во́ины .
а҆ѵ̾ѯе́нтїѧ , є҆ѵ̾ге́нїѧ , в̾кꙋ́пѣ и҆ марда́рїѧ , сла́внаго ѻ҆́реста . и҆
чинᲂнача́льника и҆ сᲂстрада́льца , и҆ наста́вника , мꙋ́драго є҆ѵ̾стра́тїѧ . =и҆
ны́нѣ , боⷢ҇ . Х=ра́мъ дв҃о цр҃ю́ющагѡ со ѻ҆ц҃е́мъ и҆ дх҃ᲂмъ , хрⷭ҇тꙋ̀ была̀
є҆сѝ . тебѐ ра́ди чⷭ҇таѧ хра́мы и҆ мы̀ бл҃гᲂда́тїю бы́вше , спᲂдо́бихᲂмсѧ
сн҃ᲂтвᲂре́нїѧ є҆гѡ̀ кр҃ще́нїемъ .

=катава́сїѧ : Т=а́инство стра́нно ви́жꙋ , и҆ пресла́вно . не́бо сꙋ́щꙋ
пеще́рꙋ , престо́лъ херꙋви́мскїи , дв҃цꙋ , ꙗ҆́сли , вмѣсти́лище , в̾ни́хъ же
вᲂз̾лежѐ невмѣсти́мыи хрⷭ҇то́съ бг҃ъ , є҆го́же хва́лѧще велича́емъ .
=Дᲂсто́йнѡ є҆́сть . =

=свѣти́ленъ . С=кᲂнча́лъ є҆сѝ чꙋ́днѣ страда́нїѧ тече́нїе , є҆ѵ̾стра́тїе
бл҃же́нне . и҆ приве́дъ в̾кꙋ́пѣ є҆ѵ̾ге́нїѧ честна́го , и҆ мꙋ́драго
а҆ѵ̾ѯе́нтїѧ , марда́рїѧ же , со ѻ҆́рестїемъ . є҆го́же вѣ́рѣ и҆ де́рзᲂсти
ᲂу҆диви́шасѧ чл҃честїи , и҆ а҆́нг҃льстїи сᲂбо́ри . =двⷤа . сла́ва , и҆ ны́нѣ ,
боⷢ҇ . Н=есказа́нно ржⷭ҇тво́ ти бы́сть пренепᲂро́чнаѧ невѣ́сто , ꙗ҆́кѡ сꙋ́щи
пречи́стъ хра́мъ бцⷣе . ты́бо превѣ́чнᲂе в̾ тѧ̀ в̾се́льшеесѧ рᲂдила̀ є҆сѝ бг҃а
сло́во . тѣ́мъ пᲂю́ще ржⷭ҇тво̀ твᲂѐ велича́емъ , ѽ всенепᲂро́чнаѧ
ѻ҆трᲂкᲂви́це .

Н=а хвали́тѣхъ , стихѣ́ры , на д҃ . гла́съ , г҃ . В=иті́йскими слᲂвесы̀
хрⷭ҇то́въ во́инъ , без̾зако́нныхъ ᲂу҆дивѝ . страда́льческими ра́нами вра́жїю
си́лꙋ мꙋ́жески пᲂбѣдѝ , є҆ѵ̾стра́тїй сла́вныи , и҆ тве́рдыи страда́лецъ .
и҆́же тѣ́сныи и҆ приско́рбныи ше́ствᲂвавъ пꙋ́ть , и҆ зе́млю дᲂсти́гъ вѣ́чныѧ
жи́зни . на не́йже мо́литъ хрⷭ҇та̀ , дарᲂва́ти на́мъ ве́лїю ми́лᲂсть . ~И҆́же
въ бжⷭ҇твенѣй мꙋ́дрᲂсти ꙗ҆́вльшасѧ виті́ѧ , страда́льческими пᲂхвала́ми
вѣнча́емъ . сᲂбо́ръ бо се́й хрⷭ҇то́въ во́инъ бл҃гᲂчести́въ со́бравъ , во́ времѧ
бра́ни к̾ пᲂдвиго́мъ страда́нїѧ в̾чинѧ́ѧ . вра́жїи вᲂсхи́тивъ ме́чь , си́мъ
тᲂгѡ̀ ᲂу҆ѧ́зви . к̾ немꙋ́же вᲂзᲂпїе́мъ , мꙋ́ченикѡмъ и҆зрѧ́дне ,
с̾ пᲂстрада́вшими с̾ тᲂбо́ю , мᲂлѝ хрⷭ҇та̀ бг҃а , ѡ҆ и҆́же вѣ́рᲂю твᲂрѧ́щихъ
всечестнꙋ́ю па́мѧть твᲂю̀ . =гла́съ , д҃ . Д=а вѣнча́ни бꙋ́дꙋтъ на́шими
пᲂхвала́ми , дᲂбрᲂпᲂбѣ́днїи и҆́стинѣ мч҃нцы . є҆ѵ̾стра́тїи и҆́же є҆́ллинскимъ
ба́снемъ ѡ҆бличи́тель , и҆ хрⷭ҇тїа́нѡмъ бг҃ᲂмꙋ́дрїѧ прᲂпᲂвѣ́дникъ .
а҆ѵ̾ѯе́нтїи и҆́же мꙋ́дрᲂстїю слᲂве́съ и҆ терпѣ́нїемъ дѣ́лᲂмъ , мꙋчи́тельскᲂе
ѡ҆бличи́выи без̾бо́жїе . к̾ си́мъ є҆ѵ̾ге́нїй бг҃ᲂпᲂтре́бныи , спасе́нагѡ
ра́ди прᲂпᲂвѣ́данїѧ . и҆ ѻ҆́рестъ и҆́стинныи и҆ чꙋ́дныи , цр҃ѧ всѣ́хъ во́инъ .
с̾ ни́миже и҆ марда́рїй го́лꙋбь цѣ́лыи , мꙋ́дрᲂе пᲂсрами́выи ѕмїѧ̀ .
бл҃гᲂда́тїю хрⷭ҇та̀ бг҃а , и҆ сп҃са дш҃а́мъ на́шимъ . ~Па́че є҆́ллинскагѡ
наказа́нїѧ , а҆пⷭ҇льскꙋю мꙋ́дрᲂсть пред̾пᲂчто́ша ст҃і́и мч҃нцы . кни́ги
виті́йскїѧ ѡ҆ста́вльше , и҆ ры́барскꙋю навы́кше . та́мо бо ᲂу҆́бѡ
бл҃гᲂѧзы́чїе глаго́лᲂмъ в̾ некни́жныхъ же бг҃ᲂгла́сїихъ трⷪ҇ческᲂмꙋ наꙋча́хꙋсѧ
бг҃ᲂразꙋ́мїю . в̾ не́мже мᲂли́тесѧ в̾ ми́рѣ сᲂхрани́тисѧ дш҃а́мъ на́шимъ .

=сла́ва . гла́съ , д҃ . П=ѧтᲂстрꙋ́ннꙋю цѣвни́цꙋ , и҆ пѧтᲂцвѣ́тныи свѣ́щникъ
бж҃їѧ цр҃кве , бг҃ᲂгла́сныѧ мч҃нки , тезᲂи҆ме́ннѣ пᲂчте́мъ , и҆ бл҃гᲂче́стнѣ
пᲂхва́лимъ . ра́дꙋисѧ и҆́же до́брѣ бг҃ᲂмъ в̾во́инствᲂваныи в̾ нбⷭ҇нѣмъ
во́инствѣ , и҆ в̾во́иньшемꙋ тѧ̀ ᲂу҆гᲂди́въ . и҆́же в̾ виті́ѧхъ виті́й ,
є҆ѵ̾стра́тїе бг҃ᲂмꙋ́дре . ра́дꙋисѧ и҆́же тала́нтъ є҆́же ѿ́ бг҃а тебѣ̀
ᲂу҆вѣ́реныи вᲂзрасти́въ во мно́жество , а҆ѵ̾ѯе́нтїе бл҃же́нне . ра́дꙋисѧ
кра́сныи ѻ҆́бразᲂмъ , нра́вᲂмъ же предо́брыи , и҆ ѡ҆бᲂю́дꙋ прїѧ́тенъ , и҆́же
въ бжⷭ҇твеныхъ гᲂра́хъ пребыва́ѧ ве́сь , всебᲂга́те ѻ҆́ресте . ра́дꙋисѧ сїѧ́ѧи
прᲂзра́чныи би́сере , и҆́же мꙋ́ки го́рькїѧ ра́дᲂстнѣ претерпѣ́выи , марда́рїе
непᲂбѣди́ме . ра́дꙋисѧ равнᲂчи́сленыи ли́че мꙋ́дрыхъ дв҃ъ , и҆́хже мо́лимъ
всѧ́кагѡ гнѣ́ва и҆ ско́рби и҆зба́вити , и҆ неи҆зрече́нныѧ и҆́хъ сла́вы ,
сᲂприча́стники сᲂтвᲂри́ти , и҆́же мᲂле́бнꙋю и҆́хъ па́мѧть пᲂчита́ющихъ . =и҆
ны́нѣ . гла́съ , в҃ . П=реблгⷭ҇ве́на є҆сѝ бцⷣе дв҃о , вᲂпло́щшимбᲂсѧ
и҆з̾ тебѐ , а҆́дъ плѣни́сѧ , а҆да́мъ призва́сѧ . клѧ́тва пᲂтреби́сѧ , и҆ є҆́вва
свᲂбᲂди́сѧ . сме́рть ᲂу҆мертви́сѧ , и҆ мы̀ ѡ҆жи́хᲂмъ . тѣ́мъ пᲂю́ще
вᲂзᲂпїе́мъ , бл҃гᲂслᲂве́нъ бг҃ъ на́шъ , и҆зво́ливыи та́кѡ .

С=лавᲂсло́вїе вели́кᲂе , и҆ ѿпꙋ́стъ . =

Н=а литꙋргі́и , б=л҃же́нна , на и҃ . ѿ а҃ гѡ кано́на ст҃ы́мъ , пѣ́снь , г҃ ѧ .
и҆ ѿ в҃ гѡ , пѣ́снь , ѕ҃ ѧ . =прᲂки́менъ , ѱало́мъ дв҃дᲂвъ . с=т҃ы́мъ и҆́же
сꙋ́ть на землѝ є҆гѡ̀ , ᲂу҆дивѝ гдⷭ҇ь всѧ̀ во́лѧ свᲂѧ̀ в̾ ни́хъ . =сти́хъ .
п=ред̾зрѣ́хъ гдⷭ҇а предᲂмно́ю вы́нꙋ , ꙗ҆́кѡ ѡ҆деснꙋ́ю менѐ є҆́сть дасѧ̀
непᲂдви́жꙋ . =а҆пⷭ҇лъ , к=ъ є҆фесе́ѡмъ . заⷱ҇ , сл҃г . =а҆ллилꙋ́їѧ . в=ᲂзва́ша
пра́веднїи , и҆ гдⷭ҇ь ᲂу҆слы́ша и҆́хъ , и҆ ѿ всѣ́хъ печа́лей и҆́хъ и҆зба́ви
и҆́хъ . =є҆ѵⷢ҇а́лїе , ѿ =лꙋкѝ . заⷱ҇ , р҃ѕ . =прича́стенъ . р=а́дꙋйтесѧ
пра́веднїи ѡ҆́ гдⷭ҇ѣ .

