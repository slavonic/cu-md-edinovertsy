~На па́мѧть ст҃ы́хъ великомч҃нкъ, и҆ всѣ́мъ мч҃никѡмъ, ѻ҆́бщїи. стихо́въ,
л҃и. =припѣ́въ:= В=елича́емъ тѧ̀ стрⷭ҇тоте́рпче хрⷭ҇то́въ, і҆мⷬ҇къ. и҆ чте́мъ
честна́ѧ страда́нїѧ твоѧ̀, ꙗ҆́же за хрⷭ҇та̀ претерпѣ́лъ є҆сѝ.=

~Бг҃ъ на́мъ прибѣ́жище и҆ си́ла, помо́щникъ в̾ ско́рбѣхъ ѡ҆брѣ́тшихъ ны̀
ѕѣлѡ̀.=꙳ =Сегѡ̀ ра́ди не ᲂу҆бои́мсѧ, внегда̀ смꙋща́етсѧ землѧ̀, и҆ прелага́ютсѧ
го́ры в̾ срⷣца̀ морска́ѧ. Бж҃е кто̀ ᲂу҆подо́битсѧ тебѣ̀; непремолчѝ ни
ᲂу҆кротѝ бж҃е. Ꙗ҆́кѡ сѐ вразѝ твоѝ возшꙋмѣ́ша, и҆ ненави́дѧщїи тѧ̀
воз̾двиго́ша главꙋ̀. На́ люди твоѧ̀ лꙋка́вноваша во́лею, и҆ совѣща́ша на ст҃ы́ѧ
твоѧ̀. И҆ рѣ́ша, прїиди́те потреби́мъ ѧ҆̀ ѿ ꙗ҆зы́къ. Положи́ша трꙋ́пїѧ ра́бъ
твои́хъ, бра́шно пти́цамъ нбⷭ҇нымъ. Пло́ти прпⷣбныхъ твои́хъ ѕвѣре́мъ земны́мъ.
Пролїѧ́ша кро́вь и҆́хъ ꙗ҆́кѡ во́дꙋ. Ꙗ҆́кѡ тебѐ ра́ди ᲂу҆мерщвѧ́еми є҆смы̀
ве́сь де́нь. Вмѣни́хомсѧ ꙗ҆́кѡ ѻ҆вца̀ заколе́нїю. Бы́хомъ поноше́нїе сосѣ́дѡмъ
на́шимъ, и҆ вразѝ на́ши подража́ша на́съ. Положи́лъ є҆сѝ на́съ в̾ при́тчꙋ во
ꙗ҆зы́цѣхъ, покива́нїю главѣ̀ в̾ лю́дехъ. Внегда̀ сокрꙋша́тисѧ косте́мъ мои́мъ,
поноша́хꙋ мѝ вразѝ моѝ. И҆ бы́хъ ꙗ҆́звенъ ве́сь де́нь, и҆ к̾ болѣ́зни ꙗ҆́звъ
мои́хъ приложи́ша ми. Ꙗ҆́кѡ и҆скꙋси́лъ ны̀ є҆сѝ бж҃е, разжжѐ ны̀ ꙗ҆́коже
разжиза́етсѧ сребро̀. Вве́лъ ны̀ є҆сѝ в̾ сѣ́ть, положи́лъ є҆сѝ ско́рби на
хребтѣ̀ на́шемъ, возве́лъ є҆сѝ чл҃ки на главы̀ на́ша. Проидо́хомъ сквозѣ̀
ѻ҆́гнь и҆ во́дꙋ, и҆ и҆зве́лъ є҆сѝ на́съ в̾ поко́й. Возвесели́тесѧ ѡ҆́ гдⷭ҇ѣ, и҆
ра́дꙋйтесѧ пра́веднїи.=꙳ =Ꙗ҆́кѡ гдⷭ҇ь в̾ ро́дѣ пра́ведныхъ, и҆ наслѣ́дїе и҆́хъ
во́ вѣки бꙋ́детъ. Возва́ша пра́веднїи, и҆ гдⷭ҇ь ᲂу҆слы́ша и҆́хъ, и҆ ѿ всѣ́хъ
печа́лей и҆́хъ и҆зба́ви и҆́хъ. Ѻ҆́чи гдⷭ҇ни на пра́ведныѧ, и҆ ᲂу҆́ши є҆гѡ̀ в̾
мл҃твꙋ и҆́хъ. Ꙗ҆́кѡ пра́веденъ гдⷭ҇ь, и҆ пра́вдꙋ воз̾любѝ.=꙳ =Мно́ги ско́рби
пра́веднымъ, и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь. Ꙗ҆́кѡ мы́шца грѣ́шныхъ
сокрꙋши́тсѧ, ᲂу҆твержа́етъ же пра́ведныѧ гдⷭ҇ь. Ѡ҆ста́нцы же нечести́выхъ
потребѧ́тсѧ, спасе́нїе же пра́веднымъ ѿ́ гдⷭ҇а. Неда́стъ в̾ вѣ́къ молвы̀
пра́ведникꙋ, и҆ неза́пнꙋтсѧ стопы̀ є҆гѡ̀. Свѣ́тъ восїѧ̀ пра́ведникꙋ, и҆
пра́вымъ срⷣцемъ весе́лїе. Весели́тесѧ пра́веднїи ѡ҆́ гдⷭ҇ѣ, и҆ и҆сповѣ́дайте
па́мѧть ст҃ы́ни є҆гѡ̀. Ра́дꙋйтесѧ пра́веднїи ѡ҆́ гдⷭ҇ѣ, и҆ пра́вымъ подоба́етъ
похвала̀. Въ па́мѧть вѣ́чнꙋю бꙋ́детъ пра́ведникъ.=꙳ =Ст҃ы́мъ и҆́же сꙋ́ть на
землѝ є҆гѡ̀, ᲂу҆дивѝ гдⷭ҇ь всѧ̀ хотѣ́нїѧ своѧ̀ в̾ ни́хъ. Ди́венъ бг҃ъ во
ст҃ы́хъ свои́хъ, бг҃ъ і҆зра́илевъ.=꙳ =Пра́ведникъ ꙗ҆́кѡ фи́никъ процвѣте́тъ, и҆
ꙗ҆́кѡ ке́дръ и҆́же въ лива́нѣ ᲂу҆мно́житсѧ.Ꙗ҆́кѡ ты̀ бл҃гослови́ши пра́ведника
гдⷭ҇и. И҆ вознесе́тсѧ ро́гъ пра́веднагѡ. Возвесели́тсѧ пра́ведникъ ѡ҆́ гдⷭ҇ѣ, и҆
ᲂу҆пова́етъ на́нь. И҆ похва́лѧтсѧ всѝ пра́вїи срⷣцемъ.=꙳=

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дꙋ́хꙋ.=꙳ И҆= ны́нѣ и҆ при́снѡ и҆ во́ вѣки
вѣкѡ́мъ, а҆ми́нь.=꙳=

~А҆ллилꙋ́їѧ, а҆ллилꙋ́їѧ, сла́ва тебѣ̀ бж҃е.= гⷤ.=

