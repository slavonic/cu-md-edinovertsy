~На собо́ръ ст҃ы́хъ беспло́тныхъ нбⷭ҇ныхъ си́лъ. стихо́въ, к҃є. =припѣ́въ:=
В=елича́емъ ва́съ а҆рха́нг҃ли и҆ а҆́нг҃ли, и҆ всѧ̀ во́инства, херꙋви́ми и҆
серафи́ми сла́вѧща гдⷭ҇а. д=рꙋгі́и припѣ́въ: В=елича́емъ ва́съ а҆рха́нг҃ли,
а҆́нг҃ли, нача́ла, вла́сти, прⷭ҇то́ли, гдⷭ҇ьствїѧ, си́лы и҆ херꙋви́ми,
стра́шнаѧ серафи́ми, прославлѧ́юща гдⷭ҇а.=

~Воспо́йте гдⷭ҇ви пѣ́снь но́вꙋ.=꙳ =Воспо́йте гдⷭ҇ви, и҆ бл҃гослови́те и҆́мѧ
є҆гѡ̀. Ꙗ҆́кѡ ве́лїи гдⷭ҇ь и҆ хва́ленъ ѕѣлѡ̀. и҆ стра́шенъ є҆́сть над̾ всѣ́ми
бо́ги. И҆сповѣ́данїе и҆ красота̀ пред̾ ни́мъ. Принеси́те гдⷭ҇ви сла́вꙋ и҆
че́сть. Принеси́те гдⷭ҇ви сла́вꙋ и҆́мени є҆гѡ̀. Поклони́тесѧ гдⷭ҇ви во дворѣ̀
ст҃ѣ́мъ є҆гѡ̀. Ꙗ҆́кѡ нб҃са̀ сотворѝ гдⷭ҇ь. Хвали́те гдⷭ҇а с̾ нб҃съ, хвали́те
є҆гѡ̀ в̾ вы́шнихъ. Хвали́те є҆гѡ̀ всѝ а҆́нг҃ли є҆гѡ̀, хвали́те є҆гѡ̀ всѧ̀ си́лы
є҆гѡ̀.=꙳ =Хвали́те є҆гѡ̀ сл҃нце и҆ лꙋна̀, хвали́те є҆гѡ̀ всѧ̀ ѕвѣ́зды и҆ свѣ́тъ.
Хвали́те є҆гѡ̀ нб҃са̀ нб҃съ, и҆ вода̀ ꙗ҆́же превы́ше нб҃съ, да восхва́лѧтъ и҆́мѧ
гдⷭ҇не. Возвѣсти́ша нб҃са̀ пра́вдꙋ є҆гѡ̀.=꙳ =Поклони́тесѧ є҆мꙋ̀ всѝ а҆́нг҃ли
є҆гѡ̀.=꙳ =Воскли́кните пред̾ цр҃е́мъ гдⷭ҇емъ, ꙗ҆́кѡ стра́шна сотворѝ гдⷭ҇ь.
Гдⷭ҇ь в̾ сїѡ́нѣ вели́къ, и҆ высо́къ є҆́сть над̾ всѣ́ми людьмѝ. Да
и҆сповѣ́дѧтсѧ и҆́мени твоемꙋ̀ вели́комꙋ, ꙗ҆́кѡ стра́шнѡ и҆ ст҃о є҆́сть. Ꙗ҆́кѡ
ст҃ъ гдⷭ҇ь бг҃ъ на́шъ.=꙳ =Творѧ́и а҆́нг҃лы своѧ̀ дх҃и, и҆ слꙋгѝ своѧ̀ ѻ҆́гнь
палѧ́щь. Воскли́кните гдⷭ҇ви во́ гласѣ ра́дованїѧ, воз̾вели́чите гдⷭ҇а. Гдⷭ҇ь
на́ нб҃сѣхъ ᲂу҆гото́ва престо́лъ сво́й, и҆ црⷭ҇тво є҆гѡ̀ всѣ́ми ѡ҆блада́етъ.
Бл҃гослови́те гдⷭ҇а всѝ а҆́нг҃ли є҆гѡ̀, си́льнїи крѣ́постїю творѧ́щїи сло́во
є҆гѡ̀, є҆́же ᲂу҆слы́шати гла́съ слове́съ є҆гѡ̀. Бл҃гослови́те гдⷭ҇а всѧ̀ си́лы
є҆гѡ̀, слꙋгѝ є҆гѡ̀ творѧ́щїи во́лю є҆гѡ̀. Бл҃гослови́те а҆́нг҃ли гдⷭ҇ни,
нб҃са̀ гдⷭ҇нѧ гдⷭ҇а, по́йте, и҆ превозноси́те є҆гѡ̀ во́ вѣки. Хва́лимъ
бл҃гослови́мъ кла́нѧемсѧ гдⷭ҇ви, пое́мъ и҆ превозно́симъ є҆гѡ̀ во́ вѣки.=꙳=

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дꙋ́хꙋ.=꙳ И҆= ны́нѣ и҆ при́снѡ и҆ во́ вѣки
вѣкѡ́мъ, а҆ми́нь.=꙳=

~А҆ллилꙋ́їѧ, а҆ллилꙋ́їѧ, сла́ва тебѣ̀ бж҃е.= гⷤ.=

