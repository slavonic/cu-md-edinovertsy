~Мцⷭ҇а а҆́вгꙋста, въ є҃і дн҃ь. ~На ᲂу҆спе́нїе прест҃ы́ѧ бцⷣы. стихо́въ, л҃є.
=припѣ́въ:= В=елича́емъ тѧ̀ пренепоро́чнаѧ мт҃и хрⷭ҇та̀ бг҃а на́шегѡ, и҆
всесла́вное сла́вимъ ᲂу҆спе́нїе твоѐ.=

~Воскли́кните гдⷭ҇ви всѧ̀ землѧ̀, воспо́йте и҆ ра́дꙋйтесѧ и҆ по́йте.=꙳
=Воскли́кните пред̾ цр҃е́мъ гдⷭ҇емъ. И҆сповѣ́дайтесѧ є҆мꙋ̀, и҆ хвали́те и҆́мѧ
є҆гѡ̀. Во́ градѣ гдⷭ҇а си́лъ, во́ градѣ бг҃а на́шегѡ. Бы́сть в̾ ми́рѣ мѣ́стѡ
є҆гѡ̀, и҆ жили́ще є҆гѡ̀ в̾ сїѡ́нѣ. Лю́битъ гдⷭ҇ь врата̀ сїѡ́нѧ, па́че всѣ́хъ
селе́нїи і҆а́кѡвлихъ. Пресла́внаѧ глаго́лашасѧ ѡ҆ тебѣ̀ гра́де бж҃їи.=꙳ =Бг҃ъ
ѡ҆снова̀ и҆̀ в̾ вѣ́къ. Бг҃ъ посредѣ̀ є҆гѡ̀ и҆ неподви́житсѧ. Ѡ҆ст҃и́лъ є҆́сть
жили́ще своѐ вы́шнїи. Ст҃ы́нѧ и҆ велелѣ́пота во ст҃и́лѣ є҆гѡ̀. Гото́во срⷣце
моѐ бж҃е, гото́во срⷣце моѐ, воспою̀ и҆ пою̀ в̾ сла́вѣ мое́й. Гора̀ сїѡ́нъ
сѝ ꙗ҆́же всели́сѧ в̾ не́й. Прехожда́хъ в̾ неѕло́бїи срⷣца моегѡ̀, посредѣ̀
до́мꙋ моегѡ̀. Ходѧ́и по пꙋтѝ непоро́чнꙋ, се́й ми слꙋжа́ше. Что̀ возда́мъ гдⷭ҇ви
ѡ҆ всѣ́хъ, и҆́хже возда́стъ ми; Ча́шꙋ спасе́нїѧ прїимꙋ̀, и҆ и҆́мѧ гдⷭ҇не
призовꙋ̀.=꙳ =Въ ми́рѣ вкꙋ́пѣ ᲂу҆снꙋ̀ и҆ почі́ю. Ѡ҆брати́сѧ дш҃е моѧ̀ в̾ поко́й
тво́й, ꙗ҆́кѡ гдⷭ҇ь бл҃го сотворѝ тебѣ̀. Гдⷭ҇ь пра́веденъ, с̾сѣче́тъ вы́ѧ
грѣ́шникѡмъ. Да постыдѧ́тсѧ и҆ возвратѧ́тсѧ в̾спѧ́ть всѝ ненави́дѧщїи сїѡ́на.
Гдⷭ҇и бж҃е мо́й в̾ вѣ́къ и҆сповѣ́мсѧ тѝ. Ты̀ созда́ мѧ, и҆ положѝ на мнѣ̀
рꙋ́кꙋ твою̀. Оу҆держа́лъ є҆сѝ рꙋ́кꙋ деснꙋ́ю мою̀, и҆ съ совѣ́томъ твои́мъ
наста́вилъ мѧ є҆сѝ, и҆ со сла́вою прїѧ́тъ мѧ. Въ рꙋ́цѣ твоѝ предаю̀ дх҃ъ
мо́й.=꙳= Пойдꙋ̀ въ мѣ́стѡ кро́ва ди́вна, да́же до́ домꙋ бж҃їѧ. Гла́съ ра́дости
и҆ спасе́нїѧ, въ кро́вѣхъ пра́ведныхъ. Сказа́лъ ми є҆сѝ пꙋтѝ живота̀,
и҆спо́лниши мѧ̀ весе́лїѧ с̾ лице́мъ твои́мъ. А҆́зъ же пра́вдою ꙗ҆влю́сѧ лицꙋ̀
твоемꙋ̀, насы́щꙋсѧ внегда̀ ꙗ҆ви́тъмисѧ сла́ва твоѧ̀. Сѝ и҆змѣ́на десни́ца
вы́шнѧгѡ. Ѻ҆́крестъ є҆гѡ̀ селе́нїе є҆гѡ̀. Воскрⷭ҇нѝ гдⷭ҇и в̾ поко́й тво́й, ты̀
и҆ кїѡ́тъ ст҃ы́ни твоеѧ̀.=꙳ =Ст҃а̀ цр҃кви твоѧ̀ ди́вна в̾ пра́вдꙋ. До́мꙋ
твоемꙋ̀ подоба́етъ ст҃ы́ни гдⷭ҇и в̾ долготꙋ̀ дні́й. Помѧнꙋ̀ и҆́мѧ твоѐ во
всѧ́комъ ро́дѣ и҆ ро́дѣ.=꙳=

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дꙋ́хꙋ.=꙳ И҆= ны́нѣ и҆ при́снѡ и҆ во́ вѣки
вѣкѡ́мъ, а҆ми́нь.=꙳=

~А҆ллилꙋ́їѧ, а҆ллилꙋ́їѧ, сла́ва тебѣ̀ бж҃е.= гⷤ.=

=На ᲂу҆спе́нїе прест҃ы́ѧ бцⷣы. на ѳ҃, пѣ́сни, припѣ́вы: В=елича́й дш҃е моѧ̀,
и҆́же ѿ землѝ на́ нб҃о, честно́е преставле́нїе бж҃їѧ мт҃ре. =дрꙋгі́и:
А҆́=нг҃ли ᲂу҆спе́нїе пречⷭ҇тыѧ, зрѧ́ще ᲂу҆диви́шасѧ, ка́кѡ дв҃аѧ восхо́дитъ ѿ
землѝ на́ нб҃о.

