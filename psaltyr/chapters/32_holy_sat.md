В=о ст҃ꙋ́ю и҆ вели́кꙋю сꙋбо́тꙋ, пое́мъ непоро́чны. каѳи́сма, з҃і. Н=а́ гласъ,
є҃. с̾ припѣ́вы на́ три статїѝ. ~на пе́рвой статїѝ, кади́тъ и҆гꙋ́менъ. ~на
второ́й же, и҆ на тре́тїей, кадѧ́тъ сщ҃е́нницы. =та́же, п=ое́тъ пе́рвое
і҆єре́й, припѣ́въ сі́й посредѣ̀ цр҃кве. ~прекрести́вши кади́льницею.

В=елича́емъ тѧ̀ живода́вче хрⷭ҇тѐ, на́съ ра́ди вчера̀ погребе́нъ є҆сѝ
претерпѣ́вшагѡ. и҆ ѡ҆живлѧ́ющагѡ пресла́внѡ ме́ртвыѧ.=

~Бл҃же́ни непоро́чнїи въ пꙋ́ть, ходѧ́щїи въ зако́нѣ гдⷭ҇ни. В=елича́емъ тѧ̀
живода́вче хрⷭ҇тѐ. и҆ почита́емъ страда́нїѧ твоѧ̀ честна́ѧ, и҆ сла́вное
сла́вимъ погребе́нїе.=

~Бл҃же́ни и҆спыта́ющїи свидѣ́нїѧ є҆гѡ̀, всѣ́мъ срⷣцемъ взы́щꙋтъ є҆гѡ̀.
В=елича́емъ тѧ̀ і҆с҃е цр҃ю. и҆ почита́емъ погребе́нїе и҆ стра́сти твоѧ̀,
и҆́миже спа́слъ є҆сѝ на́съ и҆з̾ и҆стлѣ́нїѧ.=

~Недѣ́лающїи бо без̾зако́нїѧ, в̾ пꙋте́хъ є҆гѡ̀ ходи́ша. ты̀ заповѣ́далъ
є҆сѝ за́повѣди твоѧ̀, сохрани́ти ѕѣлѡ̀. дабы̀ и҆спра́вилисѧ бы́ша пꙋтїѐ моѝ,
сохрани́ти ѡ҆правда́нїѧ твоѧ̀. Ж=иво́тъ во́ гробѣ положи́сѧ хрⷭ҇тѐ, и҆
а҆́нг҃льскаѧ во́инства дивлѧ́хꙋсѧ зрѧ́ще. схожде́нїе твоѐ сла́вѧще.=

~Тогда̀ непостыжꙋ́сѧ, є҆гда̀ при́зрю на всѧ̀ за́повѣди твоѧ̀. и҆сповѣ́мсѧ
тебѣ̀ в̾ пра́вости срⷣца, внегда̀ наꙋчи́тимисѧ сꙋдьба́мъ пра́вды твоеѧ̀. В=лⷣка
всѣ́хъ зри́тсѧ ме́ртвъ, и҆ во́ гробѣ но́вѣ полога́етсѧ, ѡ҆бно́вль гро́бы
ме́ртвымъ.=

~Ѡ҆правда́нїѧ твоѧ̀ сохраню̀, да не ѡ҆ста́виши менѐ до ѕѣла̀ в̾ че́мъ
и҆спра́витъ ю҆́нныи пꙋ́ть сво́й, внегда̀ сохрани́ти словеса̀ твоѧ̀. Ж=иво́тъ во́
гробѣ положи́сѧ хрⷭ҇тѐ, и҆ сме́ртїю свое́ю сме́рть погꙋбѝ. и҆сточи́лъ є҆сѝ
ми́рови жи́знь.=

~Всѣ́мъ срⷣцемъ мои́мъ взыска́хъ тебѐ, не ѿри́ни менѐ ѿ заповѣде́й твои́хъ.
въ срⷣцы мое́мъ съкры́хъ словеса̀ твоѧ̀, да не согрѣшꙋ̀ тебѣ̀. К=расе́нъ
добро́тою па́че сыно́въ чл҃ческихъ, ꙗ҆́кѡ без̾зра́ченъ ме́ртвъ ꙗ҆влѧ́етсѧ,
є҆стество̀ ᲂу҆краше́и всѧ́ческихъ.=

~Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїемъ твои́мъ. ᲂу҆стна́ма
мои́ма возвѣсти́хъ, всѧ̀ сꙋдьбы̀ ᲂу҆́стъ твои́хъ. Т=ебѣ̀ положе́нꙋ бы́вшꙋ во́
гробѣ созда́телю хрⷭ҇тѐ, а҆́дъскаѧ под̾виза́шасѧ ѡ҆снова́нїѧ. и҆ гро́бы
ѿверзо́шасѧ земны́хъ.=

~Въ пꙋтѝ свидѣ́нїи твои́хъ наслади́хсѧ. ꙗ҆́кѡ ѡ҆ всѧ́комъ бога́тствѣ, в̾
за́повѣдехъ твои́хъ поꙋчꙋ́сѧ, и҆ ᲂу҆разꙋмѣ́ю пꙋтѝ твоѧ̀. З=е́млю содержа́и
дла́нїю, ᲂу҆мерщве́нъ пло́тїю, земле́ю ны́нѣ ѡ҆держи́мъ є҆́сть, ме́ртвыѧ
и҆збавлѧ́ѧ а҆́дова ѡ҆держа́нїѧ.=

~Во ѡ҆правда́нїихъ твои́хъ поꙋчꙋ́сѧ, незабꙋ́дꙋ слове́съ твои́хъ. возда́ждь
рабꙋ̀ твоемꙋ̀ живи́ мѧ, и҆ сохраню̀ словеса̀ твоѧ̀. И҆=з̾ и҆стлѣ́нїѧ взы́де
живо́тъ мо́й сп҃се, тебѣ̀ ᲂу҆ме́ршꙋ, и҆ к̾ ме́ртвымъ прише́дшꙋ, и҆ сокрꙋ́шьшꙋ
вереѧ̀ а҆́довы.=

~Ѿкры́й ѻ҆́чи моѝ, и҆ разꙋмѣ́ю чꙋдеса̀ ѿ зако́на твоегѡ̀. пришле́цъ а҆́зъ
є҆́смь на землѝ, не скры́й ѿ менѐ заповѣде́й твои́хъ. Ꙗ҆́=коже свѣ́тъ
свѣти́льника пло́ть бж҃їѧ, под̾ земле́ю ꙗ҆́коже под̾ спꙋ́домъ сокрыва́ема
є҆́сть. ѿгонѧ́етъ тмꙋ̀ а҆́довꙋ.=

~Воз̾любѝ дш҃а моѧ̀ воз̾жела́ти сꙋдьбы̀ твоѧ̀, на всѧ́ко вре́мѧ. запрети́лъ
є҆сѝ горды́мъ. про́клѧти ᲂу҆клонѧ́ющїисѧ ѿ заповѣде́й твои́хъ. К=а́мень
живо́тныи, прїе́мъ а҆́дъ всеѧ́децъ, и҆з̾блева̀ и҆́хже пожрѐ ѿ́ вѣка ме́ртвыѧ.=

~Ѿи҆мѝ ѿ менѐ поно́съ и҆ ᲂу҆ничиже́нїе, занѐ свидѣ́нїѧ твоѧ̀ взыска́хъ.
и҆́бо сѣдо́ша кн҃зи и҆ на мѧ̀ клевета́хꙋ. ра́бъ же тво́й поꙋча́шесѧ во
ѡ҆правда́нїихъ твои́хъ. В=о́ гробѣ но́вѣ положи́сѧ хрⷭ҇тѐ, и҆ є҆стество̀
чл҃ческое ѡ҆бнови́лъ є҆сѝ. воскре́съ новолѣ́пно и҆з̾ ме́ртвыхъ.=

~И҆́бо свидѣ́нїѧ твоѧ̀ поꙋче́нїе моѐ є҆́сть. и҆ совѣ́ти моѝ ѡ҆правда́нїѧ
твоѧ̀. прильпѐ землѝ дш҃а моѧ̀, живи́ мѧ по словесѝ твоемꙋ̀. Н=а́ землю
сни́де да спасе́ши а҆да́ма. и҆ на землѝ сегѡ̀ не ѡ҆брѣ́тъ влⷣко, да́же до а҆́да
сни́де и҆скі́и.=

~Пꙋтѝ моѧ̀ и҆сповѣ́дахъ и҆ ᲂу҆слы́шалъ мѧ̀ є҆сѝ, наꙋчи́ мѧ ѡ҆правда́нїемъ
твои́мъ. пꙋтѝ ѡ҆правда́нїи твои́хъ вразꙋми́ мѧ, и҆ поꙋчꙋ́сѧ въ чꙋдесѣ́хъ
твои́хъ. Ꙗ҆́=коже зе́рно пшени́чно, в̾нѣ́дра земна́ѧ заше́дъ. многопе́рстныи
во́здалъ є҆сѝ кла́съ, воз̾ста́вивъ земны́ѧ, ꙗ҆́же ѿ а҆да́ма.=

~Воз̾дрема̀ дш҃а моѧ̀ ѿ ᲂу҆ны́нїѧ, ᲂу҆тверди́ мѧ въ словесѣ́хъ твои́хъ. пꙋ́ть
не пра́вды ѿста́ви ѿ менѐ, и҆ зако́номъ твои́мъ поми́лꙋй мѧ. П=од̾ земле́ю
скры́сѧ ꙗ҆́кѡ сл҃нце, ны́нѣ но́щїю сме́ртною покрове́нъ бы́сть. но воз̾сїѧ́й
свѣтлѣ́йше сп҃се.=

~Пꙋ́ть и҆́стинныи и҆з̾во́лихъ, и҆ сꙋдьбы̀ твоѧ̀ незабы́хъ. прилѣпи́хсѧ
свидѣ́нїемъ твои́мъ, гдⷭ҇и не посрамѝ менѐ. Ꙗ҆́=коже крꙋгъ сл҃нчныи лꙋча̀
сокрыва́етъ сп҃се, тебѐ ны́нѣ гро́бъ сокры̀, сконча́вшасѧ сме́ртїю пло́тьски.=

~Пꙋ́ть заповѣде́й твои́хъ теко́хъ, є҆гда̀ раз̾шири́лъ є҆сѝ срⷣце моѐ.
законоположѝ мнѣ̀ гдⷭ҇и пꙋ́ть ѡ҆правда́нїи твои́хъ, и҆ взыщꙋ̀ и҆̀ вы́нꙋ.
А҆́=нг҃льскаѧ ра́дость сп҃се сы́и, ны́нѣ и҆ печа́ли си́хъ вина̀, ви́димь
пло́тїю без̾дыха́нїѧ ме́ртвъ.=

~Вразꙋми́ мѧ и҆ и҆спыта́ю зако́нъ тво́й, и҆ сохраню̀ и҆̀ всѣ́мъ срⷣцемъ
мои́мъ. наста́ви мѧ на пꙋ́ть заповѣде́й твои́хъ, ꙗ҆́кѡ то́й восхотѣ̀.
В=оз̾не́ссѧ на́ древо, и҆ жи́вы земны́ѧ совоз̾дви́жеши. под̾ земле́ю же бы́въ,
лежа́щїѧ под̾ не́ю совоскреша́еши.=

~Приклонѝ срⷣце моѐ во свидѣ́нїѧ твоѧ̀, а҆ не в̾ лихои́мство. ѿвратѝ ѻ҆́чи
моѝ не ви́дѣти сꙋеты̀, в̾ пꙋтѝ твое́мъ живи́ мѧ. Ꙗ҆́=коже ле́въ ᲂу҆снꙋ́въ
сп҃се пло́тїю. ꙗ҆́коже нѣ́кїи ски́менъ мла́дъ воста́еши, ѿ ло́жь ста́рость
плотьскꙋ́ю.=

~Поста́ви рабꙋ̀ твоемꙋ̀ сло́во твоѐ в̾ стра́хъ тво́й. ѿи҆мѝ поноше́нїе
моѐ, є҆́же не пщева́хъ, ꙗ҆́кѡ сꙋдьбы̀ твоѧ̀ бла́ги. В=ъ ре́бра прободе́нъ
бы́сть, ребро̀ взе́мыи а҆да́мле, ѿ него́же всѐ со́здалъ є҆сѝ, и҆ и҆сточѝ
то́ки чисти́тельныѧ.=

~Сѐ воз̾желѣ́хъ за́повѣди твоѧ̀, в̾ пра́вдѣ твое́й живи́ мѧ. и҆ да прїи́детъ
на мѧ̀ млⷭ҇ть твоѧ̀ гдⷭ҇и, спасе́нїе твоѐ по словесѝ твоемꙋ̀. Т=а́йнѡ ᲂу҆́бѡ
дре́вле закала́етсѧ а҆́гнецъ. ты́же ꙗ҆́вѣ жре́нъ бы́въ неѕло́биве, всю̀ тва́рь
ѡ҆чи́стилъ є҆сѝ сп҃се.=

=И҆= ѿвѣща́ю поноша́ющимъ мѝ сло́во, ꙗ҆́кѡ ᲂу҆пова́хъ на словеса̀ твоѧ̀. и҆
не ѿи҆мѝ ѿ ᲂу҆́стъ мои́хъ словесѐ и҆́стинна до ѕѣла̀, занѐ на сꙋдьбы̀ твоѧ̀
ᲂу҆пова́хъ. К=то̀ и҆з̾рече́тъ ѻ҆́бразъ та́йно ᲂу҆жа́сныи, влады́и бо тва́рїю,
дне́сь стра́сть прїе́млетъ, и҆ ᲂу҆мира́етъ на́съ ра́ди.=

=И҆ =сохраню̀ зако́нъ тво́й всегда̀ во́ вѣки, и҆ в̾ вѣ́къ вѣ́ка. и҆ хожда́хъ
в̾ широтѣ̀, ꙗ҆́кѡ за́повѣди твоѧ̀ взыска́хъ. А҆́=ще и҆ ме́ртвъ ꙗ҆ви́сѧ, но жи́въ
ꙗ҆́кѡ бг҃ъ, ᲂу҆мерщве́ныѧ чл҃ки ѡ҆живи́лъ є҆сѝ, на́ше ᲂу҆мертвѝ
ᲂу҆мерщве́нїе.=

=И҆= глаго́лахъ ѡ҆ свидѣ́нїихъ твои́хъ пред̾ царѝ и҆ нестыдѧ́хсѧ. и҆
поꙋча́хсѧ в̾ за́повѣдехъ твои́хъ. и҆́хже воз̾люби́хъ ѕѣлѡ̀. и҆ воз̾двиго́хъ
рꙋ́цѣ моѝ к̾ за́повѣдемъ твои́мъ, и҆́хже воз̾люби́хъ. и҆ поꙋча́хсѧ во
ѡ҆правда́нїихъ твои́хъ. Ѽ =ра́дости ѻ҆́ноѧ, ѽ мно́гїѧ сла́дости, є҆ѧ́же и҆́хъ
же во а҆́дѣ напо́лнилъ є҆сѝ, во́ днехъ мра́чныхъ свѣ́тъ воз̾сїѧ́въ.=

~Помѧнѝ словесѐ твоегѡ̀ рабꙋ̀ твоемꙋ̀, ѡ҆ не́мже ᲂу҆пова́нїе да́лъ ми
є҆сѝ. та́ мѧ ᲂу҆тѣ́ши во смире́нїи мое́мъ, занѐ сло́во твоѐ ѡ҆живи́ мѧ.
го́рдїи законопрестꙋпова́хꙋ до ѕѣла̀, ѿ зако́на же твоегѡ̀ не ᲂу҆клони́хсѧ.
А҆́=ще и҆ во́ гробѣ покрыва́ешисѧ, и҆лѝ въ вереѧ́хъ а҆́дъскихъ, но и҆ гро́бы
и҆стощи́лъ є҆сѝ, и҆ а҆́да ѡ҆бнажи́лъ є҆сѝ хрⷭ҇тѐ.=

~Помѧнꙋ́хъ сꙋдьбы̀ твоѧ̀ ѿ́ вѣка гдⷭ҇и, и҆ ᲂу҆тѣ́шихсѧ. печа́ли ѡ҆бдержа́тъ
мѧ̀ ѿ грѣ́шникъ, ѡ҆ставлѧ́ющихъ зако́нъ тво́й. В=о́лею соше́дъ сп҃се на́ землю,
ᲂу҆мерщве́ныѧ чл҃ки ѡ҆живи́лъ є҆сѝ, и҆ воз̾ведѐ к̾ сла́вѣ ѻ҆́ч҃ей.=

~Пѣ́та бѧ́хꙋ мнѣ̀ ѡ҆правда́нїѧ твоѧ̀, на мѣ́стѣ прише́льствїѧ моегѡ̀.
помѧнꙋ́хъ в̾ нощѝ и҆́мѧ твоѐ гдⷭ҇и, и҆ сохрани́хъ зако́нъ тво́й. И҆́=же рꙋко́ю
свое́ю созда́въ а҆да́ма ѿ землѝ, тогѡ̀ ра́ди є҆стество́мъ бы́сть чл҃къ, и҆
распѧ́сѧ во́лею свое́ю.=

~Сїѧ̀ бы́сть мнѣ̀, занѐ ѡ҆правда́нїѧ твоѧ̀ взыска́хъ. ча́сть моѧ̀ є҆сѝ
гдⷭ҇и, рѣ́хъ сохрани́ти зако́нъ тво́й. П=ослꙋ́шавъ сло́ве ѻ҆ц҃а своегѡ̀, да́же
до а҆́да соше́лъ є҆сѝ, и҆ воскр҃си́лъ є҆сѝ ро́дъ чл҃ческїи.=

~Помоли́хсѧ лицꙋ̀ твоемꙋ̀ всѣ́мъ срⷣцемъ мои́мъ. поми́лꙋй мѧ по словесѝ
твоемꙋ̀. помы́слихъ пꙋтѝ твоѧ̀, и҆ воз̾врати́хъ но́зѣ моѝ во свидѣ́нїѧ твоѧ̀.
К=то̀ претерпи́тъ сло́ве зрѣ́ти тѧ ме́ртва во́ гробѣ, ꙗ҆́кѡ ᲂу҆мерщве́на
лежа́ща, чл҃колю́бца влⷣкꙋ и҆ бг҃а.=

~Оу҆гото́вихсѧ и҆ несмꙋти́хсѧ, сохрани́ти за́повѣди твоѧ̀, ю҆́жа грѣ́шникъ
ѡ҆бѧза́шасѧ мнѣ̀, и҆ зако́на твоегѡ̀ незабы́хъ. О=у҆вы̀ мнѣ̀ свѣ́те ми́рꙋ,
ᲂу҆вы̀ мнѣ̀ свѣ́те мо́й, і҆с҃е мо́й воз̾желе́нныи, вопїѧ́ше дв҃аѧ съ пла́чемъ
взыва́ющи.=

~Въ полꙋ́нощи воста́хъ, и҆сповѣ́датисѧ тебѣ̀ ѡ҆ сꙋдьба́хъ пра́вды твоеѧ̀,
прича́стникъ а҆́зъ є҆́смь всѣ́мъ боѧ́щимсѧ тебѐ, и҆ хранѧ́щимъ за́повѣди твоѧ̀.
ѽ =бж҃їе сло́ве, ѽ ра́досте моѧ̀, ка́кѡ претерплю̀ тридне́вное твоѐ
погребе́нїе, ны́нѣ бо дви́жꙋсѧ ᲂу҆тро́бою ма́терьски.=

~Млⷭ҇ти твоеѧ̀ гдⷭ҇и и҆спо́лнена є҆́сть землѧ̀, ѡ҆правда́нїемъ твои́мъ наꙋчи́
мѧ. бл҃гость сотвори́лъ є҆сѝ с̾ рабо́мъ твои́мъ гдⷭ҇и, по словесѝ твоемꙋ̀.
К=то̀ да́стъ мѝ во́дꙋ и҆сто́чникъ слеза́мъ, бг҃оневѣ́стнаѧ дв҃аѧ вопїѧ́ше, да
воспла́чꙋ сла́дкагѡ сѝ і҆с҃а.=

~Бл҃гости и҆ наказа́нїю и҆ ра́зꙋмꙋ наꙋчи́ мѧ, занѐ за́повѣдемъ твои́мъ
вѣ́ровахъ, пре́жде да́же несмири́хсѧ, а҆́зъ прегрѣши́хъ. сегѡ̀ ра́ди сло́во
твоѐ сохрани́хъ. И҆ =го́ры и҆ хо́лми, и҆ чл҃ческаѧ мно́жества, воспла́чите
ны́нѣ, и҆ рыда́йте со мно́ю мт҃рїю бж҃їею.=

~Бл҃гъ є҆сѝ ты̀ гдⷭ҇и. и҆ бл҃гостїю твое́ю наꙋчи́ мѧ ѡ҆правда́нїемъ
твои́мъ. ᲂу҆мно́жисѧ на мѧ̀ не пра́вда горды́хъ, а҆́зъ же всѣ́мъ срⷣцемъ мои́мъ
и҆спыта́ю за́повѣди твоѧ̀. К=огда̀ ви́жꙋ тѧ сп҃се без̾лѣ́тнагѡ свѣ́та, ра́дость
и҆ сла́дость срⷣца моегѡ̀, дв҃аѧ ма́терьски взыва́ше.=

~Оу҆сыри́сѧ ꙗ҆́кѡ млеко̀ срⷣце и҆́хъ, а҆́зъ же зако́нꙋ твоемꙋ̀ поꙋчи́хсѧ.
бла́го мнѣ̀ ꙗ҆́кѡ смири́лъ мѧ є҆сѝ, да наꙋчꙋ́сѧ ѡ҆правда́нїемъ твои́мъ. бла́гъ
мнѣ̀ зако́нъ ᲂу҆́стъ твои́хъ, па́че ты́сѧщь зла́та и҆ сребра̀. А҆́=ще и҆ во́лею
ꙗ҆ви́сѧ во́ гробѣ ме́ртвъ, но и҆ чл҃ки ꙗ҆́коже проречѐ, воскрⷭ҇нїемъ сп҃се
мо́й воз̾дви́жеши.=

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дх҃ꙋ. В=оспѣва́емъ тѧ̀ сло́ве всѣ́хъ бг҃а, со
ѻ҆ц҃е́мъ и҆ дх҃омъ ст҃ы́мъ, сла́вимъ и҆ бжⷭ҇твеное погребе́нїе твоѐ.=

=И҆= ны́нѣ и҆ прⷭ҇нѡ и҆ во́ вѣки вѣкѡ́мъ, а҆ми́нь. Б=л҃жи́мъ тѧ̀ бцⷣе чи́стаѧ,
и҆ почита́емъ тридне́вное погребе́нїе сн҃а твоегѡ̀, и҆ бг҃а на́шегѡ вѣ́рнѡ.=

~А҆ллилꙋ́їѧ, а҆ллилꙋ́їѧ, сла́ва тебѣ̀ бж҃е, =три́жды, съ припѣ́вы:
=В=елича́емъ тѧ̀ живода́вче хрⷭ҇тѐ, на́съ ра́ди вчера̀ погребе́нъ є҆сѝ
претерпѣ́вшагѡ. и҆ ѡ҆живлѧ́ющагѡ пресла́внѡ ме́ртвыѧ.=

~та́же, статїю̀ вторꙋ́ю начина́етъ і҆єре́й, и҆ пое́тъ є҆ди́нощи: Д=осто́йнѡ
є҆́сть велича́ти тѧ̀, живода́вче хрⷭ҇тѐ, врата̀ а҆́дова сте́ршагѡ, и҆ наси́лїе
дїѧ́воле разо́ршагѡ.=

~Рꙋ́цѣ твоѝ сотвори́стѣ мѧ и҆ созда́стѣ мѧ. вразꙋми́ мѧ и҆ наꙋчꙋ́сѧ
заповѣде́мъ твои́мъ. Д=осто́йнѡ є҆́сть велича́ти тѧ̀ живода́вца, на крⷭ҇тѣ̀
рꙋ́цѣ просте́ршагѡ, и҆ сокрꙋ́шшагѡ держа́вꙋ вра́жїю.=

~Боѧ́щїисѧ тебѐ ᲂу҆́зрѧтъ мѧ̀ и҆ воз̾веселѧ́тсѧ, ꙗ҆́кѡ на словеса̀ твоѧ̀
ᲂу҆пова́хъ. разꙋмѣ́хъ гдⷭ҇и ꙗ҆́кѡ пра́вда повелѣ́нїѧ твоѧ̀. и҆ вои́стинꙋ
смири́лъ мѧ є҆сѝ. Д=осто́йнѡ є҆́сть велича́ти тѧ̀ всѣ́хъ зижди́телѧ.
страда́нїи бо твои́ми и҆мѣ́хомъ без̾сме́ртїе, и҆зба́вльшесѧ и҆з̾ и҆стлѣ́нїѧ.=

~Бꙋ́ди же млⷭ҇ть твоѧ̀, да ᲂу҆тѣ́шитъ мѧ̀ по словесѝ твоемꙋ̀ раба̀ твоегѡ̀.
да прїи́дꙋтъ мнѣ̀ щедро́ты твоѧ̀, и҆ жи́въ бꙋ́дꙋ. ꙗ҆́кѡ зако́нъ тво́й
поꙋче́нїе моѐ є҆́сть. О=у҆жасе́сѧ землѧ̀, и҆ сл҃нце сп҃се сокры́сѧ, тебѣ̀
невече́рнемꙋ свѣ́тꙋ хрⷭ҇тѐ, заше́дшꙋ во́ гробъ пло́тїю.=

~Да постыдѧ́тсѧ го́рдїи, ꙗ҆́кѡ не пра́веднѣ без̾зако́новаша намѧ̀. а҆́зъ же
поꙋчꙋ́сѧ в̾ за́повѣдехъ твои́хъ. да ѡ҆братѧ́тъ мѧ̀ боѧ́щїисѧ тебѐ, и҆
вѣ́дꙋщїи свидѣ́нїѧ твоѧ̀. О=у҆снꙋ́лъ є҆сѝ хрⷭ҇тѐ, є҆сте́ствено живо́тныи
со́нъ во́ гробѣ, и҆ ѿ тѧ́жкагѡ сна̀ грѣхо́внагѡ, воз̾дви́гнꙋлъ є҆сѝ ро́дъ
чл҃ческїи.=

~Да бꙋ́детъ срⷣце моѐ непоро́чно во ѡ҆правда́нїихъ твои́хъ, да́сѧ
непостыжꙋ̀. ѡ҆скꙋдѣва́етъ во спасе́нїе твоѐ дш҃а моѧ̀, въ сло́во твоѐ
ᲂу҆пова́хъ. З=а́йде по́д̾ землю, рꙋко́ю созда́выи чл҃ка, да воз̾дви́гнеши ѿ
паде́нїѧ собо́ры чл҃ческїѧ, всеси́льною держа́вою.=

~Ѡ҆скꙋдѣ́ша ѻ҆́чи моѝ в̾ сло́во твоѐ гл҃юще, когда̀ ᲂу҆тѣ́шиши мѧ̀. занѐ
бы́хъ ꙗ҆́кѡ мѣ́хъ на сла́нѣ, ѡ҆правда́нїи твои́хъ незабы́хъ. П=ла́чь сщ҃е́нныи
прїидѣ́те воспое́мъ, хрⷭ҇то́ви ᲂу҆ме́ршемꙋ, ꙗ҆́кѡ дре́вле жены̀ мѷроно́сицы, да
ра́дꙋйтесѧ ᲂу҆слы́шимъ с̾ ни́ми.=

~Коли́кѡ є҆́сть дні́й раба̀ твоегѡ̀, когда̀ сотвори́ши ѿ гонѧ́щихъ мѧ̀ сꙋ́дъ.
повѣ́даша мнѣ̀ законопрестꙋ́пницы глꙋмле́нїѧ, но не ꙗ҆́кѡ зако́нъ тво́й гдⷭ҇и.
М=и́ро вои́стинꙋ є҆сѝ ты̀ сло́ве не и҆стощи́мое. тѣ́мже тѝ и҆ ми́ра
приноша́хꙋ, ꙗ҆́кѡ ме́ртвꙋ живо́мꙋ, жены̀ мѷроно́сицы.=

~Всѧ̀ за́повѣди твоѧ̀ и҆́стина. без̾ пра́вды погна́ша мѧ помози́ ми. ма́ла не
сконча́ша менѐ на землѝ. а҆́зъ же не ѡ҆ста́вихъ заповѣде́й твои́хъ. И҆=злїѧ̀
ѡ҆ тебѣ̀ ᲂу҆мерщве́нѣ сло́ве ма́терьнѧѧ рыда́нїѧ, без̾ сѣ́мене ро́ждьшаѧ тѧ̀,
сп҃са дш҃а́мъ на́шимъ.=

~По млⷭ҇ти твое́й живи́ мѧ, и҆ сохраню̀ свидѣ́нїѧ ᲂу҆́стъ твои́хъ. во́ вѣки
гдⷭ҇и сло́во твоѐ пребывае́тъ на́ нб҃си, въ ро́дъ и҆ ро́дъ и҆́стина твоѧ̀.
З=а́йде по́д̾ землю ѕвѣзда̀ пра́веднаѧ, и҆ ме́ртвыѧ ꙗ҆́коже ѿ сна̀ воз̾дви́глъ
є҆сѝ, ѿгна́въ всѧ́кꙋ тмꙋ̀ и҆́же во а҆́дѣ.=

~Ѡ҆снова́лъ є҆сѝ зе́млю, и҆ пребыва́етъ ᲂу҆чине́нїемъ твои́мъ. пребыва́етъ
де́нь, ꙗ҆́кѡ всѧ́ческаѧ рабо́тна тебѣ̀. З=е́рно двоера́слено, є҆стество̀
жи́зненое, в̾ нѣ́дра земна́ѧ сѣ́етсѧ со слеза́ми дне́сь, но прозѧбѐ ми́рови
ѡ҆бра́дованїе.=

~Ꙗ҆́кѡ а҆́ще незако́нъ тво́й поꙋче́нїе моѐ є҆́сть, тогда̀ ᲂу҆́бѡ поги́блъ
бы́хъ во смире́нїи мое́мъ. во́ вѣки незабꙋ́дꙋ ѡ҆правда́нїи твои́хъ, занѐ въ
ни́хъ живи́лъ мѧ є҆сѝ. О=у҆боѧ́сѧ а҆да́мъ, бг҃ꙋ ходѧ́щꙋ въ раѝ. ра́дꙋетъжесѧ
томꙋ̀, ко а҆́дꙋ соше́дшꙋ. пады́и пре́жде, ны́нѣ воз̾двиза́емь.=

~Тво́й є҆́смь а҆́зъ спаси́ мѧ, ꙗ҆́кѡ ѡ҆правда́нїи твои́хъ взыска́хъ. менѐ
жда́ша грѣ́шницы погꙋби́ти мѧ̀, свидѣ́нїѧ твоѧ̀ разꙋмѣ́хъ. Ж=ре́тъ тѝ же́ртвꙋ
сле́знꙋю, ро́ждьшаѧ тѧ̀ хрⷭ҇тѐ, пло́тїю положе́нꙋ во́ гробѣ, вопїю́щи,
воста́ни ча́до ꙗ҆́коже проречѐ.=

~Всѧ́коѧ кончи́ны ви́дѣхъ коне́цъ, широка̀ за́повѣдь твоѧ̀ ѕѣлѡ̀. ко́ль
воз̾люби́хъ зако́нъ тво́й гдⷭ҇и, ве́сь де́нь поꙋче́нїе моѐ є҆́сть. З=ахо́диши
по́д̾ землю сп҃се, сл҃нце пра́вдѣ, тѣ́мже ро́ждьшаѧ тѧ лꙋна̀, печа́лїю
ѡ҆скꙋдѣва́етъ, ви́да твоегѡ̀ лиша́ема.=

~Па́че вра́гъ мои́хъ ᲂу҆мꙋдри́лъ мѧ̀ є҆сѝ за́повѣдїю твое́ю, занѐ в̾ вѣ́къ
моѧ̀ є҆́сть. па́че всѣ́хъ ᲂу҆ча́щихъ мѧ̀ разꙋмѣ́хъ, занѐ свидѣ́нїѧ твоѧ̀
поꙋче́нїе моѐ є҆́сть. О=у҆жасе́сѧ а҆́дъ сп҃се зрѧ́ тѧ живода́вца, бога́тство
є҆гѡ̀ ᲂу҆праздни́вша, и҆ и҆́҆́же ѿ́ вѣка ме́ртвыѧ воз̾дви́жꙋща.=

~Па́че ста́рецъ разꙋмѣ́хъ, занѐ заповѣде́й твои́хъ взыска́хъ. ѿ всѧ́когѡ
пꙋтѝ лꙋка́ва воз̾брани́хъ нога́мъ мои́мъ, да сохраню̀ словеса̀ твоѧ̀. С=л҃нце
свѣ́тъ воз̾сїѧва́етъ по́ нощи сло́ве. ты̀ ᲂу҆́бѡ воскре́съ, просїѧ̀ по сме́рти
ꙗ҆́снѡ, ꙗ҆́кѡ ѿ черто́га.=

=Ѿ= сꙋде́бъ твои́хъ не ᲂу҆клони́хсѧ, занѐ ты̀ зако́нъ положи́лъ ми є҆сѝ.
ко́ль сладка̀ горта́ни моемꙋ̀ словеса̀ твоѧ̀, па́че ме́да ᲂу҆сто́мъ мои́мъ.
З=емлѧ̀ созда́телѧ в̾ нѣ́дра прїе́мши, тре́петомъ ѡ҆бъє́мшисѧ коле́блетсѧ,
ᲂу҆спи́вши ме́ртвыѧ трѧсе́нїемъ.=

=Ѿ= заповѣде́й твои́хъ разꙋмѣ́хъ, сегѡ̀ ра́ди воз̾ненави́дѣхъ всѧ́къ пꙋ́ть не
пра́вды. свѣти́льникъ нога́мъ мои́мъ зако́нъ тво́й, и҆ свѣ́тъ стезѧ́мъ мои́мъ.
Т=ы̀ сло́ве животꙋ̀ да́тель. тѣ́мже і҆ꙋдѣ́и на крⷭ҇тѣ̀ вознесе́нъ ᲂу҆́мрети, но
воздви́же с̾ собо́ю всѧ̀ ме́ртвыѧ.=

~Клѧ́хсѧ и҆ поста́вихъ, сохрани́ти сꙋдьбы̀ пра́вды твоеѧ̀. смири́хсѧ до ѕѣла̀
гдⷭ҇и, живи́ мѧ по словесѝ твоемꙋ̀. Д=обро́тꙋ сло́ве пе́рвꙋю не и҆мѣ̀ ни ви́дъ,
є҆гда̀ стражда́ше. но воскр҃съ провозсїѧ̀, ᲂу҆до́бривъ человѣ́ки бжⷭ҇твеными
зарѧ́ми.=

~Во́льнаѧ ᲂу҆́стъ мои́хъ бл҃говоли́ же гдⷭ҇и, и҆ сꙋдьба́мъ твои́мъ наꙋчи́ мѧ
дш҃а моѧ̀ в̾ рꙋ́кꙋ твое́ю вы́нꙋ, и҆ зако́на твоегѡ̀ незабы́хъ. З=а́йде пло́тїю
в̾ зе́млю, свѣ́те невече́рнїи. и҆ нетерпѧ̀ зрѣ́ти со́лнце поме́рче, полꙋ́дне и҆
є҆щѐ сꙋ́щи.=

~Положи́ша грѣ́шницы сѣ́ть мнѣ̀, и҆ ѿ заповѣде́й твои́хъ незаблꙋди́хъ.
наслѣ́довах̾ свидѣ́нїѧ твоѧ̀ во́ вѣки, ꙗ҆́кѡ ра́дованїе срⷣца моегѡ̀ сꙋ́ть.
С=л҃нце в̾кꙋ́пѣ и҆ лꙋна̀ поме́ркше сп҃се, рабо́мъ бл҃горазꙋ́мнымъ подоблѧ́хꙋсѧ,
и҆́же въ че́рны ѻ҆де́жды ѡ҆блача́тсѧ.=

~Приклони́хъ срⷣце моѐ, сотвори́ти ѡ҆правда́нїѧ твоѧ̀, въ вѣ́къ за
воз̾даѧ́нїе. законопрестꙋ́пныѧ воз̾ненави́дѣхъ, зако́нъ же тво́й воз̾люби́хъ.
О=у҆снꙋ́лъ є҆сѝ ма́лѡ, ѡ҆живи́лъ є҆сѝ ᲂу҆ме́ршїѧ, и҆ воскр҃съ, воскреси́лъ
є҆сѝ всѧ̀ спѧ́щїѧ ѿ́ вѣка бл҃же.=

~Помо́щникъ мо́й, и҆ застꙋ́пникъ мо́й є҆сѝ ты̀, на словеса̀ твоѧ̀ ᲂу҆пова́хъ.
ᲂу҆клони́тесѧ ѿ менѐ лꙋка́внꙋющїи, и҆ и҆спыта́ю за́повѣди бг҃а моегѡ̀.
Ꙗ҆́=коже неꙗ҆́сыть ᲂу҆ѧ́звенъ в̾ ре́бра твоѧ̀ сло́ве. ѻ҆́троки своѧ̀ ᲂу҆ме́ршїѧ
ѡ҆живи́лъ є҆сѝ, и҆ска́пивъ внꙋ́трь стрꙋѝ жи́зненыѧ.=

~Застꙋпи́ мѧ по словесѝ твоемꙋ̀, и҆ жи́въ бꙋ́дꙋ. и҆ непосрамѝ менѐ ѿ
ча́ѧнїѧ моегѡ̀. помози́ ми и҆ спасꙋ́сѧ, и҆ поꙋчꙋ́сѧ во ѡ҆правда́нїихъ твои́хъ
вы́нꙋ. С=л҃нце пре́жде ᲂу҆ста́ви и҆сꙋ́съ, и҆ноплеме́нники сѣкі́и, ты́же
съкры́сѧ, низ̾лага́ѧ тмѣ̀ нача́льника.=

~Оу҆ничижи́лъ є҆сѝ всѣ́хъ ѿстꙋпа́ющихъ ѿ ѡ҆правда́нїи твои́хъ, ꙗ҆́кѡ
непра́ведно помышле́нїе и҆́хъ. престꙋпа́ющихъ непщева́хъ всѧ̀ грѣ́шныѧ землѝ,
сегѡ̀ ра́ди возлюби́хъ свидѣ́нїѧ твоѧ̀. П=рїи́де и҆ распѧ́сѧ, и҆́же на вода́хъ
зе́млю повѣ́шеи, и҆ ꙗ҆́кѡ без̾дыха́ненъ въ не́й воз̾лега́етъ, и҆́же нетерпѧ́щи
колеба́шесѧ лю́тѣ.=

~Пригвоздѝ ѿ́ страха твоегѡ̀ пло́ти моѧ̀, ѿ сꙋде́бъ бо твои́хъ ᲂу҆боѧ́хсѧ.
сотвори́хъ сꙋ́дъ и҆ пра́вдꙋ, не преда́ждь менѐ ѡ҆би́дѧщимъ мѧ̀. И҆=з̾ нѣ́дръ
ѻ҆те́ческихъ не и҆схо́денъ пребы́сть ще́дре, чл҃къ бы́ти и҆зво́лилъ є҆сѝ, и҆ во
а҆́дъ сни́де хрⷭ҇тѐ.=

~Воспрїимѝ раба̀ твоегѡ̀ во́ бл҃го, да не ѡ҆клевета́ютъ менѐ го́рдїи.
ѻ҆́чи моѝ ѡ҆скꙋдѣ́ша во спасе́нїе твоѐ, и҆ въ сло́во пра́вды
твоеѧ̀.О=у҆жасе́сѧ ви́дѣвъ свѣ́тъ чꙋ́вственыи, неви́димагѡ свѣ́та тѧ̀ хрⷭ҇тѐ
мо́й, во́ гробѣ сокрыва́ема без̾ дыха́нїѧ.=

~Сотворѝ с̾ рабо́мъ твои́мъ по млⷭ҇ти твое́й, и҆ ѡ҆правда́нїемъ твои́мъ
наꙋчи́ мѧ. ра́бъ тво́й є҆́смь а҆́зъ, вразꙋми́ мѧ, и҆ ᲂу҆вѣ́мъ свидѣ́нїѧ твоѧ̀.
О=у҆ѧзвлѧ́юсѧ лю́то, возопѝ ро́ждьшаѧ тѧ̀, є҆гда̀ на крⷭ҇тѣ́ тѧ ᲂу҆зрѣ̀
пробода́ема в̾ ре́бра копїе́мъ.=

~Вре́мѧ сотвори́ти гдⷭ҇ви, разори́ша зако́нъ тво́й. сегѡ̀ ра́ди воз̾люби́хъ
за́повѣди твоѧ̀, па́че зла́та и҆ топа́зїѧ. П=ла́каше го́рько, пренепоро́чнаѧ
мт҃и твоѧ̀ сло́ве, є҆гда̀ во́ гробѣ ви́дѣ тебѐ, без̾нача́льнагѡ и҆ нетлѣ́ннагѡ
бг҃а.=

~Сегѡ̀ ра́ди ко всѣ́мъ за́повѣдемъ твои́мъ направлѧ́хсѧ, всѧ́къ пꙋ́ть не
пра́вды воз̾ненави́дѣхъ. ди́вна свидѣ́нїѧ твоѧ̀, сегѡ̀ ра́ди и҆спыта́етъ ѧ҆̀
дш҃а моѧ̀. М=е́ртвость твою̀, пренепоро́чнаѧ мт҃и твоѧ̀ зрѧ́щи, го́рько к̾ тебѣ̀
вѣща́ше, некоснѝ животѐ в̾ ме́ртвыхъ.=

~Ꙗ҆вле́нїе слове́съ твои́хъ, просвѣща́етъ и҆ вразꙋмлѧ́етъ младе́нца. ᲂу҆ста̀
моѧ̀ ѿверзо́хъ и҆ привлеко́хъ дх҃ъ, занѐ за́повѣди твоѧ̀ жела́хъ. А҆́=дъ лю́тыи
потрепета̀, є҆гда́ тѧ ви́дѣ сл҃нца сла́вы без̾сме́ртне, и҆з̾дава́ше ᲂу҆́зники
то́щно.=

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дх҃ꙋ. Б=ез̾нача́льне бж҃е, соприсносꙋ́щне
сло́ве, и҆ дꙋ́ше ст҃ы́и, хорꙋ́гви правосла́вныхъ цр҃е́й ᲂу҆крѣпѝ на ра́тныѧ,
ꙗ҆́кѡ бла́гъ.=

=И҆= ны́нѣ и҆ прⷭ҇нѡ и҆ во́ вѣки вѣкѡ́мъ, а҆ми́нь. Ж=и́знь ро́ждьшаѧ,
всенепоро́чнаѧ чи́стаѧ дв҃о, ᲂу҆толѝ цр҃ко́вныѧ собла́зны, и҆ пода́ждь
смире́нїе.=

~А҆ллилꙋ́їѧ, а҆ллилꙋ́їѧ, сла́ва тебѣ̀ бж҃е, =три́жды, съ припѣ́вы:
=Д=осто́йнѡ є҆́сть велича́ти тѧ̀, живода́вче хрⷭ҇тѐ, врата̀ а҆́дова сте́ршагѡ,
и҆ наси́лїе дїѧ́воле разо́ршагѡ.=

~тре́тїе статїѐ, пое́тъ і҆єре́й є҆ди́нощи: Р=о́ди всѝ пѣ́снь, погребе́нїю
твоемꙋ̀ прино́симъ ще́дре.=

~При́зри намѧ̀ и҆ поми́лꙋй мѧ, по сꙋдꙋ̀ лю́бѧщихъ и҆́мѧ твоѐ. Р=о́ди всѝ
пѣ́снь, погребе́нїю твоемꙋ̀ прино́симъ ще́дре.=

~Стопы̀ моѧ̀ напра́ви по словесѝ твоемꙋ̀, и҆ да не ѡ҆долѣ́етъ ми всѧ́ко
без̾зако́нїе. Р=о́ди всѝ сп҃се, воспѣва́емъ стра́сти твоѧ̀ честны́ѧ.=

~И҆зба́ви мѧ ѿ клеветы̀ чл҃ческїѧ, и҆ сохраню̀ за́повѣди твоѧ̀. лицѐ твоѐ
просвѣтѝ на раба̀ твоегѡ̀, и҆ наꙋчи́ мѧ ѡ҆правда́нїемъ твои́мъ. Г=рѧдѝ всѧ̀
тва́рь, пѣ́сни и҆схо́дныѧ принесе́мъ зижди́телю.=

~И҆схо́дища водна́ѧ и҆зведо́стѣ ѻ҆́чи моѝ, поне́же не сохрани́хъ зако́на
твоегѡ̀. пра́веденъ є҆сѝ гдⷭ҇и, и҆ пра́въ сꙋ́дъ тво́й. заповѣ́далъ є҆сѝ
пра́вдꙋ свидѣ́нїѧ твоѧ̀, и҆ и҆́стинꙋ ѕѣлѡ̀. Ꙗ҆́=кѡ ме́ртва жива́гѡ съ
мѷроно́сицами, мѵ́ромъ пома́жемъ мꙋ́дрено.=

~И҆ста́ѧла мѧ є҆́сть ре́вность твоѧ̀, ꙗ҆́кѡ забы́ша словеса̀ твоѧ̀ вразѝ
моѝ. раз̾жже́но сло́во твоѐ ѕѣлѡ̀, и҆ ра́бъ тво́й воз̾любѝ є҆̀.

=ѡ́сифе треблаже́нне, спрѧ́тай тѣ́ло хрⷭ҇та̀ жизнода́вца.=

~Ю҆́нѣйшїи а҆́зъ є҆́смь и҆ ᲂу҆ничиже́нъ, ѡ҆правда́нїи твои́хъ незабы́хъ.
пра́вда твоѧ̀ пра́вда во́ вѣки, и҆ зако́нъ тво́й и҆́стина. Ж=ивода́вче сп҃се,
сла́ва держа́вѣ твое́й, а҆́дъ разо́ршей.=

~Ско́рби и҆ нꙋ́жды ѡ҆брѣто́ша мѧ̀, за́повѣди твоѧ̀ поꙋче́нїе моѐ. пра́вда
свидѣ́нїѧ твоѧ̀ в̾ вѣ́къ, вразꙋми́ мѧ и҆ жи́въ бꙋ́дꙋ. Г=ора̀ тꙋ́чнаѧ,
пречи́стаѧ тѧ̀ сло́ве, матерелѣ́пнѡ пла́каше.=

~Воз̾ва́хъ всѣ́мъ срⷣцемъ мои́мъ, ᲂу҆слы́ши мѧ гдⷭ҇и, ѡ҆правда́нїи твои́хъ
взыщꙋ̀. воз̾ва́хъ ти спаси́ мѧ, и҆ сохраню̀ свидѣ́нїѧ твоѧ̀. П=ла́чь
сподвиза́ше ро́ждьшаѧ тѧ, тебѣ̀ сло́ве ᲂу҆ме́ршꙋ.=

~Пред̾вари́хъ в̾ без̾го́дїи и҆ воз̾ва́хъ, на словеса̀ твоѧ̀ ᲂу҆пова́хъ.
пред̾вари́стѣ ѻ҆́чи моѝ ко ᲂу҆́трꙋ, поꙋчи́тисѧ словесе́мъ твои́мъ. Ж=ены̀ с̾
мѵ́ромъ прїидо́ша пома́зати хрⷭ҇та̀, бжⷭ҇твенаго ми́ра.=

~Гла́съ мо́й ᲂу҆слы́ши гдⷭ҇и, по млⷭ҇ти твое́й и҆ по сꙋдьбѣ̀ твое́й живи́ мѧ.
прибли́жиша гонѧ́щїи мѧ без̾зако́нїе, ѿ зако́на же твоегѡ̀ ᲂу҆дали́шасѧ.
С=ме́рть сме́ртїю ᲂу҆мертви́лъ є҆сѝ бж҃е мо́й, бжⷭ҇твеною вла́стїю свое́ю.=

~Бли́зъ є҆сѝ ты̀ гдⷭ҇и, и҆ всѝ пꙋтїѐ твоѝ и҆́стина. и҆спе́рва позна́хъ ѿ
свидѣ́нїи твои́хъ, ꙗ҆́кѡ во́ вѣки ѡ҆снова́лъ ѧ҆̀ є҆сѝ. П=рельсти́сѧ
преле́стникъ, прельсти́выисѧ и҆збавлѧ́етсѧ, премꙋ́дростїю твое́ю бж҃е мо́й.=

~Ви́ждь смире́нїе моѐ и҆ и҆зми́ мѧ, ꙗ҆́кѡ зако́на твоегѡ̀ не забы́хъ. сꙋдѝ
сꙋ́дъ мо́й и҆ и҆зба́ви мѧ, ра́ди словесѐ твоегѡ̀ живи́ мѧ. Ѻ҆=цто́мъ напое́нъ
бы́сть и҆ же́лчїю ще́дре, дре́внее разрѣша́ѧ вкꙋше́нїе.=

~Дале́че ѿ грѣ́шникъ спасе́нїе, ꙗ҆́кѡ ѡ҆правда́нїи твои́хъ не взыска́ша.
щедро́ты твоѧ̀ мно́ги гдⷭ҇и, по сꙋдьбѣ̀ твое́й живи́ мѧ. Н=а крⷭ҇тѣ̀
пригвожде́нъ бы́сть, и҆́же дре́вле лю́ди своѧ̀, столпо́мъ ѻ҆́блачнымъ
покрыва́ѧ.=

~Мно́зи гонѧ́щїи мѧ̀ и҆ стꙋжа́ющїи ми, ѿ свидѣ́нїи твои́хъ не ᲂу҆клони́хсѧ.
ви́дѣхъ неразꙋмѣва́ющїѧ и҆ и҆ста́ѧхъ, ꙗ҆́кѡ слове́съ твои́хъ не сохрани́ша.
М=ѷроно́сицы сп҃се ко́ гробꙋ прише́дше, мѵ́рѡ принесо́ша тѝ.=

~Ви́ждь ꙗ҆́кѡ за́повѣди твоѧ̀ воз̾люби́хъ гдⷭ҇и, по млⷭ҇ти твое́й живи́ мѧ.
нача́ло слове́съ твои́хъ и҆́стина, и҆ во́ вѣки всѧ̀ сꙋдьбы̀ пра́вды твоеѧ̀.
В=оста́ни ще́дре, ѿ ѡ҆снова́нїи а҆́дскихъ, воскреша́ѧ на́съ.=

~Кнѧ́зи погна́ша мѧ тꙋ́не, и҆ ѿ слове́съ твои́хъ ᲂу҆страши́сѧ срⷣце моѐ.
воз̾ра́дꙋюсѧ а҆́зъ ѡ҆ словесѣ́хъ твои́хъ, ꙗ҆́кѡ ѡ҆брѣта́ѧи коры́сть мно́гꙋ.
В=оскреснѝ живода́вче, сле́зы точа́щи глаго́лаше ро́ждьшаѧ тѧ̀.=

~Не пра́вдꙋ воз̾ненави́дѣхъ и҆ ѡ҆ме́рзѣ мѝ, зако́нъ же тво́й воз̾люби́хъ.
седми́жды дне́мъ хвали́хъ тѧ̀, ѡ҆ сꙋдьба́хъ пра́вды твоеѧ̀. П=отщи́сѧ
воскреснꙋ́ти, печа́ль разрѣша́ѧ сло́ве, чи́стѡ ро́ждьшей тѧ̀.=

~Ми́ръ мно́гъ лю́бѧщимъ зако́нъ тво́й, и҆ нѣ́сть и҆́мъ собла́знъ. ча́ѧхъ
спасе́нїе твоѐ гдⷭ҇и, и҆ за́повѣди твоѧ̀ воз̾люби́хъ. В=о́ гробѣ положе́нъ
бы́сть, и҆ ме́ртвъ ви́дѣнъ бы́сть живо́тъ всѣ́хъ.=

~Сохранѝ дш҃а моѧ̀ свидѣ́нїѧ твоѧ̀, и҆ воз̾любѝ ѧ҆̀ ѕѣлѡ̀. сохрани́хъ
за́повѣди твоѧ̀, и҆ свидѣ́нїѧ твоѧ̀, ꙗ҆́кѡ всѝ пꙋтїѐ моѝ пред̾ тобо́ю
гдⷭ҇и.

Н=ебе́сныѧ си́лы ᲂу҆диви́шасѧ стра́хомъ, ме́ртва тѧ̀ зрѧ́ще.=

~Да прибли́житсѧ мл҃тва моѧ̀ пред̾ тѧ̀ гдⷭ҇и, по словесѝ твоемꙋ̀ вразꙋми́ мѧ.
да вни́детъ проше́нїе моѐ пред̾ тѧ̀ гдⷭ҇и, по словесѝ твоемꙋ̀ и҆зба́ви мѧ.
Ꙗ҆́=кѡ ме́ртвꙋ мѵ́рѡ принесо́ша жены̀, пома́зати тѣ́ло твоѐ.=

~Да ѿры́гнꙋтъ ᲂу҆стнѣ̀ моѝ пѣ́нїе, є҆гда̀ наꙋчи́ши мѧ̀ ѡ҆правда́нїемъ
твои́мъ. да провѣща́етъ ꙗ҆зы́къ мо́й словеса̀ твоѧ̀, занѐ всѧ̀ за́повѣди твоѧ̀
пра́вда. Р=ыда́етъ и҆ пла́четъ тѧ̀ пречⷭ҇таѧ, мт҃и твоѧ̀ сп҃се и҆ бж҃е мо́й.=

~Да бꙋ́детъ рꙋка̀ твоѧ̀ спаса́ющи мѧ̀, ꙗ҆́кѡ за́повѣди твоѧ̀ и҆зво́лихъ,
воз̾желѣ́хъ спасе́нїе твоѐ гдⷭ҇и, и҆ зако́нъ тво́й поꙋче́нїе моѐ є҆́сть.
Л=юбо́вїю и҆ стра́хомъ, стра́сти твоѧ̀ почита́ющимъ, пода́ждь согрѣше́нїемъ
разрѣше́нїе.=

~Жива̀ бꙋ́детъ дш҃а моѧ̀ и҆ восхва́литъ тѧ̀, и҆ сꙋдьбы̀ твоѧ̀ помо́гꙋтъ мнѣ̀.
заблꙋди́хъ ꙗ҆́кѡ ѻ҆вча̀ поги́бшее, взыщѝ раба̀ твоегѡ̀, ꙗ҆́кѡ заповѣде́й
твои́хъ не забы́хъ. С=мире́нїе цр҃кви, и҆ лю́демъ спасе́нїе, да́рꙋй
воскрⷭ҇нїемъ свои́мъ.=

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дх҃ꙋ, и҆ ны́нѣ и҆ прⷭ҇нѡ и҆ во́ вѣки вѣкѡ́мъ,
а҆ми́нь.

=та́же пое́мъ, тропарѝ сїѧ̀. гла́съ, є҃. =Б=лгⷭ҇ве́нъ є҆сѝ гдⷭ҇и, наꙋчѝ
на́съ ѡ҆правда́нїемъ твои́мъ. А҆́=нг҃льскїи собо́ръ ᲂу҆диви́сѧ, зрѧ̀ тебѐ в̾
ме́ртвыхъ вмѣ́ньшасѧ. сме́ртнꙋю же сп҃се крѣ́пость разо́рша, и҆ съ собо́ю
а҆да́ма воз̾дви́гша, и҆ ѿ а҆́да всѧ̀ свобо́ждьша.

=блгⷭ҇ве́нъ є҆сѝ гдⷭ҇и, наꙋчѝ на́съ ѡ҆правда́нїемъ твои́мъ. П=очто̀ мѵ́рѡ,
съ ми́лостивыми слеза́ми, ѽ ᲂу҆чени́цы и҆злива́ете, блиста́ѧсѧ на́ гробѣ
а҆́нг҃лъ, мѷроно́сицамъ вѣща́ше, ви́дите вы̀ гро́бъ то́щь и҆ разꙋмѣ́йте, сп҃съ
бо воскр҃се ѿ́ гроба.

=блгⷭ҇ве́нъ є҆сѝ гдⷭ҇и, наꙋчѝ на́съ ѡ҆правда́нїемъ твои́мъ. Ѕ=ѣлѡ̀ ра́нѡ,
мѷроно́сицы теча́хꙋ, на́ гробъ рыда́юще. но пред̾ста̀ к̾ ни́мъ а҆́нг҃лъ и҆
речѐ, рыда́нїю вре́мѧ преста̀ непла́читесѧ. воскрⷭ҇нїе же а҆пⷭ҇лѡмъ рцѣ́те.

=блгⷭ҇ве́нъ є҆сѝ гдⷭ҇и, наꙋчѝ на́съ ѡ҆правда́нїемъ твои́мъ. М=ѷроно́сицы
жены̀, съ ми́ромъ прише́дше, ко́ гробꙋ твоемꙋ̀ сп҃се рыда́юще. а҆́нг҃лꙋ же к̾
ни́мъ вѣща́ющꙋ, что̀ с̾ ме́ртвыми жива́гѡ помышлѧ́ете; и҆́бо ꙗ҆́кѡ бг҃ъ воскр҃се
ѿ́ гроба.

=сла́ва. П=оклони́мсѧ ѻ҆ц҃ꙋ, и҆ тогѡ̀ сн҃ови и҆ ст҃о́мꙋ дх҃ꙋ, ст҃ѣ́й трⷪ҇цѣ во
є҆ди́номъ сꙋществѣ̀. с̾ серафи́ми зовꙋ́ще, ст҃ъ, ст҃ъ, ст҃ъ є҆сѝ гдⷭ҇и.

=и҆ ны́нѣ. Ж=изнода́вца ро́ждьши, ѿ грѣха̀ дв҃це а҆да́ма и҆зба́вила є҆сѝ.
ра́дость же є҆́ввѣ, в̾ печа́ли мѣ́сто дарова̀, ѿпа́дшей жи́зни. тѣ́мъ па́ки къ
то́й воз̾во́дитъ, и҆з̾ тебѐ воплоти́выисѧ бг҃ъ и҆ чл҃къ.

~А҆ллилꙋ́їѧ, а҆ллилꙋ́їѧ, сла́ва тебѣ̀ бж҃е, =гⷤ.=

