~Мцⷭ҇а і҆ю́нѧ, въ к҃ѳ дн҃ь. ~Ст҃ы́мъ а҆пⷭ҇лѡмъ, петрꙋ̀ и҆ па́влꙋ. =и҆=
собо́рѡмъ а҆пⷭ҇льскимъ. =и҆= всѣ́мъ ст҃ы́мъ а҆пⷭ҇лѡмъ, ѻ҆́бщїи. стихо́въ, л҃.
=припѣ́въ:= В=елича́емъ ва́съ а҆пⷭ҇ли хрⷭ҇то́ви, и҆́же ве́сь ми́ръ ᲂу҆че́ньми
свои́ми просвѣти́вшихъ, и҆ всѧ̀ концы̀ ко хрⷭ҇тꙋ̀ приве́дшихъ. Д=рꙋгі́и,
припѣ́въ, і҆ѡа́ннꙋ бг҃осло́вꙋ. и҆ и҆нѣ́мъ а҆пⷭ҇лѡмъ, по є҆ди́номꙋ: В=елича́емъ
тѧ̀ а҆пⷭ҇ле хрⷭ҇то́въ, і҆мⷬ҇къ. и҆ чте́мъ болѣ́зни и҆ трꙋды̀ твоѧ̀, и҆́ми же
трꙋди́сѧ во бл҃говѣ́стїи хрⷭ҇то́вѣ.=

~Нб҃са̀ повѣ́даютъ сла́вꙋ бж҃їю, творе́нїе же рꙋ́кꙋ є҆гѡ̀ возвѣща́етъ
тве́рдь.=꙳ =И҆сповѣ́дѧтъ нб҃са̀ чꙋдеса̀ твоѧ̀ гдⷭ҇и, и҆́бо и҆́стинꙋ твою̀ в̾
цр҃кви ст҃ы́хъ. Вмѣ́стѡ ѻ҆ц҃ъ твои́хъ бы́ша сн҃ове твоѝ, ᲂу҆ста́виши и҆́хъ
кнѧ́зѧ по все́й землѝ. Кнѧ́зи лю́дьстїи собра́шасѧ с̾ бг҃омъ а҆враа́млемъ,
ꙗ҆́кѡ бж҃їи держа́внїи землѝ ѕѣлѡ̀ вознесо́шасѧ. Ꙗ҆́кѡ сѐ цр҃їе зе́мстїи
собра́шасѧ и҆ снидо́шасѧ вкꙋ́пѣ. Бг҃ъ богѡ́мъ гдⷭ҇ь гл҃а, и҆ призва̀ зе́млю. ѿ
восто́къ сл҃нца до за́падъ, хва́льно и҆́мѧ гдⷭ҇не. Ѡ҆свѣти́ша мо́лнїѧ є҆гѡ̀
вселе́ннꙋю. Возвѣсти́ша нб҃са̀ пра́вдꙋ є҆гѡ̀, и҆ ви́дѣша всѝ лю́дїе сла́вꙋ
є҆гѡ̀. Предвари́ша кнѧ́зи бли́зъ пою́щихъ, посредѣ̀ дѣ́въ тимпа́нницъ. Тꙋ̀
венїѧми́нъ ю҆́ноша во ᲂу҆́жасѣ.=꙳ =Кнѧ́зи і҆ꙋ́дови влⷣки и҆́хъ, кнѧ́зи
заꙋло́ни, кнѧ́зи нефѳали́мли. Воцр҃и́сѧ бг҃ъ над̾ ꙗ҆зы́ки. Бг҃ъ прославлѧ́емь въ
совѣ́тѣ ст҃ы́хъ. Ве́лїи и҆ стра́шенъ є҆́сть, над̾ всѣ́ми ѻ҆кре́стными є҆гѡ̀.
Принеси́те гдⷭ҇ви ѻ҆те́чествїѧ ꙗ҆зы́къ. Принеси́те гдⷭ҇ви сла́вꙋ и҆ че́сть.
Возвѣсти́те въ ꙗ҆зы́цѣхъ сла́вꙋ є҆гѡ̀, во всѣ́хъ лю́дехъ чꙋдеса̀ є҆гѡ̀.=꙳
=Возвѣсти́те во ꙗ҆зы́цѣхъ дѣ́ла є҆гѡ̀, повѣ́дите всѧ̀ чꙋдеса̀ є҆гѡ̀. Чꙋдеса̀
є҆гѡ̀ и҆ сꙋдьбы̀ ᲂу҆́стъ є҆гѡ̀. Рцѣ́те во ꙗ҆зы́цѣхъ, ꙗ҆́кѡ гдⷭ҇ь воцр҃и́сѧ,
и҆́бо и҆спра́ви вселе́ннꙋю, ꙗ҆́же не подви́житсѧ. Въ совѣ́тѣ пра́выхъ и҆ со́нма,
ве́лїѧ дѣ́ла гдⷭ҇нѧ. Положѝ в̾ ни́хъ словеса̀ зна́менїи свои́хъ. Во всю̀
зе́млю и҆зы́де вѣща́нїе и҆́хъ, и҆ въ концы̀ вселе́нныѧ гл҃ы и҆́хъ.=꙳ =Да́стъ
и҆́мъ достоѧ́нїе ꙗ҆зы́къ, и҆ трꙋ́дъ люде́й наслѣ́доваша. Бг҃ъ ста̀ в̾ со́нмѣ
богѡ́въ, посредѣ́ же богѡ́въ разсꙋ́дитъ. Принеси́те гдⷭ҇ви сн҃ове бж҃їи,
принеси́те гдⷭ҇ви сла́вꙋ и҆ че́сть. Покорѝ лю́ди на́мъ, и҆ ꙗ҆зы́ки по́д̾ ноги
на́ша. И҆збра̀ на́мъ достоѧ́нїе своѐ, добро́тꙋ і҆а́кѡвлю ю҆́же возлюбѝ.=꙳
=Ве́лїи гдⷭ҇ь на́шъ, и҆ ве́лїѧ крѣ́пость є҆гѡ̀, и҆ ра́зꙋмꙋ є҆гѡ̀ нѣ́сть
числа̀. То́й да́стъ си́лꙋ и҆ держа́вꙋ лю́демъ свои́мъ, бл҃гослове́нъ бг҃ъ.=꙳=

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дꙋ́хꙋ.=꙳ И҆= ны́нѣ и҆ при́снѡ и҆ во́ вѣки
вѣкѡ́мъ, а҆ми́нь.=꙳=

~А҆ллилꙋ́їѧ, а҆ллилꙋ́їѧ, сла́ва тебѣ̀ бж҃е.= гⷤ.=

