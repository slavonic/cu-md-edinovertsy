~Въ но́вꙋю нлⷣю, є҆́же є҆́сть ѳѡмина̀. стихо́въ, к҃є. =припѣ́въ:= В=елича́емъ тѧ̀ живода́вче хрⷭ҇тѐ, на́съ ра́ди во а҆́дъ сше́дшагѡ, и҆ съ собо́ю всѧ̀ воскреси́вшагѡ.=

~Гдⷭ҇ь воцр҃и́сѧ в̾ лѣ́потꙋсѧ ѡ҆блечѐ, ѡ҆блече́сѧ гдⷭ҇ь в̾ си́лꙋ и҆ препоѧ́сасѧ.=꙳= И҆́бо ᲂу҆твердѝ вселе́ннꙋю, ꙗ҆́же не под̾ви́житсѧ. Кто̀ возглаго́летъ си́лы гдⷭ҇нѧ, слы́шаны сотвори́тъ всѧ̀ хвалы̀ є҆гѡ̀. Да рекꙋ́тъ и҆зба́вленїи гдⷭ҇емъ, и҆́хже и҆зба́ви и҆з̾ рꙋкѝ вра́гъ. Да и҆сповѣ́дѧтсѧ гдⷭ҇ви млⷭ҇ти є҆гѡ̀, и҆ чꙋдеса̀ є҆гѡ̀ сыновѡ́мъ чл҃ческимъ. Ꙗ҆́кѡ насы́тилъ є҆́сть дш҃ꙋ тщꙋ̀, и҆ дш҃ꙋ а҆́лчꙋщꙋ и҆спо́лни бла́гъ. Сѣдѧ́щїѧ во тмѣ̀ и҆ сѣ́ни сме́ртнѣй, ѡ҆кова́нныѧ нището́ю и҆ желѣ́зомъ. Дш҃а и҆́хъ в̾ ни́хъ и҆з̾немо́же, и҆ не бѣ̀ помога́ющагѡ. И҆ возва́ша ко́ гдⷭ҇ꙋ внегда̀ скорбѣ́ти и҆́мъ, и҆ ѿ бѣ́дъ и҆́хъ и҆зба́ви и҆́хъ.=꙳= И҆ и҆зведѐ и҆́хъ и҆з̾ тмы̀ и҆ сѣ́ни сме́ртныѧ. Да и҆сповѣ́дѧтсѧ гдⷭ҇ви млⷭ҇ти є҆гѡ̀, и҆ чꙋдеса̀ є҆гѡ̀ сыновѡ́мъ чл҃ческимъ. Ꙗ҆́кѡ сокрꙋшѝ врата̀ мѣ́днаѧ, и҆ вереѧ̀ желѣ́зныѧ сломѝ, и҆ и҆зба́ви и҆́хъ ѿ растлѣ́нїихъ, и҆ ᲂу҆́зы и҆́хъ растерза̀. Да и҆сповѣ́дѧтсѧ гдⷭ҇ви млⷭ҇ти є҆гѡ̀, и҆ чꙋдеса̀ є҆гѡ̀ сыновѡ́мъ чл҃ческимъ. И҆ да по́жрꙋтъ є҆мꙋ̀ же́ртвꙋ хвалѣ̀, и҆ да воз̾вѣстѧ́тъ дѣ́ла є҆гѡ̀ в̾ ра́дости. Да воз̾несꙋ́тъ є҆гѡ̀ в̾ цр҃кви лю́дьстѣй, и҆ на сѣда́лищи ста́рецъ восхва́лѧтъ є҆гѡ̀. Ꙗ҆́кѡ ᲂу҆слы́ша ни́щїѧ гдⷭ҇ь, и҆ ѡ҆кова́нныхъ свои́хъ не ᲂу҆ничижи́тъ. Воста̀ ꙗ҆́кѡ спѧ̀ гдⷭ҇ь, и҆ поразѝ врагѝ своѧ̀. Ꙗ҆́кѡ ѻ҆́чи гдⷭ҇ни на ᲂу҆пова́ющихъ на млⷭ҇ть є҆гѡ̀, и҆ ᲂу҆́ши є҆гѡ̀ в̾ мл҃твꙋ и҆́хъ.=꙳= Оу҆слы́шати воздыха́нїѧ ѡ҆кова́нныхъ, и҆ разрѣши́ти сы́ны ᲂу҆мерщве́ныхъ, и҆зба́витъ ѿ сме́рти дш҃а и҆́хъ. Ꙗ҆́кѡ помо́щникъ и҆ защи́титель и҆́мъ є҆́сть, и҆ гдⷭ҇нѧ гдⷭ҇нѧ и҆схо́дища сме́ртнаѧ. Да воскре́снетъ бг҃ъ и҆ разы́дꙋтсѧ вразѝ є҆гѡ̀, и҆ да бѣжа́тъ ѿ лица̀ є҆гѡ̀ всѝ ненави́дѧщїи є҆гѡ̀. Да восхва́лѧтъ є҆гѡ̀ нб҃са̀ и҆ землѧ̀, ꙗ҆́кѡ ди́вна сотворѝ гдⷭ҇ь. Сі́й де́нь и҆́же сотворѝ гдⷭ҇ь, возра́дꙋемсѧ и҆ возвесели́мсѧ во́нь.=꙳= Воскрⷭ҇нѝ гдⷭ҇и бж҃е мо́й, да вознесе́тсѧ рꙋка̀ твоѧ̀, не забꙋ́ди ни́щихъ свои́хъ до конца̀.=꙳= Гдⷭ҇и бж҃е мо́й в̾ вѣ́къ и҆сповѣ́мсѧ тебѣ̀.=꙳=

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дꙋ́хꙋ.=꙳ И҆= ны́нѣ и҆ при́снѡ и҆ во́ вѣки вѣкѡ́мъ, а҆ми́нь.=꙳=

~А҆ллилꙋ́їѧ, а҆ллилꙋ́їѧ, сла́ва тебѣ̀ бж҃е. =гⷤ.=

