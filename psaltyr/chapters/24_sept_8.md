~Мцⷭ҇а сентѧбрѧ̀, въ и҃ дн҃ь. ~На ржⷭ҇тво̀ прест҃ы́ѧ влⷣчцы на́шеѧ бцⷣы и҆ прⷭ҇нѡ дв҃ы мр҃і́и. стихо́въ, к҃є. =припѣ́въ:= В=елича́емъ тѧ̀ прест҃а́ѧ дв҃о, и҆ чте́мъ ст҃ы́хъ тѝ роди́телей и҆ всесла́вное сла́вимъ ржⷭ҇тво̀ твоѐ.=

~Помѧнѝ гдⷭ҇и дв҃да, и҆ всю̀ кро́тость є҆гѡ̀.=꙳= Ꙗ҆́кѡ клѧ́тсѧ гдⷭ҇ви, ѡ҆бѣща́сѧ бг҃ꙋ і҆а́кѡвлю. А҆́ще вни́дꙋ в̾ селе́нїе до́мꙋ моегѡ̀, лѝ взы́дꙋ на ѻ҆́дръ посте́ли моеѧ̀. А҆́ще да́мъ со́нъ ѻ҆чи́ма мои́ма, и҆ вѣ́ждома мои́ма дрема́нїе, и҆ поко́й скранїѧ́мъ мои́мъ. До́ндеже ѡ҆брѧ́щꙋ мѣ́сто гдⷭ҇ви, селе́нїе бг҃ꙋ і҆а́кѡвлю. Сѐ слы́шахомъ ѧ҆̀ во є҆фра́ѳѣ, ѡ҆брѣто́хомъ ѧ҆̀ въ по́лихъ дꙋбра́вы. Сѝ врата̀ гдⷭ҇нѧ, пра́веднїи вни́дꙋтъ в̾ нѧ̀. Пресла́внаѧ воз̾гл҃ашасѧ ѡ҆ тебѣ̀ гра́де бж҃їи.=꙳= Бг҃ъ посредѣ̀ є҆гѡ̀ и҆ неподви́житсѧ. Гдⷭ҇ь сохрани́тъ тѧ̀, гдⷭ҇ь покро́въ тво́й на́ рꙋкꙋ деснꙋ́ю твою̀. Во́ дне сл҃нце не ѡ҆жже́тъ тебѐ, ни лꙋна̀ но́щїю. Гдⷭ҇ь сохрани́тъ тѧ̀ ѿ всѧ́когѡ ѕла̀, сохрани́тъ дш҃ꙋ твою̀ гдⷭ҇ь. Гдⷭ҇ь сохрани́тъ вхожде́нїе твоѐ, и҆ и҆схожде́нїе твоѐ ѿ нн҃ѣ и҆ до́ вѣка. Клѧ́тсѧ гдⷭ҇ь дв҃дови и҆́стинною, и҆ не ѿве́ржетсѧ є҆ѧ̀, ѿ плода̀ чре́ва твоегѡ̀ посаждꙋ̀ на престо́лѣ твое́мъ. Тꙋ̀ возращꙋ̀ ро́гъ дв҃дови, ᲂу҆гото́вахъ свѣти́льникъ пома́занномꙋ моемꙋ̀. Врагѝ є҆гѡ̀ ѡ҆блекꙋ̀ в̾ стꙋ́дъ, на не́мже процвѣте́тъ ст҃ы́нѧ моѧ̀. Ꙗ҆́кѡ и҆збра̀ гдⷭ҇ь сїѡ́на и҆ и҆зво́ли є҆гѡ̀ в̾ жили́ще себѣ̀.=꙳= Сѐ поко́й мо́й в̾ вѣ́къ вѣ́ка, здѣ̀ вселю́сѧ ꙗ҆́кѡ и҆зво́лихъ и҆̀. Ѡ҆ст҃и́лъ є҆́сть селе́нїе своѐ вы́шнїи.=꙳= Ꙗ҆́кѡ тꙋ̀ заповѣ́да гдⷭ҇ь, бл҃гослове́нїе и҆ живо́тъ до́ вѣка. Ст҃ы́нѧ и҆ велелѣ́пота во ст҃и́лѣ є҆гѡ̀. Ст҃а̀ цр҃кви твоѧ̀ ди́вна въ пра́вдꙋ. До́мꙋ твоемꙋ̀ подоба́етъ ст҃ы́ни гдⷭ҇и въ долготꙋ̀ дні́и. Помѧнꙋ̀ и҆́мѧ твоѐ во всѧ́комъ ро́дѣ и҆ ро́дѣ.=꙳= Бл҃гослове́нъ бг҃ъ во́ вѣки, и҆ в̾ вѣ́къ вѣ́ка.=꙳=

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дꙋ́хꙋ.=꙳ И҆= ны́нѣ и҆ при́снѡ и҆ во́ вѣки вѣкѡ́мъ, а҆ми́нь.=꙳=

~А҆ллилꙋ́їѧ, а҆ллилꙋ́їѧ, сла́ва тебѣ̀ бж҃е. =гⷤ.=

