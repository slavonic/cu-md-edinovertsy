~Мцⷭ҇а декабрѧ̀, въ к҃є дн҃ь. ~На ржⷭ҇тво̀ гдⷭ҇а бг҃а на́шегѡ і҆с҃а хрⷭ҇та̀.
стихо́въ, н҃з. =припѣ́въ:= В=елича́емъ тѧ̀ живода́вче хрⷭ҇тѐ, на́съ ра́ди нн҃ѣ
пло́тїю ро́ждьшагосѧ, ѿ без̾невѣ́стныѧ и҆ пречи́стыѧ дв҃ы мр҃і́и.=

~Воскли́кните гдⷭ҇ви всѧ̀ землѧ̀, по́йте же и҆́мени є҆гѡ̀.=꙳= Дади́те сла́вꙋ
хвалѣ̀ є҆гѡ̀, повѣ́дите всѧ̀ чꙋдеса̀ є҆гѡ̀. Рцѣ́те бг҃ꙋ ко́ль стра́шна дѣ́ла
твоѧ̀; Да веселѧ́тсѧ нб҃са̀, и҆ возра́дꙋетсѧ землѧ̀. Воспо́йте гдⷭ҇ви пѣ́снь
но́вꙋ, по́йте же и҆́мени є҆гѡ̀. Пꙋ́ть сотвори́те возше́дшемꙋ на за́пады, гдⷭ҇ь
и҆́мѧ є҆гѡ̀. И҆сповѣ́данїе и҆ велелѣ́пота дѣ́ло є҆гѡ̀, и҆ пра́вда є҆гѡ̀
пребыва́етъ в̾ вѣ́къ вѣ́ка. Па́мѧть сотвори́лъ є҆́сть чꙋде́съ свои́хъ,
ми́лостивъ и҆ ще́дръ гдⷭ҇ь. Помѧне́тъ в̾ вѣ́къ завѣ́тъ сво́й, крѣ́пость дѣ́лъ
свои́хъ возвѣсти́тъ лю́демъ свои́мъ. Дѣ́ла рꙋ́къ є҆гѡ̀ и҆́стина и҆ сꙋ́дъ.
И҆збавле́нїе посла̀ лю́демъ свои́мъ. ст҃о и҆ стра́шно и҆́мѧ є҆гѡ̀.=꙳= Десни́ца
гдⷭ҇нѧ сотворѝ си́лꙋ, десни́ца гдⷭ҇нѧ вознесе́ мѧ. Мт҃и сїѡ́нъ рече́тъ чл҃къ,
и҆ чл҃къ роди́сѧ в̾ не́мъ, и҆ то́й ѡ҆снова̀ и҆̀ вы́шнїи. Красе́нъ добро́тою
па́че сыно́въ чл҃ческихъ. Ѿ сїѡ́на бл҃голѣ́пїе красоты̀ є҆гѡ̀.=꙳= Помѧнꙋ̀ в̾
вѣ́къ завѣ́тъ сво́й, сло́во є҆́же заповѣ́да в̾ ты́сѧща ро́дъ. Е҆́же завѣща̀
а҆враа́мꙋ, и҆ клѧ́твꙋ свою̀ и҆саа́кꙋ. и҆ поста́ви є҆гѡ̀ і҆а́кѡвꙋ въ повелѣ́нїе,
і҆зра́илю в̾ завѣ́тъ вѣ́ченъ. Бг҃ъ же на́шъ на́ нб҃си и҆ на землѝ, всѧ̀ є҆ли́ка
восхотѣ̀ и҆ сотворѝ. Ми́лости твоѧ̀ гдⷭ҇и во́ вѣки воспою̀, в̾ ро́дъ и҆ ро́дъ
возвѣщꙋ̀ и҆́стинꙋ твою̀, ᲂу҆сты̀ мои́ми. Ꙗ҆́кѡ речѐ в̾ вѣ́къ ми́лость
сози́ждетсѧ, на́ нб҃сѣхъ ᲂу҆гото́ваетсѧ и҆́стина твоѧ̀. Положи́хъ завѣ́тъ
и҆збра́ннымъ мои́мъ. клѧ́хсѧ дв҃дꙋ рабꙋ̀ моемꙋ̀, до́ вѣка ᲂу҆гото́ваю сѣ́мѧ
твоѐ, и҆ сози́ждꙋ в̾ ро́дъ и҆ ро́дъ престо́лъ тво́й. Сѣ́мѧ є҆гѡ̀ в̾ вѣ́къ
пребꙋ́детъ, и҆ престо́лъ є҆гѡ̀ ꙗ҆́кѡ сл҃нце предо мно́ю, и҆ ꙗ҆́кѡ лꙋна̀
соверше́на в̾ вѣ́къ. Положꙋ̀ в̾ вѣ́къ вѣ́ка сѣ́мѧ є҆гѡ̀, и҆ престо́лъ є҆гѡ̀
ꙗ҆́кѡ дні́е нб҃ꙋ. Положꙋ̀ на́ мори рꙋ́кꙋ є҆гѡ̀, и҆ на рѣка́хъ десни́цꙋ є҆гѡ̀. И҆
ѡ҆блада́етъ ѿ́ морѧ и҆ до́ морѧ, и҆ ѿ рѣ́къ до коне́цъ вселе́нныѧ. То́й
воззове́тъ мѧ̀ ѻ҆ц҃ъ мо́й є҆сѝ ты̀. бг҃ъ мо́й и҆ застꙋ́пникъ спасе́нїѧ моегѡ̀.
А҆́зъ пе́рвенца положꙋ̀ є҆гѡ̀ высо́ка па́че царе́й земны́хъ. И҆ покло́нѧтсѧ
є҆мꙋ̀ всѝ ца́рїе зе́мстїи. всѣ́мъ враго́мъ свои́мъ ѡ҆долѣ́етъ, и҆ вразѝ
є҆гѡ̀ пе́рсть поли́жꙋтъ. Гдⷭ҇и бж҃е си́лъ кто̀ подо́бенъ тебѣ̀; си́ленъ є҆сѝ
гдⷭ҇и, и҆ и҆́стина твоѧ̀ ѻ҆́крестъ тебѐ. Кто̀ бг҃ъ ве́лїи ꙗ҆́кѡ бг҃ъ на́шъ,
ты̀ є҆сѝ бг҃ъ творѧ́и чꙋдеса̀.=꙳= Позна́лъ є҆сѝ в̾ лю́дехъ си́лꙋ твою̀, и҆
и҆зба́вилъ є҆сѝ мы́шцею твое́ю лю́ди твоѧ̀. Мы́шцею си́лы твоеѧ̀ разгна́лъ
є҆сѝ врагѝ твоѧ̀. Твоѧ̀ є҆́сть мы́шца с̾ си́лою, да ᲂу҆тверди́тсѧ рꙋка̀ твоѧ̀,
и҆ вознесе́тсѧ десни́ца твоѧ̀. Же́злъ си́лы по́слетъ тебѣ̀ гдⷭ҇ь ѿ сїѡ́на, и҆
ѡ҆долѣ́еши посредѣ̀ вра́гъ твои́хъ. Оу҆пасе́ши ѧ҆̀ па́лицею желѣ́зною, ꙗ҆́кѡ
сосꙋ́ды скꙋде́льничи сокрꙋши́ши и҆́хъ. Съ тобо́ю нача́льствова в̾ де́нь си́лы
твоеѧ̀, в̾ свѣ́тлостехъ ст҃ы́хъ твои́хъ. Препоѧ́ши ѻ҆рꙋ́жїе твоѐ по бедрѣ̀
твое́й си́льне. красото́ю твое́ю и҆ добро́тою твое́ю. И҆ напрѧзѝ и҆ спѣ́й и҆
црⷭ҇твꙋй, и҆́стины ра́ди и҆ кро́тости и҆ пра́вды, и҆ наста́витъ тѧ̀ ди́внѡ
десни́ца твоѧ̀. Гдⷭ҇ь ѡ҆деснꙋ́ю тебѐ. Тебѣ̀ принесꙋ́тъ ца́рїе да́ры. Стрѣ́лы
твоѧ̀ и҆з̾ѡ҆щре́ны си́льне, лю́дїе пред̾ тобо́ю падꙋ́тъ, в̾ срⷣцы вра́гъ
царе́въ. И҆́з̾ чрева пре́жде денни́цы роди́хъ тѧ̀.=꙳= Клѧ́тсѧ гдⷭ҇ь и҆ не
раска́етсѧ. ты̀ є҆сѝ і҆єре́й во́ вѣки по́ чинꙋ мелхиседе́ковꙋ. Гдⷭ҇ь речѐ ко
мнѣ̀ сн҃ъ мо́й є҆сѝ ты̀, а҆́зъ дне́сь роди́хъ тѧ̀. Просѝ ѿ менѐ и҆ да́мъ тѝ
ꙗ҆зы́ки достоѧ́нїе твоѐ, и҆ ѡ҆держа́нїе твоѐ концы̀ землѝ. Же́ртвꙋ и҆
приноше́нїе невосхотѣ̀, тѣ́ло же соверши́лъ ми є҆сѝ. Всесожже́нїѧ и҆ ѡ҆
грѣсѣ́хъ невзыска́лъ є҆сѝ, тогда̀ рѣ́хъ сѐ прїидꙋ̀. Ѿве́рзꙋ в̾ при́тчахъ
ᲂу҆ста̀ моѧ̀, провѣща́ю гада́нїѧ и҆спе́рва. Въ глави́знѣ кни́жнѣй пи́шетъ ѡ҆
мнѣ̀. И҆злїѧ́сѧ бл҃года́ть во ᲂу҆стна́хъ твои́хъ. сегѡ̀ ра́ди бл҃гослови́ тѧ
бж҃е бг҃ъ тво́й в̾ вѣ́къ. Ѿ пото́ка на пꙋтѝ пїе́тъ, сегѡ̀ ра́ди вознесе́тъ
главꙋ̀. Лѣ́та є҆гѡ̀ до́ дне ро́да и҆ ро́да, млⷭ҇ть и҆ и҆́стинꙋ є҆гѡ̀ кто̀
взы́щетъ. Престо́лъ тво́й бж҃е в̾ вѣ́къ вѣ́ка. же́злъ пра́вости, же́злъ
црⷭ҇твїѧ твоегѡ̀. Возлюби́лъ є҆сѝ пра́вдꙋ, и҆ воз̾ненави́дѣ без̾зако́нїе.
Сегѡ̀ ра́ди пома́за тѧ бж҃е бг҃ъ тво́й є҆ле́ѡмъ ра́дости, па́че прича́стникъ
твои́хъ. Смѵ́рна и҆ ста́кти и҆ касі́ѧ ѿ ѻ҆де́ждь твои́хъ. Ꙗ҆́кѡ ты̀ наслѣ́диши
во всѣ́хъ ꙗ҆зы́цѣхъ. Бл҃гослове́нъ гдⷭ҇ь во́ вѣки, бꙋ́детъ бꙋ́детъ.=꙳=

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дꙋ́хꙋ.=꙳ И҆= ны́нѣ и҆ при́снѡ и҆ во́ вѣки
вѣкѡ́мъ, а҆ми́нь.=꙳=

~А҆ллилꙋ́їѧ, а҆ллилꙋ́їѧ, сла́ва тебѣ̀ бж҃е.= гⷤ.=

Н=а ржⷭ҇тво̀ хрⷭ҇то́во. на ѳ҃, пѣ́сни, припѣ́вы: В=елича́й дш҃е моѧ̀, и҆́же в̾
верте́пѣ ро́ждьшагосѧ цр҃ѧ хрⷭ҇та̀. =дрꙋгі́и: В=елича́й дш҃е моѧ̀, честнѣ́йшꙋю
нбⷭ҇ныхъ во́инствъ дв҃ꙋ пречи́стꙋю бцⷣꙋ.

~Мцⷭ҇а генварѧ̀, въ а҃ дн҃ь. Н=а ѡ҆брѣ́занїе гдⷭ҇не. на ѳ҃, пѣ́сни, припѣ́вы:
В=елича́й дш҃е моѧ̀, и҆́же по зако́нꙋ пло́тїю ѡ҆брѣ́завшагосѧ гдⷭ҇а. =дрꙋгі́и:
В=елича́й дш҃е моѧ̀, и҆́же въ кесарі́и вели́кагѡ васи́лїѧ.

