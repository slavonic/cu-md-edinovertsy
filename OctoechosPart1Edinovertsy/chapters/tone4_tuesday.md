В=ъ пᲂнедѣ́льникъ , ве́черъ . на́ гдⷭ҇и вᲂзва́хъ , стихѣ́ры , пᲂкаѧ́нны .
гла́съ , д҃ . поⷣ . х=ᲂтѣ́хъ слеза́ми . з=апѣ́въ : ꙗ҆́кѡ ѿ тебѐ ѡ҆чище́нїе
є҆́сть . Д=о́лженъ бѣ́хъ всегда̀ пᲂмина́ти ,꙳ пᲂслѣ́днїи ча́съ и҆зше́ствїѧ
мᲂегѡ̀ ,꙳ и҆ а҆́нг҃лѡвъ прише́ствїѧ ,꙳ бѣсо́въ же пᲂмышлѧ́ти неи҆тїѐ .꙳ но
вра́гъ паре́нїѧ ᲂу҆мꙋ̀ ꙳ глꙋмѧ́сѧ в̾лага́етъ ми ,꙳ всегда́ мѧ к̾ го́ршимъ ꙳
влекі́и льсти́внѡ .

=ᲂу҆пᲂва̀ дꙋша̀ мᲂѧ̀ на́ гдⷭ҇а . П=ᲂдᲂба́ше ми всегда̀ во ᲂу҆мѣ̀ прїима́ти ,꙳
стра́шнᲂе сꙋди́ще твᲂѐ гдⷭ҇и ,꙳ ка́кѡ пред̾ста́ти ми пред̾ тᲂбо́ю ,꙳
несᲂхрани́хъ бо никᲂгда̀ ,꙳ за́пᲂвѣди твᲂеѧ̀ пᲂвелѣ́нїе ,꙳ и҆ ѿ ѕлы́хъ
и҆сто́ргнꙋти пᲂмышле́нїе немᲂгꙋ̀ ,꙳ но ꙗ҆́кѡ ᲂу҆́бѡ са́мъ вѣ́си ,꙳
и҆справле́нїе ми да́ждь и҆ спаси́ мѧ .

=да ᲂу҆пᲂва́етъ і҆и҃ль на́ гдⷭ҇а . В=ᲂлна̀ ѡ҆бꙋрева́етъ мѧ грѣхо́внаѧ ,꙳
бꙋ́рѧ же смꙋща́етъ страстна́ѧ ,꙳ и҆ зима̀ сра́мныхъ вᲂспᲂмина́нїи ,꙳ и҆
пᲂги́бели предаю́тъ мѧ влⷣчце ,꙳ и҆́же ѡ҆кᲂрми́телѧ ми́рꙋ ,꙳ ꙗ҆́кѡ ро́ждьши
дв҃о , ꙳ и҆зба́ви мѧ ꙳ бꙋ́дꙋщїѧ нꙋ́жи и҆ печа́ли .

=та́же , в̾ минѣ́и , с=тⷯры , ~ст҃о́мꙋ , ~а҆́ще и҆́мать . ~а҆́ще нѣ́сть
минѣ́и . =и҆́ны , стⷯры , ст҃о́мꙋ и҆ вели́кᲂмꙋ і҆ѡа́ннꙋ прⷣтчи . гла́съ , д҃ .
=з=апѣ́въ : ѿ всѣ́хъ без̾зако́нїи є҆гѡ̀ . И҆=мѣ́ѧи ко́ гдⷭ҇ꙋ дерзнᲂве́нїе
рᲂжде́нныхъ всѣ́хъ прⷣтче пребо́льшїи . тᲂго̀ мᲂлѝ всегда̀ , ѡ҆ и҆́же вѣ́рᲂю
призыва́ющихъ тѧ̀ , ѡ҆браще́нїе на́мъ да́ти и҆ винꙋ̀ пᲂкаѧ́нїѧ , ꙗ҆́кѡ да тѧ̀
вᲂспѣва́емъ при́снѡ спаса́еми .

=пᲂхвали́те є҆гѡ̀ всѝ лю́дїє . Н=арече́нъ бы́сть прᲂро́къ ѿ лᲂже́снъ , и҆
ѿ ᲂу҆тро́бы прᲂпᲂвѣ́дникъ , прⷣтче и҆ а҆пⷭ҇ле прише́ствїѧ гдⷭ҇нѧ . бѣсо́мъ
ᲂу҆́бѡ пре́дана мѧ сꙋ́ща , и҆ грѣхꙋ̀ раба̀ мнᲂгᲂдѣ́йствена , ѿ ѡ҆бᲂи́хъ мѧ
и҆спра́ви , ꙗ҆́кѡ крѣ́пкїи во́инъ , да твᲂѐ ско́рᲂе прᲂпᲂвѣ́дꙋю
застꙋпле́нїе .

=и҆ и҆́стина гдⷭ҇нѧ пребыва́етъ во́ вѣки . Л=ᲂпа́та сы́и дх҃а бжⷭ҇твенагѡ ,
плѣвᲂви́дныѧ нра́вы развѣ́й ѿ́ срⷣца мᲂегѡ̀ . дѣѧ́нїѧ бжⷭ҇твенаѧ ѿ менѐ
сᲂбира́ѧ , ꙗ҆́кᲂже пшени́цꙋ в̾ жи́тницꙋ бж҃їю . ꙗ҆́кѡ да пи́ща влⷣцѣ
бл҃гᲂпᲂтре́бна бꙋ́дꙋ , тᲂбо́ю хᲂда́таемъ ѡ҆бᲂгаща́емь , хрⷭ҇то́въ крⷭ҇тлю
бл҃же́нне .

=сла́ва , и҆ нн҃ѣ , боⷢ҇ . С=ле́зы ми да́ждь ѿ́ срⷣца , и҆ вᲂздыха́нїе
и҆з̾ глꙋбины̀ ѻ҆трᲂкᲂви́це , и҆ дш҃и сᲂкрꙋше́нїе . и҆ и҆спᲂвѣ́данїе ꙗ҆́же
в̾ житїѝ сᲂдѣ́ѧннаѧ мно́ю прегрѣше́нїѧ . да твᲂе́ю по́мᲂщїю всечⷭ҇таѧ ,
в̾ пᲂкаѧ́нїи прейдꙋ̀ жи́знь мᲂю̀ , и҆ ᲂу҆лꙋчꙋ̀ ѡ҆слабле́нїе .

=та́же , с=вѣ́тѣ ти́хїи . =прᲂки́менъ , дню̀ . та́же , с=пᲂдо́би гдⷭ҇и
в̾ ве́черъ се́й . =на стихо́внѣ , стⷯры , пᲂкаѧ́нны . гла́съ , д҃ . поⷣ .
Х=ᲂтѣ́хъ слеза́ми ѡ҆мы́ти ,꙳ мᲂи́хъ сᲂгрѣше́нїи рꙋкᲂписа́нїе ,꙳ и҆ про́чеє
живᲂта̀ мᲂегѡ̀ ,꙳ пᲂкаѧ́нїемъ бл҃гᲂꙋгᲂди́ти тебѣ̀ гдⷭ҇и .꙳ но вра́гъ льсти́тъ
мѧ ,꙳ и҆ бо́ретъ дш҃ꙋ мᲂю̀ ,꙳ гдⷭ҇и пре́же да́же до кᲂнца̀ ,꙳ непᲂги́бнꙋ и҆
спаси́ мѧ .

=сти́хъ : к̾ тебѣ̀ вᲂзведо́хъ ѻ҆́чи мᲂѝ . К=то̀ ѡ҆бꙋрева́емь ,꙳ притека́ѧ
ко приста́нищꙋ твᲂемꙋ̀ ,꙳ гдⷭ҇и не спасе́тсѧ ли , и҆лѝ кто̀ бᲂлѣ́знꙋѧ ,꙳ и҆
припа́даѧ ко врачевствꙋ̀ семꙋ̀ ,꙳ не и҆сцѣлева́етлисѧ ,꙳ сᲂдѣ́телю всѧ́ческимъ
и҆ врачꙋ̀ недꙋ́жнымъ ,꙳ гдⷭ҇и пре́же да́же до кᲂнца̀ ,꙳ непᲂги́бнꙋ и҆ спаси́
мѧ .

=сти́хъ : пᲂми́лꙋй на́съ гдⷭ҇и . мⷱ҇ꙋ . И҆́=же ст҃ы́хъ мч҃нкъ прїе́мыи
терпѣ́нїе , и҆ ѿ на́съ прїимѝ пѣ́нїе чл҃кᲂлю́бче . и҆ да́рꙋй на́мъ тѣ́хъ
мл҃твами ве́лїю млⷭ҇ть . =сла́ва , и҆ нн҃ѣ , боⷢ҇ . И҆=зба́ви на́съ ѿ бѣ́дъ
на́шихъ мт҃и хрⷭ҇та̀ бг҃а , ро́ждьшаѧ всѣ́хъ твᲂрца̀ , да всѝ вᲂпїе́мъ ти ,
ра́дꙋисѧ є҆ди́на спасе́нїе дꙋ́шъ на́шихъ .

=та́же , н=н҃ѣ ѿпꙋща́еши .= т=рⷭ҇то́е , и҆ по ѻ҆́ч҃е на́шъ . ~трᲂпа́рь ,
ст҃о́мꙋ .= с=ла́ва , и҆ ны́нѣ , боⷢ҇ . ~во́ гласъ трᲂпарѧ̀ .= п=ᲂсе́мъ ,
є҆ктенїѧ̀ . =и҆= ѿпꙋ́стъ .

В=ъ пᲂнедѣ́льникъ , на па́вечерницѣ . кано́нъ , прест҃ѣ́й бцⷣе . гла́съ ,
д҃ . пѣ́снь , а҃ . і҆рмо́съ . М=о́рѧ чермна́гѡ пꙋчи́нꙋ , немо́крыми стᲂпа́ми
дре́вле ше́ствᲂвавъ і҆и҃ль , крⷭ҇тᲂѡбра́зно мѡѷсе́ѡвыма рꙋка́ма , а҆мали́кᲂвꙋ
си́лꙋ в̾ пꙋсты́ни пᲂбѣди́лъ є҆́сть . =запѣ́в̾ : прест҃а́ѧ гжⷭ҇е бцⷣе спасѝ
на́съ . Ꙗ҆́=же є҆ди́на в̾ напа́стехъ и҆ ско́рбѣхъ защища́ющаѧ , и҆́же
пᲂд̾ кро́въ тво́й пречⷭ҇таѧ прибѣ́гша те́плѣ , прїимѝ ꙗ҆́кѡ пребл҃га́ѧ ,
є҆́же ѿ́ срⷣца мᲂегѡ̀ мᲂле́нїе . ~Приста́нище невла́емо , ѡ҆брѣто́хъ тѧ
ѡ҆каѧ́нныи , напа́стныѧ же и҆ нꙋ́жныѧ прило́ги ѿрѣва́ѧ , бл҃гᲂда́рственѡ пᲂю́ ти
вᲂспѣва́нїе , бг҃ᲂмꙋ́жнаѧ бг҃ᲂрᲂди́тельнице . =сла́ва . М=и́лᲂстивнымъ и҆
кро́ткимъ сѝ ѻ҆́кᲂмъ бг҃ᲂрᲂди́тельнице , во ѡ҆бстᲂѧ́нїи же и҆ ско́рби зрѧ́щи
мѧ , вско́рѣ свᲂбᲂдѝ , тѧ́ бо призыва́ю на́ пᲂмᲂщь . =и҆ нн҃ѣ . Є҆́=вва
ѡ҆сꙋжде́нїѧ и҆зба́висѧ и҆ а҆да́мъ , тᲂбо́ю чⷭ҇таѧ , с̾ ни́ми же и҆ а҆́зъ
припа́даю ти , печа́льныѧ ми сле́зы ны́нѣ на ра́дᲂсть прелᲂжѝ , и҆ ѿ напа́стей
свᲂбᲂдѝ .

=пѣ́снь , г҃ . і҆рмо́съ . Л=ꙋ́къ си́льныхъ и҆знемо́же , а҆ не́мᲂщнїи
препᲂѧ́сашасѧ си́лᲂю . сегѡ̀ ра́ди вᲂз̾весели́сѧ , ѡ҆́ гдⷭ҇ѣ срⷣце мᲂѐ .
~Ѻ҆рꙋ́жїе крѣ́пко и҆ стѣ́нꙋ тѧ стѧжа́въ а҆́зъ , пᲂбѣжда́ю сᲂпрᲂти́вныхъ
пᲂлкѝ , и҆ пᲂю̀ вели́чїѧ твᲂѧ̀ , бцⷣе неи҆скꙋсᲂбра́чнаѧ . ~Пе́щь разᲂрѧ́еши
печа́лемъ , и҆ пᲂгаша́еши ѿча́ѧнїѧ зно́й . кто́ бо та́кѡ , ꙗ҆́кᲂже ты̀
дв҃о бцⷣе ᲂу҆пᲂва́нїе на́ше . =сла́ва . В=нꙋшѝ во́пль раба̀ твᲂегѡ̀ , твᲂеѧ̀
тре́бꙋющагѡ по́мᲂщи бг҃ᲂмт҃и , ᲂу҆пᲂва́нїе мᲂѐ ᲂу҆слы́ши мѧ , и҆ пᲂтщи́сѧ
спасти́ мѧ . =и҆ ны́нѣ . П=ри́зри чⷭ҇таѧ спасти́ мѧ , и҆́бо бжⷭ҇твенымъ
ма́нїемъ всѧ̀ сᲂдержа́щаго вᲂплᲂти́ла є҆сѝ бж҃їе сло́во , па́че сло́ва и҆
смы́сла .

=пѣ́снь , д҃ . і҆рмо́съ . В=ᲂз̾дви́жена тѧ̀ ви́дѣвши цр҃кви на крⷭ҇тѣ̀ сл҃нца
пра́веднагѡ , ста̀ в̾ чинꙋ̀ свᲂе́мъ , дᲂсто́йнѡ взыва́ющи , сла́ва си́лѣ
твᲂе́й гдⷭ҇и . ~Пᲂбѣ́ждьши враждꙋ́ющїѧ мнѣ̀ всꙋ́е , ꙗ҆́кѡ дш҃ꙋ мᲂю̀ тща́щесѧ
лю́тѣ прїѧ́ти . сᲂхрани́ мѧ влⷣчце ненавѣ́тна , да ра́дꙋѧсѧ сла́влю тѧ .
~И҆збавлѧ́ющи мѧ ѿ ꙗ҆зы́ка льстивᲂглаго́лива , ꙗ҆́кѡ бл҃га̀ пред̾ста́тельница ,
беспа́кᲂстна пᲂкажѝ ѿ жите́йскихъ дѣѧ́нїи , мно́го бо мо́жеши , ꙗ҆́кѡ
мт҃и зижди́телѧ сꙋ́щи . =сла́ва . Б=ез̾бᲂлѣ́зненꙋ вѣ́дыи тѧ цѣле́бницꙋ
немᲂщны́и , дх҃ᲂмъ и҆ ᲂу҆сты̀ зᲂвꙋ̀ , и҆сцѣли́ мѧ влⷣчце , пᲂми́лꙋй и҆ спаси́
мѧ , к̾ тебѣ́ бо прибѣга́ю ра́бъ тво́й . =и҆ ны́нѣ . Ꙗ҆́=кѡ пᲂхвалꙋ̀ а҆́нг҃лѡмъ
и҆ чл҃кѡмъ , тѧ̀ вᲂспѣва́емъ всѝ дв҃о мр҃і́е , и҆ вѣ́рнѡ мо́лимсѧ , мᲂли́сѧ
влⷣчце , ѿ всѧ́кїѧ ско́рби и҆зба́витисѧ на́мъ .

=пѣ́снь , є҃ . і҆рмо́съ . Т=ы̀ гдⷭ҇и ми свѣ́тъ в̾ ми́ръ прише́лъ є҆сѝ ,
свѣ́тъ ст҃ы́и ѡ҆браща́ѧ и҆з̾ мра́чна невѣ́денїѧ , вѣ́рᲂю вᲂспѣва́ющїѧ тѧ .
~И҆спра́ви чⷭ҇таѧ мл҃твꙋ раба̀ твᲂегѡ̀ , ко́ гдⷭ҇ꙋ сн҃ꙋ твᲂемꙋ̀ , да ѡ҆брѧ́щꙋ
разрѣше́нїе мно́гимъ прегрѣше́нїемъ . ~И҆зба́ви мѧ стрⷭ҇те́й и҆ бѣ́дъ
бг҃ᲂневѣ́сто , тѧ́ бо пᲂлᲂжѝ бг҃ъ к̾ немꙋ̀ хᲂда́таицꙋ , мᲂемꙋ̀ смире́нїю .
=сла́ва . П=ᲂкрᲂви́тельница мнѣ̀ ты̀ є҆сѝ , и҆ непреста́ннᲂе хвале́нїе ѽ
влⷣчце бцⷣе , непре́зриши бо ника́кᲂже , ѡ҆держи́магѡ в̾ печа́лѣхъ . =и҆ ны́нѣ .
Н=ы́нѣ и҆спрᲂсѝ на́мъ прегрѣше́нїемъ ѡ҆ставле́нїе , и҆ и҆зба́ви
ѿ напа́стей , и҆ страсте́й нечи́стыхъ , мл҃твами твᲂи́ми препѣ́таѧ .

=пѣ́снь , ѕ҃ . і҆рмо́съ . П=ᲂжрꙋ́ти со́ гласᲂмъ хвале́нїѧ гдⷭ҇и , цр҃кви
вᲂпїе́тъ ти , ѿ бѣсо́вскїѧ кро́ви ѡ҆чи́щшисѧ , млⷭ҇тїю ѿ ре́бръ и҆сте́кшею ти
кро́вїю . ~Крѣ́пᲂсть мᲂѧ̀ сама̀ є҆сѝ пречⷭ҇таѧ влⷣчце , во ѡ҆брѣ́тшихъ мѧ
ѕѣлѡ̀ не нача́ѧнныхъ ско́рбѣхъ , и҆ вᲂпїю́ ти ꙗ҆́кѡ ве́лїѧ є҆сѝ пᲂмо́щница
рабꙋ̀ твᲂемꙋ̀ . ~И҆сцѣлѝ дш҃е́вныѧ ми ꙗ҆́звы влⷣчце , застꙋпи́ мѧ дв҃це раба̀
твᲂегѡ̀ , и҆ и҆зба́ви мѧ ѿ ѡ҆глаго́ланїѧ и҆ навѣ́та , и҆ раз̾враще́нїѧ
непра́ведна . =сла́ва . С=ᲂкрꙋшѝ навѣ́тники непра́ведныѧ , и҆́же на мѧ̀ прⷭ҇нѡ
прибѣга́ющаго к̾ тебѣ̀ чⷭ҇таѧ , и҆ не ѡ҆ста́ви менѐ пᲂги́бнꙋти , ꙗ҆́кѡ всѧ̀
тебѣ̀ вᲂзмо́жна бг҃ᲂѻ҆трᲂкᲂви́цѣ . =и҆ ны́нѣ . О=у҆спѝ дш҃и мᲂеѧ̀ , свирѣ́пꙋю
во́лнꙋ , ꙗ҆́кѡ мно́жество прегрѣше́нїи , и҆скꙋше́нїѧ и҆ печа́ли вᲂста́ша
на мѧ̀ , но сама́ мѧ влⷣчце спасѝ .

~Гдⷭ҇и пᲂми́лꙋй , =гⷤ . сла́ва , и҆ ны́нѣ . сѣда́ленъ , гла́съ , д҃ . В=ъ
кро́въ тво́й дв҃о всѝ прибѣга́юще вᲂпїе́мъ ти , мᲂльбꙋ̀ прїимѝ ѿ на́съ , и҆
непреста́й мᲂлѧ́щисѧ чл҃кᲂлю́бцꙋ , спасти́сѧ рабо́мъ ти .

=пѣ́снь , з҃ . і҆рмо́съ . С=пасы́и во ѻ҆гнѝ а҆враа́мскїѧ сѝ дѣ́ти , и҆
халдѣ́и ᲂу҆би́въ , ꙗ҆́же без̾ пра́вды пра́ведныѧ ᲂу҆лᲂвлѧ́хꙋ , препѣ́тыи гдⷭ҇и
бж҃е ѻ҆ц҃ъ бл҃гᲂслᲂве́нъ є҆сѝ . ~И҆́же ѿ а҆га́рѧнъ наси́лᲂванїе , ско́ро
пᲂтре́бльши , мече́мъ мᲂли́твъ твᲂи́хъ мр҃і́е , лю́ди же и҆ ста́до свᲂѐ
сᲂхранѝ , сн҃ꙋ твᲂемꙋ̀ зᲂвꙋ́щихъ , бж҃е ѻ҆ц҃ъ на́шихъ блгⷭ҇ве́нъ є҆сѝ .
~Равнᲂлѣ́пнаѧ ски́нїе , прїими́ мѧ к̾ тебѣ̀ прибѣга́ющаго , да непрїи́метъ мѧ
вра́гъ пᲂгꙋби́ти и҆з̾гᲂнѧ́ѧ , пᲂю́ща сн҃ꙋ твᲂемꙋ̀ бг҃ᲂмт҃и , ѻ҆ц҃ъ на́шихъ бж҃е
бл҃гᲂслᲂве́нъ є҆сѝ . =сла́ва . Б=г҃ᲂрᲂди́тельнице мр҃і́е , пред̾варѝ раба̀
твᲂегѡ̀ вско́рѣ , тревᲂлне́нїемъ напа́сти пᲂтᲂплѧ́ема , и҆ неи҆мꙋ́щаго
по́мᲂщи , зᲂвꙋ́ бо , ᲂу҆пᲂва́нїе мᲂѐ бцⷣе пᲂми́лꙋй мѧ . =и҆ ны́нѣ .
Ч=л҃ческїѧ напа́сти , ꙗ҆́кѡ грѣхо́мъ вино́вны , ны́нѣ бцⷣе блага́ѧ разᲂрѝ ,
бжⷭ҇твеными мл҃твами твᲂи́ми , и҆ рабы̀ твᲂѧ̀ и҆зба́ви бᲂлѣ́зненыхъ
прегрѣше́нїи , и҆ всѧ́кїѧ напа́сти .

=пѣ́снь , и҃ . і҆рмо́с̾ . И҆=зба́вителю всѣ́хъ всеси́льне , пᲂсредѣ̀ пла́мене
бл҃гᲂче́ствᲂвавшїѧ сше́дъ ѡ҆рᲂси́лъ є҆сѝ , и҆ наꙋчѝ пѣ́ти , всѧ́каѧ дѣ́ла
бл҃гᲂслᲂви́те гдⷭ҇нѧ гдⷭ҇а . ~Вᲂста̀ на ны̀ ꙗ҆зы́къ без̾зако́ненъ , хвалѧ́сѧ
пᲂгꙋби́ти слꙋжи́тели твᲂѧ̀ . є҆го́же ѿє҆́мши пречⷭ҇таѧ , зᲂвꙋ́щїѧ пᲂкры́й ,
всѧ̀ дѣ́ла блгⷭ҇ви́те гдⷭ҇нѧ гдⷭ҇а . ~Мно́гїѧ твᲂѧ̀ щедро́ты є҆ди́на бг҃ᲂмт҃и ,
на́съ ми́лᲂстивнѡ спаса́ютъ , ѿ грѣхо́внагѡ сꙋда̀ и҆ разли́чныхъ напа́стей ,
ты́ бо ро́ждьши бг҃а , и҆ ми́лꙋеши ми́ръ є҆гѡ̀ . =сла́ва . Н=а мᲂле́нїе мᲂѐ
ны́нѣ ᲂу҆милᲂсе́рдисѧ , и҆ ра́дᲂсть ми в̾ печа́ли мѣ́сто да́рꙋй , да пᲂю́ тѧ
влⷣчце , и҆ вᲂпїю̀ сн҃ꙋ твᲂемꙋ̀ , всѧ̀ дѣ́ла блгⷭ҇ви́те гдⷭ҇нѧ гдⷭ҇а . =и҆
ны́нѣ . Ꙗ҆́=кѡ ты̀ мнѣ̀ є҆сѝ крѣ́пᲂсть и҆ пᲂмо́щница , не ᲂу҆бᲂю́сѧ врагѡ́въ
негᲂдᲂва́нїѧ , но вᲂспѣва́ю тѧ влⷣчце , и҆ вᲂпїю̀ сн҃ꙋ твᲂемꙋ̀ , всѧ̀ дѣ́ла
блгⷭ҇ви́те гдⷭ҇нѧ гдⷭ҇а .

=пѣ́снь , ѳ҃ . і҆рмо́съ . Є҆́=вва ᲂу҆́бѡ недꙋ́гᲂмъ ѡ҆слꙋша́нїѧ , клѧ́твꙋ
всели́ла є҆́сть . ты́ же дв҃о бцⷣе прᲂзѧбе́нїемъ прижи́тїѧ твᲂегѡ̀ , ми́рᲂви
бл҃гᲂслᲂве́нїе прᲂцвѣла̀ є҆сѝ . тѣ́мъ тѧ̀ всѝ велича́емъ .= Ѻ҆=рꙋ́жїе ᲂу҆́бѡ
на ны̀ и҆з̾ѡ҆стри́въ , сᲂвѣщава́етъ льсти́выи а҆ра́влѧнинъ без̾зако́нныи .
ты́ же дв҃о бцⷣе , си́лᲂю крⷭ҇та̀ сн҃а твᲂегѡ̀ , и҆ мᲂли́твъ твᲂи́хъ ,
вᲂѡ҆рꙋжа́еши на́нь рабы̀ твᲂѧ̀ . тѣ́мже прᲂпᲂвѣ́дꙋемъ сла́вꙋ твᲂю̀ . ~Крѣ́пᲂсть
ᲂу҆́бѡ ты̀ на врагѝ даде́сѧ , и҆ и҆збавле́нїе в̾ напа́стѣхъ . что́ же тѝ
а҆́зъ принесꙋ̀ чⷭ҇таѧ недᲂвѣ́мъ ; ѻ҆ба́че є҆́же и҆́мамъ бл҃гᲂдаре́нїе
принᲂшꙋ́ ти влⷣчце , прїимѝ сїѐ ѿ раба̀ твᲂегѡ̀ и҆ спаси́ мѧ . =сла́ва . Ѽ=
мт҃и всѣ́хъ твᲂрца̀ всесвѣ́тлаѧ , скᲂрбѧ́щимъ ᲂу҆тѣ́ха , пᲂтᲂплѧ́ющимсѧ
пред̾ста́тельница , и҆ пᲂбѣждае́мымъ застꙋ́пница , до живᲂта̀ мᲂегѡ̀ ты́ мѧ
сᲂхранѝ . =и҆ нн҃ѣ . О=у҆тѣшнѧ́емь грѣхѝ мно́гими препѣ́таѧ , и҆ напа́стьми
лю́тыми , ны́нѣ тебѣ̀ хвале́нїѧ же́ртвꙋ принᲂша́ю , и҆ прилѣ́жнѡ взыва́ю ти ,
ст҃а́ѧ бцⷣе пᲂмᲂзи́ ми , тебе́ бо сла́вѧ , пѣ́снь сᲂверша́ю . =та́же ,
д=ᲂсто́йнѡ є҆́сть . =и҆= про́чеє , ѡ҆бы́чно . =и҆= ѿпꙋ́стъ .

В=о вто́рникъ , на ᲂу҆́трени . по а҃ , стихᲂло́гїи . сѣда́льны , пᲂкаѧ́нны .
гла́съ , д҃ . С=мире́нꙋю мᲂю̀ дш҃ꙋ пᲂсѣтѝ гдⷭ҇и , и҆́же во грѣсѣ́хъ житїѐ
всѐ и҆з̾жи́вшꙋю , ꙗ҆́кᲂже блꙋдни́цꙋ прїимѝ и҆ менѐ и҆ спаси́ мѧ . =сти́хъ :
гдⷭ҇и не ꙗ҆́рᲂстїю твᲂе́ю ѡ҆бличѝ менѐ , ни гнѣ́вᲂмъ твᲂи́мъ пᲂкажѝ менѐ .
П=репла́ваѧ пꙋчи́нꙋ настᲂѧ́щагѡ житїѧ̀ , пᲂмышлѧ́ю бе́зднꙋ мᲂи́хъ ѕѡ́лъ , и҆
не и҆мѣ́ю ѡ҆кᲂрми́телѧ пᲂмышле́нїемъ , петро́въ прᲂвѣщава́ю ти гла́съ ,
спаси́ мѧ хрⷭ҇тѐ , спаси́ мѧ бж҃е , ꙗ҆́кѡ чл҃кᲂлю́бецъ . =сла́ва , и҆ ны́нѣ ,
боⷢ҇ . Ꙗ҆́=кᲂже сꙋ́щаѧ вᲂи́стинꙋ бцⷣа , мᲂлѧ́щисѧ ꙗ҆́кѡ мт҃и со дерзнᲂве́нїемъ
сн҃ꙋ свᲂемꙋ̀ и҆ бг҃ꙋ на́шемꙋ , сᲂхранѧ́й гра́дъ и҆зрѧ́днѡ , к̾ пᲂкро́вꙋ твᲂемꙋ̀
прибѣга́ющїи , ѡ҆ тебѣ̀ держа́вꙋ и҆мꙋ́щїи и҆ к̾ тебѣ̀ прибѣга́ющїи ,
приста́нищꙋ и҆ стѣнѣ̀ є҆ди́нѣй пред̾ста́тельницѣ ро́дꙋ чл҃ческᲂмꙋ .

=по в҃ , стихᲂло́гїи . сѣда́льны , гла́съ , д҃ . М=гло́ю стрⷭ҇те́й и҆
жите́йскими сластьмѝ , пᲂмрача́емь ᲂу҆́мъ стрⷭ҇тны́ѧ ми дш҃и , и҆ по́мыслъ
пᲂкаѧ́нїѧ нѣ́сть во мнѣ̀ . но ᲂу҆ще́дри сп҃се смире́нїе мᲂѐ , и҆ да́ждь ми
по́мыслъ вᲂз̾никнᲂве́нїѧ , да и҆ а҆́зъ спаса́емь пре́жде кᲂнца̀ вᲂпїю̀
бл҃гᲂꙋтро́бїю твᲂемꙋ̀ гдⷭ҇и , хрⷭ҇тѐ спаси́ мѧ недᲂсто́йнаго , спаси́ мѧ
ѿча́ѧннаго . =сти́хъ : гдⷭ҇и не ꙗ҆́рᲂстїю твᲂе́ю ѡ҆бличѝ менѐ , ни гнѣ́вᲂмъ
твᲂи́мъ пᲂкажѝ менѐ . С=ко́рѡ сᲂвни́демъ в̾ невѣ́стникъ хрⷭ҇то́въ , да всѝ
ᲂу҆слы́шимъ бл҃же́нныи гла́съ хрⷭ҇та̀ бг҃а на́шегѡ , прїиди́те лю́бѧщїи
нбⷭ҇нꙋю сла́вꙋ , и҆ прїими́те сїю̀ в̾кꙋ́пѣ с̾ мꙋ́дрыми дв҃ами , прᲂсвѣти́вше
свѣщѝ свᲂѧ̀ вѣ́рᲂю .= сти́хъ : ди́венъ бг҃ъ во ст҃ы́хъ свᲂи́хъ , бг҃ъ
і҆и҃левъ . мⷱ҇ꙋ . К=рⷭ҇то́мъ вᲂѡ҆рꙋже́ни страстᲂно́сцы твᲂѝ хрⷭ҇тѐ бж҃е
на́шъ , пᲂбѣди́ша кᲂзнᲂва́нїѧ нача́ло ѕло́бнагѡ врага̀ , и҆ вᲂсїѧ́ша ꙗ҆́кѡ
свѣти́ла земны́ѧ наставлѧ́юще , и҆ пᲂдаю́тъ и҆сцѣле́нїѧ и҆́же вѣ́рᲂю
прᲂсѧ́щимъ . тѣ́хъ мᲂле́нїемъ спасѝ дш҃а на́ша . =сла́ва , и҆ ны́нѣ , боⷢ҇ .
С=ло́во ѻ҆́ч҃еє хрⷭ҇та̀ бг҃а на́шегѡ , и҆з̾ тебѐ вᲂплᲂти́вшеєсѧ разꙋмѣ́хᲂмъ
бцⷣе дв҃о , є҆ди́на чⷭ҇таѧ є҆ди́на блгⷭ҇ве́наѧ . є҆го́же ра́ди непреста́ннѡ
тебѐ вᲂспѣва́юще велича́емъ .

=по г҃ , стихᲂло́гїи . сѣда́ленъ , гла́съ , д҃ . Д=ш҃е пᲂка́йсѧ пре́жде
и҆схо́да свᲂегѡ̀ , сꙋ́дъ не ᲂу҆мы́тныи сᲂгрѣша́ющимъ є҆́сть и҆ непᲂстᲂѧ́ненъ .
вᲂзᲂпѝ ко́ гдⷭ҇ꙋ ᲂу҆миле́нїемъ срⷣца , сᲂгрѣши́хъ в̾ ра́зꙋмѣ и҆ невѣ́дѣнїи
ще́дре , мл҃твами крⷭ҇тлѧ твᲂегѡ̀ ᲂу҆ще́дри и҆ спаси́ мѧ . =сла́ва , и҆ ны́нѣ ,
боⷢ҇ . Ѡ҆=бнᲂви́ла є҆сѝ чⷭ҇таѧ бжⷭ҇твенымъ ржⷭ҇тво́мъ твᲂи́мъ , и҆стлѣ́вшеє
во стрⷭ҇те́хъ земнᲂро́дныхъ , ме́ртвенᲂе сꙋщество̀ , и҆ вᲂз̾дви́гла є҆сѝ всѧ̀
ѿ сме́рти к̾ живᲂтꙋ̀ нетлѣ́нїѧ . тѣ́мже тѧ по́ дᲂлгꙋ блажи́мъ всѝ
дв҃о препрᲂсла́вленаѧ , ꙗ҆́кᲂже прᲂрекла̀ є҆сѝ .

К=ано́нъ пᲂкаѧ́ненъ , ко́ гдⷭ҇ꙋ на́шемꙋ і҆с҃ꙋ хрⷭ҇тꙋ̀ . и҆ ст҃ы́мъ є҆гѡ̀
мч҃нкѡмъ . є҆мꙋ́же краегране́сїе сицево̀ . чисто́тными мѧ̀ слеза́ми ѡ҆мы́й
сло́ве . твᲂре́нїе і҆ѡ́сифᲂво . гла́съ , д҃ . пѣ́снь , а҃ . і҆рмо́съ .
П=ᲂраже́и є҆ги́пта , и҆ фараѡ́на мꙋчи́телѧ пᲂгрꙋ́жь в̾ мо́ри , лю́ди спасы́и
и҆з̾ рабо́ты , мѡѷсе́йски пᲂю́ща пѣ́снь пᲂбѣ́днꙋю , ꙗ҆́кѡ прᲂсла́висѧ .
=запѣ́въ : сла́ва тебѣ̀ бж҃е на́шъ , сла́ва тебѣ̀ . С=ᲂкрᲂве́нно дѣ́ющаго дѣ́ла
тмы̀ , да не ꙗ҆́вѣ ѡ҆бличи́ши мѧ гдⷭ҇и , ни пᲂсрами́ши пред̾ всѣ́ми . но
свѣ́тᲂмъ прᲂсвѣтѝ и҆́скреннѧгѡ пᲂкаѧ́нїѧ сп҃се , и҆ спаси́ мѧ . ~Грѣхѝ
всегда̀ со грѣхѝ , блꙋ́дныи а҆́зъ сᲂвᲂкꙋплѧ́ю , и҆ не чꙋ́вствꙋю стра́ха твᲂегѡ̀
никᲂли́же влⷣко гдⷭ҇и . тѣ́мже пре́жде кᲂнца̀ сп҃се ᲂу҆ще́дри мѧ̀ .= запѣ́в̾ :
ст҃і́и мч҃нцы , мᲂли́те бг҃а ѡ҆ на́съ . мⷱ҇ꙋ . Щ=ито́мъ бл҃гᲂче́стїѧ
пᲂкрыва́еми ст҃і́и , и҆ нᲂсѧ́ще ꙗ҆́кѡ кᲂпїѐ крⷭ҇тнᲂе ѻ҆рꙋ́жїе , к̾ бᲂре́нїю
врага̀ сла́внїи сше́дшесѧ , и҆ тᲂго̀ низ̾лᲂжи́сте . =мⷱ҇ꙋ . К=рᲂвᲂпі́ицъ
львѡ́въ , и҆ меча̀ сѣкꙋ́щагѡ , и҆ варе́нїѧ кᲂно́бнагѡ , стрᲂга́нїѧ нᲂгте́й ,
терза́нїѧ же и҆ бᲂлѣ́зненаѧ мꙋче́нїѧ , мч҃нцы бжⷭ҇твенїи не ᲂу҆бᲂѧ́шасѧ .
=боⷢ҇ . К=ᲂвче́гъ бжⷭ҇твенымъ дх҃ᲂмъ пᲂзлаще́нныи , пречⷭ҇таѧ пᲂказа́сѧ ,
нескрижа́ли нᲂсѧ́щь зако́на , но хрⷭ҇та̀ гдⷭ҇а , є҆го́же зако́нъ и҆ прᲂро́цы
дре́вле прᲂвᲂзвѣсти́ша .

Д=рꙋгі́и кано́нъ ст҃о́мꙋ и҆ чⷭ҇тно́мꙋ і҆ѡа́ннꙋ прⷣтчи . є҆мꙋ́ же
краегране́сїе сицево̀ , пѣ́снь мл҃твенꙋю плетꙋ̀ тебѣ̀ бл҃же́нне любо́вїю .
гла́съ , д҃ . і҆рмо́съ . Т=ристᲂѧ́ща крѣ́пкїи . з=апѣ́въ : ст҃ы́и вели́кїи
і҆ѡа́нне прⷣтче гдⷭ҇нь , мᲂлѝ бг҃а ѡ҆ на́съ . Ꙗ҆́=кѡ вели́ка ѕвѣзда̀ сл҃нцꙋ
прⷣтче , прᲂсвѣти́лъ є҆сѝ зе́млю свѣтлᲂстьмѝ твᲂи́ми крⷭ҇тлю . тѣ́мже зᲂвꙋ́ ти
прᲂсвѣтѝ и҆ мᲂѐ срⷣце , ѡ҆слѣпле́нᲂе ѿ без̾чи́сленыхъ прегрѣше́нїи лю́тыми
ѡ҆мраче́нїи . ~Раз̾рѣши́выи и҆нᲂгда̀ бл҃же́нне , в̾ рᲂжде́нїи непло́дствїѧ
ᲂу҆́зы . тѣ́мже тѧ̀ мᲂлю̀ , беспло́дствїемъ запꙋстѣ́вшꙋю дш҃ꙋ мᲂю̀ страсте́й ,
пᲂкажѝ мᲂли́твами свᲂи́ми плᲂди́тельнꙋ , дᲂбрᲂдѣ́телей бл҃гᲂча́дїе
принᲂсѧ́щꙋю . ~Оу҆гᲂто́валъ є҆сѝ пꙋтѝ и҆зба́вителю , пред̾хᲂдѧ̀ в̾ си́лѣ
и҆лїинѣ̀ , приснᲂсла́вне крⷭ҇тлю . к̾ немꙋ́ же мᲂеѧ̀ дш҃и движе́нїе
и҆спра́ви , сᲂбла́зны всѧ́кїѧ , ка́мень страсте́й и҆зима́ѧ мл҃твами сѝ .
=боⷢ҇ . Ѻ҆́=блаче свѣ́тлыи , дш҃и мᲂеѧ̀ ѻ҆́блаки мно́гїѧ и҆ те́мныѧ твᲂи́ми
свѣ́тлыми хᲂда́тайствы разᲂрѝ , ꙗ҆́кѡ да ви́жꙋ зарю̀ , и҆́же и҆з̾ тебѐ
вᲂсїѧ́вшаго . и҆ свѣ́тᲂмъ свѣ́тъ прїимꙋ̀ незахᲂди́мыи .

=пѣ́снь , г҃ . і҆рмоⷭ҇ . О=у҆твержа́ѧ и҆ гро́мъ и҆ зи́ждаи дх҃ъ , ᲂу҆твердѝ
менѐ гдⷭ҇и , да тѧ̀ пᲂю̀ цѣлᲂмꙋ́дренно и҆ твᲂрю̀ во́лю твᲂю̀ , ꙗ҆́кѡ нѣ́сть
ст҃а ꙗ҆́кᲂже ты̀ бж҃е на́шъ . ~И҆́же слѣпце́мъ ѻ҆́чи прᲂсвѣ́щь хрⷭ҇тѐ , ѻ҆́чи
мᲂѝ прᲂсвѣтѝ , ѡ҆мраче́ннїи сластьмѝ , и҆ жите́йскими печа́льми , и҆
ника́кᲂже к̾ сꙋдьба́мъ твᲂи́мъ взира́юща . ~Сѐ вре́мѧ вᲂз̾ни́кни дш҃е мᲂѧ̀
ѿ ѕѡ́лъ , и҆́хже сᲂдѣ́ѧла є҆сѝ , и҆ влⷣцѣ и҆зба́вителю вᲂзᲂпі́й сᲂгрѣши́хъ ,
пᲂкаѧ́нїѧ хрⷭ҇тѐ две́ри ѿве́рзи ми . =мⷱ҇ꙋ . Ѿ=гна́нъ ꙗ҆ви́сѧ ѿстꙋ́пникъ ,
бжⷭ҇твеными по́двиги стрⷭ҇тᲂте́рпецъ , и҆ ѿ ни́хъ пᲂпира́емь зри́тсѧ ме́ртвъ и҆
недѣ́йственъ , и҆́же дре́вле хвалѧ́исѧ . =мⷱ҇ꙋ . М=ч҃нчески тече́нїе
сᲂверши́вше ст҃ы́хъ сᲂсло́вїе , и҆ тмы̀ мы́сленыхъ мꙋ́ринъ , бжⷭ҇твенᲂю си́лᲂю
ꙗ҆́кѡ вᲂи́стинꙋ низ̾лᲂжѝ , и҆ сла́вꙋ пᲂлꙋчѝ . =боⷢ҇ . П=ра́ѻ҆ц҃емъ раз̾рѣши́ла
є҆сѝ печа́ль , ра́дᲂсть на́мъ ро́ждьши жизнᲂда́вца и҆ и҆зба́вителѧ прест҃а́ѧ
бцⷣе , є҆го́же прилѣ́жнѡ мᲂлѝ , спасти́сѧ дш҃а́мъ на́шимъ .

=и҆́нъ , і҆рмо́съ . Л=ꙋ́къ си́льныхъ . ~Всѧ́кꙋ дᲂбрᲂдѣ́тель и҆спо́лнилъ
є҆сѝ , всѧ́кꙋ же ѕло́бꙋ ѿ́ срⷣца вᲂзненави́дѣ , и҆ стезю̀ пᲂкаѧ́нїѧ чл҃кѡмъ
бл҃же́нне пᲂказа́лъ є҆сѝ . ~Сло́ва вᲂпло́щшагᲂсѧ , прⷣтча вели́кїи пᲂказа́лсѧ
є҆сѝ . сегѡ̀ ра́ди мᲂлю́сѧ ти , без̾слᲂве́сныхъ мѧ страсте́й и҆зба́ви ,
наставлѧ́ѧ мѧ к̾ без̾стра́стїю . ~Є҆щѐ жи́тельствꙋѧ в̾ тѣлесѝ , житїѐ
беспло́тныхъ пᲂказа̀ прⷣтче . є҆мꙋ́же ᲂу҆пᲂдо́битисѧ мл҃твами свᲂи́ми бг҃ᲂно́се
и҆ на́съ ᲂу҆крѣпѝ . =боⷢ҇ . М=и́ръ тᲂбо́ю пᲂми́лᲂвасѧ , и҆́же престꙋпле́нїемъ
непᲂтре́бенъ бы́сть , мт҃и дв҃о . сегѡ̀ ра́ди и҆ в̾ пѣ́нїихъ пѣ́сненыхъ
по́ дᲂлгꙋ тѧ̀ ᲂу҆бл҃жа́ютъ .

=пѣ́снь , д҃ . і҆рмо́съ . О=у҆слы́шахъ бж҃е слꙋ́хъ тво́й , и҆ ᲂу҆бᲂѧ́хсѧ .
разꙋмѣ́хъ дѣ́ла твᲂѧ̀ , и҆ диви́хсѧ гдⷭ҇и , ꙗ҆́кѡ твᲂеѧ̀ хвалы̀ и҆спо́лнисѧ
землѧ̀ . ~Ѡ҆бнаже́нъ бы́хъ дᲂбрᲂдѣ́телей и҆ ѕло́бᲂю ѡ҆блеко́хсѧ , и҆ сѐ стꙋда̀
и҆спо́лнихсѧ . і҆с҃е чл҃кᲂлю́бче , ѻ҆де́ждами мѧ̀ бжⷭ҇твеными прᲂсвѣтѝ .
~Препла́ваѧ мирска́гѡ мо́рѧ сло́ве во́дꙋ , лѣ́нᲂстїю в̾ бѣдꙋ̀ в̾падо́хсѧ
сластьмѝ тѣле́сными , в̾ пᲂкаѧ́нїѧ приста́нищꙋ напра́ви мѧ . =мⷱ҇ꙋ .
Ѡ҆=чи́стиша вᲂи́стинꙋ гно́й ве́сь без̾бо́жїѧ , терпѣ́нїѧ бжⷭ҇твенᲂю си́лᲂю
до́блїи мч҃нцы , и҆ спасе́нїѧ всѣ́мъ пᲂда́ша . =мⷱ҇ꙋ . В=алѧ́еми по землѝ ,
ꙗ҆́кᲂже ка́менїе стрⷭ҇тᲂте́рпцы , пре́лести ᲂу҆тверже́нїѧ до кᲂнца̀
низ̾верго́ша , и҆ к̾ вы́шнемꙋ гра́дꙋ дᲂспѣ́ша . =боⷢ҇ . С=пасе́нїе тѧ на всѧ́ко
вре́мѧ и҆ мѣ́сто призыва́ю , непре́зри менѐ всенепᲂро́чнаѧ ꙗ҆́же бг҃а
ро́ждьши , и҆зба́вителѧ в̾кꙋ́пѣ и҆ сп҃са мᲂегѡ̀ .

=и҆́нъ , і҆рмо́съ . Л=юбвѐ ра́ди ще́дре . ~Ꙗ҆́кѡ го́рлицꙋ тѧ ꙗ҆́же ве́снꙋ
и҆́стиннꙋю , всеи́стинными слᲂвесы̀ пред̾вᲂз̾вѣща́юща ми́рᲂви разꙋмѣ́вше ,
ᲂу҆блажа́емъ при́снѡ сла́вне прⷣтче . ~Сᲂкрꙋше́на мѧ льсти́вагѡ и҆скꙋше́ньми ,
ве́тхᲂмꙋ и҆ но́вᲂмꙋ ꙗ҆́кѡ сы́и хᲂда́тай , всегѡ̀ ѡ҆бнᲂвѝ пᲂю́ща тѧ прⷣтче .
~И҆́же в̾ пꙋсты́ни всели́выисѧ непᲂро́чнымъ житїе́мъ , ѡ҆пꙋстѣ́вшаго всѧ́кими
престꙋпле́ньми ᲂу҆ма̀ мᲂегѡ̀ , бжⷭ҇твеными мл҃твами си призᲂвѝ прⷣтче . =боⷢ҇ .
Ѡ҆=чище́нїе на́мъ и҆ и҆збавле́нїе пᲂзна́сѧ тво́й сн҃ъ дв҃о . є҆го́же мᲂлѝ
спастѝ дш҃а , и҆́же во ᲂу҆миле́нїи тѧ блажа́щихъ .

=пѣ́снь , є҃ . і҆рмо́съ . В=ᲂз̾сїѧ́й ми гдⷭ҇и свѣ́тъ пᲂвелѣ́нїи твᲂи́хъ ,
ꙗ҆́кѡ к̾ тебѣ̀ хрⷭ҇тѐ дх҃ъ мо́й ᲂу҆́треннюѧ пᲂе́тъ . ты́ бо є҆сѝ бг҃ъ мо́й ,
и҆ к̾ тебѣ̀ прибѣго́хъ цр҃ю ми́рныи . ~Оу҆ны́нїемъ прехᲂдѧ́щаго житїѐ
тлѣ́ющеє , и҆ лестьми́ мѧ ѡ҆мрача́ема ѿ преле́стника по всѧ̀ днѝ і҆с҃е
ᲂу҆ще́дри , и҆ к̾ свѣ́тꙋ пᲂкаѧ́нїѧ наста́ви и҆ жи́зни . ~Вᲂз̾несе́сѧ срⷣце мᲂѐ
прило́гми ѕмі́ѧ , и҆ низ̾паде́сѧ паде́нїемъ ве́лїимъ , и҆́же низ̾ве́рженымъ ,
і҆с҃е и҆справле́нїе , вᲂста́ви и҆ спаси́ мѧ , мно́гихъ си ра́ди щедро́тъ .
=мⷱ҇ꙋ . К=а́плѧми крᲂве́й ᲂу҆гаси́сте мнᲂгᲂбо́жїѧ пре́лести пе́щь ,
бг҃ᲂблаже́ннїи , и҆ тꙋ́чами и҆сцѣле́нїи , пла́мень ᲂу҆ти́шисте стрⷭ҇те́й ,
всегда̀ сп҃сᲂвы страда́льцы . =мⷱ҇ꙋ . С=тᲂѧ́ще пред̾ сꙋди́щемъ , и҆ нᲂгᲂтьмѝ
стрꙋ́жеми , и҆ ка́менїемъ пᲂбива́еми мч҃нцы , и҆ мно́жествꙋ примѣша́ющесѧ
лю́тыхъ мꙋ́къ , непрекло́нни пребы́сте манᲂве́нїемъ бжⷭ҇твенымъ . =боⷢ҇ .
В=ᲂсїѧ́ ми влⷣчце зарѧ̀ млⷭ҇ти твᲂеѧ̀ , и҆́же во́ мрацѣ прегрѣше́нїи мᲂи́хъ
сꙋ́щꙋ , и҆ к̾ свѣ́тꙋ пᲂкаѧ́нїѧ наста́ви пречⷭ҇таѧ дв҃о , да вѣ́рᲂю тѧ̀ пᲂю̀ .

=и҆́нъ , і҆рмо́съ . П=рᲂсвѣще́нїе твᲂѐ . ~Пꙋсты́нными мѧ ᲂу҆́гльми ,
страстны́ми нахо́ды распалѧ́ема , пꙋсты́ннᲂе вᲂспита́нїе , ѡ҆рᲂсѝ твᲂи́ми
мл҃твами , и҆ ѿ си́хъ вре́да сᲂблюдѝ неврежде́на . ~Пᲂд̾ твᲂе́ю всебл҃же́нне
ст҃о́ю десни́цею , кр҃ща́етсѧ ѻ҆ц҃а бжⷭ҇твенаѧ десни́ца , спаса́ющаѧ на́съ
ѿ рꙋкѝ льсти́ваго , сщ҃е́нными хᲂда́тайствы твᲂи́ми . ~Прибѣ́жище тѧ прⷣтче и҆
пᲂкро́въ держа́венъ , и҆ вели́кꙋю стѣ́нꙋ ве́сь ми́ръ и҆́мать , и҆зба́ви на́съ
твᲂи́ми мл҃твами ѿ всѧ́кїѧ тѣснᲂты̀ . =боⷢ҇ . Д=ᲂбро́тꙋ тѧ і҆а́кѡвлю вᲂзлюбѝ
бг҃ъ , дв҃о ѻ҆трᲂкᲂви́це , ᲂу҆краша́ющъ всѣ́хъ тᲂбо́ю , ѡ҆мрачи́вшїѧсѧ
престꙋпле́нїемъ пе́рвѣе .

=пѣ́снь , ѕ҃ . і҆рмо́съ . В=ъ пꙋчи́нѣ жите́йстѣй дѣѧ́нїи мᲂи́ми , снидо́хъ
во глꙋбинꙋ̀ . но ꙗ҆́кѡ ѿ ки́та і҆ѡ́на вᲂпїю́ ти , и҆з̾ глꙋбины̀ ѕо́лъ мᲂи́хъ
вᲂз̾веди́ мѧ мᲂлю́сѧ сн҃е бж҃їи сло́ве . ~Дрема́нїемъ небреже́нїѧ ѡ҆тѧгᲂти́хъ
ѡ҆каѧ́нныи дш҃ꙋ , и҆ грѣха̀ сно́мъ низ̾лᲂжи́хсѧ , к̾ свѣ́тꙋ пᲂкаѧ́нїѧ
вᲂздви́гни мѧ гдⷭ҇и , и҆ свᲂи́мъ млрⷭ҇дїемъ спаси́ мѧ . ~Ка́кѡ падо́хъ
ѡ҆каѧ́нныи ; ка́кѡ ᲂу҆да́лихсѧ бг҃а пребл҃га́го ; ка́кѡ невне́млю в̾ чꙋ́вствїи
стра́шнᲂе сꙋди́ще ѻ҆́но , на не́мже и҆́мамъ сꙋди́тисѧ , тво́рче мо́й ᲂу҆ще́дри
мѧ . =мⷱ҇ꙋ . Ц=ѣ́вница ꙗ҆ви́стесѧ , гла́съ вᲂз̾глаша́ющаѧ на́мъ спаси́тельныи ,
и҆ на слажа́ющаѧ вѣ́рныхъ срⷣца̀ , и҆ пїѧ́нство пре́лести до кᲂнца̀ ѿгᲂнѧ́щаѧ ,
страда́льцы прᲂсвѣще́ннїи . =мⷱ҇ꙋ . П=ревᲂз̾ше́дше предѣ́лы челᲂвѣ́ческїѧ
мч҃нцы хрⷭ҇то́вы , є҆́же к̾ зижди́телю вᲂз̾зрѣ́нїемъ и҆́стиннымъ , мꙋче́нїѧ
бᲂлѣ́зни претерпѣ́вше ра́дꙋющесѧ , ꙗ҆́кѡ в̾ тѣлесѣ́хъ чꙋжи́хъ . =боⷢ҇ .
В=сест҃а́ѧ дв҃о , пред̾ста́тельнице и҆ пᲂкро́ве всѣ́мъ вѣ́рнымъ , пред̾ста́ни и҆
и҆зба́ви мѧ бꙋ́дꙋщагѡ и҆ стра́шнагѡ сꙋди́ща , в̾ ча́съ сꙋ́дныи , да вѣ́рᲂю
при́снѡ пᲂю́ тѧ .

=и҆́нъ , і҆рмо́съ . П=рїидо́хъ во глꙋбины̀ . ~Стᲂѧ́ше креща́ѧ в̾ бы́стринахъ
влⷣкꙋ , и҆́же грѣхѝ всѣ́мъ челᲂвѣ́кѡмъ взе́млющаго . є҆го́же мᲂли́ти
непреста́й прⷣтче ᲂу҆ще́дрити дш҃а на́ша . ~Прᲂпᲂвѣ́дникъ пᲂказа́лсѧ є҆сѝ
пᲂкаѧ́нїю . в̾ не́мже сᲂблюдѝ прⷣтче мᲂѐ се́рдце , ѡ҆скверне́нᲂе вре́дными
грѣхѝ , и҆ вᲂз̾никнᲂве́нїѧ не и҆мꙋ́щеє . ~Вᲂз̾гласи́лъ є҆сѝ бл҃же́нне дш҃а́мъ
в̾ пꙋсты́нѧхъ непрᲂхᲂди́мыхъ , сло́ва прише́ствїе хᲂтѧ́щеє бы́ти . тѣ́мже
гла́сы немо́лчными , всѧ́каѧ цр҃кᲂвь бл҃жи́тъ тѧ̀ . =боⷢ҇ . З=ако́на
и҆з̾ ꙗ҆сни́шасѧ ѻ҆́брази , твᲂи́мъ стра́шнымъ ржⷭ҇тво́мъ бг҃ᲂневѣ́сто . и҆́хже
с̾бытїѐ мы̀ ны́нѣ зрѧ́ще влⷣчце , по дᲂстᲂѧ́нїю тѧ̀ чте́мъ .

=пѣ́снь , з҃ . і҆рмо́съ . Т=ѣ́лꙋ ᲂу҆́бѡ злато́мꙋ , не пᲂклᲂни́шасѧ дѣ́ти
а҆враа́мстїи , и҆скꙋше́ни бы́вше . ꙗ҆́кѡ зла́то в̾ гᲂрни́лѣ в̾ пещи́ же
пла́меннѣ , ꙗ҆́кѡ в̾ черто́зѣ свѣ́тлѣ ликᲂва́хꙋ пᲂю́ще , бл҃гᲂслᲂве́нъ бг҃ъ
ѻ҆ц҃ъ на́шихъ . ~Ю҆́но ѻ҆трᲂча̀ ꙗ҆ви́лсѧ є҆сѝ хрⷭ҇тѐ , ве́тхагѡ ѡ҆сꙋжде́нїѧ
и҆зба́вити хᲂтѧ̀ ми́ра ꙗ҆́кѡ бл҃гᲂꙋтро́бенъ . тѣ́мже вᲂпїю́ ти ѡ҆бетша́вшаго
мѧ̀ грѣхѝ мно́гими ны́нѣ ѡ҆бнᲂвѝ ще́дре , и҆ спаси́ мѧ пᲂю́ща , бл҃гᲂслᲂве́нъ
бг҃ъ ѻ҆ц҃ъ на́шихъ . ~И҆́же и҆нᲂгда̀ манасі́ю пᲂка́ѧвшасѧ спасы́и , ᲂу҆ще́дривыи
блꙋдни́цꙋ прᲂслези́вшꙋюсѧ , и҆ раз̾бо́йника же сло́вᲂмъ ѡ҆правда́выи , мно́го
и҆ лю́тѣ сᲂгрѣши́вшаго и҆ менѐ сп҃се прїимѝ вᲂпїю́ща , блгⷭ҇ве́нъ бг҃ъ ѻ҆ц҃ъ
на́шихъ . =мⷱ҇ꙋ . Б=ꙋ́ри лю́тѣй мнѡгᲂбо́жїѧ , ѡ҆бдержа́щи вселе́ннꙋю ,
кᲂра́бль сᲂтво́рше благᲂче́стїѧ стрⷭ҇тᲂте́рпцы . ѡ҆кᲂрмле́нїемъ же хрⷭ҇то́вымъ
ко приста́нищꙋ жи́зни дᲂплы́вше , вᲂпїе́те , бл҃гᲂслᲂве́нъ бг҃ъ ѻ҆ц҃ъ на́шихъ .
=мⷱ҇ꙋ . П=рᲂсвѣще́ни бы́вше ꙗ҆́вѣ ꙗ҆́кᲂже ѕла́то в̾ гᲂрни́лѣ , мꙋ́ками
и҆скꙋша́еми страда́льцы . и҆ пᲂказа́вшесѧ запечатлѣ́нїѧ чⷭ҇тна́ѧ страсте́мъ
хрⷭ҇то́вымъ , в̾ сᲂкро́вищихъ нбⷭ҇ныхъ , во ᲂу҆тверже́нїи мно́зѣ сᲂкрᲂве́ни
бы́вше ны́нѣ . =боⷢ҇ . С=п҃са и҆ бг҃а , и҆ и҆зба́вителѧ и҆ влⷣкꙋ , пло́тїю
ро́ждьши пречⷭ҇таѧ влⷣчце ; тᲂмꙋ̀ при́снѡ чⷭ҇таѧ мᲂли́сѧ , ꙗ҆́кѡ
да раз̾рѣше́нїе лю́тымъ и҆ мнѡ́гимъ грѣхѡ́мъ ѡ҆ставле́нїе прїи́мемъ ,
славᲂсло́вѧще тᲂго̀ , ꙗ҆́же па́че ᲂу҆ма̀ щедро́ты .

=и҆́нъ , і҆рмо́съ . А҆=враа́мстїи дре́вле . ~Бо́льшїи всѣ́хъ рᲂжде́ныхъ
ꙗ҆ви́лсѧ є҆сѝ пррⷪ҇че , бг҃ᲂви вельмѝ сᲂгрѣша́юща мѧ , вели́кᲂю мл҃твᲂю сѝ
пла́мене вели́кагѡ и҆зба́ви мѧ и҆ вѣ́чныѧ тмы̀ . ~Непло́днаѧ ꙗ҆ви́хсѧ
смᲂко́вница , и҆ пᲂсѣче́нїѧ бᲂю́сѧ , ᲂу҆тверди́ мѧ хᲂда́тайствᲂмъ сѝ , прⷣтче
сп҃сᲂвъ и҆ плᲂдᲂви́та сᲂтвᲂрѝ ꙗ҆́кѡ да ᲂу҆блажа́ю тѧ . ~Оу҆спѝ всѧ́кꙋ
пᲂдви́жимꙋю бꙋ́рю вра́жїю , на и҆́же вѣ́рᲂю притека́ющихъ к̾ тебѣ̀ , бо́дреными
сѝ мл҃твами ко и҆зба́вителю всѣ́хъ прⷣтче і҆ѡа́нне . =боⷢ҇ . Н=ахᲂжде́нїѧ
лꙋка́вагѡ , и҆ нече́стїѧ и҆ рабо́ты бѣсо́вскїѧ и҆зба́ви рабы̀ свᲂѧ̀ дв҃це ,
и҆́же дш҃е́ю и҆ ꙗ҆зы́кѡмъ тѧ̀ при́снѡ сла́вѧщихъ .

=пѣ́снь , и҃ . і҆рмо́съ . В=о ѻ҆гнѝ пла́меннѣ пред̾стᲂѧ́тъ ти херꙋви́мъ ,
серафи́мъ гдⷭ҇а , и҆ всѧ̀ тва́рь пѣ́снь пᲂе́тъ ти кра́снꙋ . по́йте блгⷭ҇ви́те ,
лю́дїє превᲂзнᲂси́те хрⷭ҇та̀ , є҆ди́нагѡ сᲂдѣ́телѧ , во всѧ̀ вѣ́ки .
~Непребы́хъ в̾ стра́сѣ твᲂе́мъ , непᲂслꙋ́шахъ за́пᲂвѣди твᲂѧ̀ , и҆ во́лю твᲂю̀
несᲂтвᲂри́хъ никᲂгда́же , что̀ бꙋ́дꙋ ѡ҆каѧ́нныи ; чл҃кᲂлюби́въ сы́и ,
ᲂу҆ще́дри мѧ тꙋ́не сп҃се , и҆ не ѿве́рзи менѐ . ~Дѣ́лателю до́брыи вᲂпїю́ ти ,
стра́ха твᲂегѡ̀ серпо́мъ пᲂжнѝ и҆́з̾ кᲂрене всѧ̀ терно́внаѧ пᲂмышле́нїѧ , дш҃и
мᲂеѧ̀ ѡ҆каѧ́нныѧ , и҆ сѣ́мѧ пᲂкаѧ́нїѧ прᲂзѧба́ти ми спᲂдо́би хрⷭ҇тѐ ,
спасе́ныи кла́съ . =мⷱ҇ꙋ . Р=аспрᲂстрани́шасѧ бл҃гᲂда́тїю , стѣснѧ́еми
в̾ мꙋ́кахъ мно́гахъ страстᲂно́сцы , и҆ стѣсни́ша врагꙋ̀ пꙋтѝ прᲂпасте́й
и҆спо́лнены . и҆ ны́нѣ наставлѧ́ютъ на́съ к̾ пꙋте́мъ бж҃їимъ в̾ вѣ́рѣ и҆
любвѝ . =мⷱ҇ꙋ . Б=ѣдꙋ̀ прїѧ́тъ льсти́выи , впа́дъ во глꙋбинꙋ̀ мч҃нцы ,
терпѣ́нїѧ и҆ страда́нїѧ ва́шегѡ , и҆ лежи́тъ ѿ всѣ́хъ насмѣва́емъ безꙋ́мныи .
вы́ же пᲂбѣ́дными вѣнцы̀ ᲂу҆краша́етесѧ . =боⷢ҇ . Ч=ре́во твᲂѐ всенепᲂро́чнаѧ ,
сто́гъ чⷭ҇тна́гѡ гꙋмна̀ ꙗ҆ви́сѧ , ми́рꙋ нᲂсѧ̀ пшени́цꙋ живᲂта̀ , пита́ющи
всѧ́ческаѧ . тѣ́мже тѧ̀ ꙗ҆́кѡ вино́внꙋ всѣ́мъ до́брымъ , вѣ́рнїи по дᲂстᲂѧ́нїю
ᲂу҆бл҃жа́емъ .

=и҆́нъ , і҆рмо́съ . И҆=зба́вителю всѣ́хъ . ~Оу҆ны́нїѧ мѧ сно́мъ ѡ҆держи́ма ,
и҆ мгло́ю ѕло́бы пᲂмрача́ема , свѣ́тлᲂю мл҃твᲂю си и҆спра́ви прⷣтче , и҆ да́ждь
ꙗ҆́кѡ во́ дне дᲂбрᲂдѣ́телей бл҃гᲂѡбра́зно хᲂди́ти . ~И҆скꙋше́нїи мѧ зима̀
ѡ҆бдержи́тъ , и҆ страсте́й бꙋ́рѧ смꙋща́етъ мѧ̀ . рꙋ́кꙋ ми пᲂда́ждь прⷣтче ,
вᲂзвᲂдѧ́щꙋю ко приста́нищꙋ пᲂкаѧ́нїѧ , дш҃и мᲂеѧ̀ кᲂра́бль мл҃твами си . ~И҆́же
взе́млющагѡ ми́рꙋ прегрѣше́нїѧ , в̾ рѣчны́хъ вᲂда́хъ крⷭ҇ти́лъ є҆сѝ , ѕѡ́лъ
мᲂи́хъ бе́зднꙋ и҆з̾ сꙋшѝ , стрꙋѧ́ми мл҃твъ твᲂи́хъ бл҃же́нне і҆ѡа́нне прⷣтче .
~Ви́дѣвъ дх҃ъ ст҃ы́и слы́шалъ є҆сѝ гла́съ рᲂди́телевъ , свидѣ́тельствꙋющъ
прⷣтче тᲂбо́ю , неи҆зрече́ннѡ кр҃ща́емᲂмꙋ і҆с҃ꙋ , є҆го́же мᲂлѝ спастѝ на́съ .
=боⷢ҇ . Ꙗ҆́=кѡ и҆сто́чникъ на́шегѡ ѡ҆бнᲂвле́нїѧ , сᲂкрꙋше́наго мѧ̀ прилᲂже́ньми
ѕмїе́выми , всегѡ̀ ѡ҆бнᲂвѝ , ꙗ҆́кѡ да вѣ́рᲂю и҆ любо́вїю тѧ̀ ᲂу҆блажа́ю ,
бцⷣе дв҃о всенепᲂро́чнаѧ . =та́же , пѣ́снь бцⷣѣ . в=ели́читъ дш҃а мᲂѧ̀ .= и҆
=пᲂкло́ны .

=пѣ́снь , ѳ҃ . і҆рмо́съ . С=ᲂтвᲂрѝ держа́вꙋ мы́шцею свᲂе́ю , низ̾лᲂжи́ бо
си́льныѧ со престо́лъ , и҆ вᲂзнесѐ смире́нныѧ бг҃ъ і҆и҃левъ . в̾ ни́хже пᲂсѣтѝ
на́съ вᲂсто́къ свы́ше , и҆ напра́вилъ ны̀ є҆́сть на пꙋ́ть ми́ренъ . ~Сѐ
ѿве́рзесѧ черто́гъ та́йныи , и҆ мꙋ́дрїи ᲂу҆краси́вше свѣщѝ свᲂѧ̀ ма́слᲂмъ
дᲂбрᲂдѣ́телей , и҆ вхо́дѧтъ свѣ́тли . ѿлᲂжѝ со́нъ ᲂу҆ны́нїѧ ѽ дш҃е , ꙗ҆́кѡ
да вни́деши со хрⷭ҇то́мъ свѣ́тлᲂсть нᲂсѧ́щи . ~Ꙗ҆́кᲂже блꙋдни́ца держа́щи но́зѣ
твᲂѝ мы́сленѡ , и҆ слеза́ми ѡ҆мыва́ѧ си́хъ сло́ве . ѡ҆мы́й мѧ сп҃се
ѿ тимѣ́нїѧ стрⷭ҇те́й , вѣ́ра твᲂѧ̀ спасе́ тѧ ны́нѣ и҆ мнѣ̀ пригласи́въ , ꙗ҆́кѡ
да твᲂѐ бесчи́сленᲂе пᲂю̀ милᲂсе́рдїе . =мⷱ҇ꙋ . В=еселы́мъ срⷣцемъ и҆
ра́дᲂстнᲂю дш҃е́ю , мч҃нцы в̾ вы́шнихъ живꙋ́тъ . ꙗ҆́звы хрⷭ҇то́вы ꙗ҆́кᲂже
красᲂтꙋ̀ бл҃гᲂлѣ́пїѧ при́снѡ и҆мꙋ́ще , и҆ на́мъ смире́нїе и҆спрᲂша́ютъ , и҆
лю́тыхъ и҆змѣне́нїе , и҆ прегрѣше́нїи разрѣше́нїе . =мⷱ҇ꙋ . Ѡ҆=ст҃и́сѧ всѧ́ко
мѣ́сто , и҆мꙋ́щеє страда́льцы , мо́щи ва́ша , ꙗ҆́кᲂже дрꙋгі́и кᲂвче́гъ и҆́же
во і҆и҃ли , и҆збавлѧ́ющъ лю́тыхъ . ра́дꙋютсѧ нбⷭ҇наѧ с̾ чⷭ҇тны́ми а҆́нг҃лы ,
дш҃и ва́ши бл҃же́ннїи стѧжа́вше . =боⷢ҇ . Б=л҃гᲂлюби́ваѧ ѻ҆трᲂкᲂви́це ,
бл҃гᲂлюби́ваго бг҃а ро́ждьшаѧ , вᲂпїю́ ти ᲂу҆блажѝ ѡ҆каѧ́ннꙋю ми дш҃ꙋ
ѡ҆ѕло́бленꙋю лю́тѣ , страстьмѝ и҆ прило́гми лꙋка́выхъ бѣсо́въ , да вѣ́рᲂю тѧ
пᲂю̀ наде́жꙋ всѣ́хъ .

=и҆́нъ , і҆рмо́съ . Є҆́=вва ᲂу҆́бѡ недꙋ́гᲂмъ . ~Крѣ́пᲂсть мᲂѧ̀ и҆ пѣ́нїе
хрⷭ҇то́съ гдⷭ҇ь , є҆го́же мᲂлѝ бл҃же́нне прⷣтче , на́ страсти мѧ̀ ᲂу҆крѣпи́ти ,
и҆ на всѧ́кїѧ прило́ги бѣсо́вскїѧ . и҆ да́ждь бжⷭ҇твенꙋю дѣ́лати во́лю ꙗ҆́кѡ
да тѧ̀ любо́вїю ᲂу҆блажа́ю при́снѡ . ~Кра́снаѧ го́рлица , и҆ ла́стᲂвица
сладкᲂгл҃иваѧ , ꙗ҆ви́лсѧ є҆сѝ бжⷭ҇твеныи прⷣтче , ве́снꙋ вᲂз̾вѣща́ющи
бжⷭ҇твенꙋю хрⷭ҇та̀ . є҆го́же мᲂлѝ , и҆зба́вити мѧ зимы̀ дш҃етлѣ́нныѧ и҆ бꙋ́ри
грѣхо́вныѧ , мᲂлю́тисѧ . ~Взыгра́всѧ в̾ лᲂжесна́хъ мт҃рьнихъ , вᲂз̾вѣсти́лъ
є҆сѝ и҆́же ѿ дв҃ы вᲂсїѧ́вшаго . тᲂго̀ мᲂлѝ , плᲂтьска́ѧ мᲂѧ̀ двиза́нїѧ
ᲂу҆мертви́ти , ᲂу҆мерщвлѧ́ющаѧ мѧ , и҆ и҆спо́лнити ра́дᲂсти срⷣце мᲂѐ , ꙗ҆́кѡ
да пᲂю́ тѧ бжⷭ҇твеныи прⷣтче . ~Сꙋ́дъ не млⷭ҇тивъ дш҃е , млⷭ҇ти нетвᲂрѧ́щимъ .
зрѝ , и҆ внима́й , ма́сло прїимѝ , свѣщꙋ̀ твᲂю̀ прᲂсвѣща́ющеє , и҆ сᲂблюдѝ
не ᲂу҆гаше́нꙋ . приближа́етсѧ жени́хъ бо́дрствꙋй , да не ᲂу҆гаша́емо и҆́маши
прᲂи҆звᲂле́нїе . =боⷢ҇ . Б=л҃гᲂлюби́ваго ро́ждьши бг҃а , бл҃гᲂлюби́ваѧ бцⷣе ,
тᲂго̀ мᲂлѝ всѧ́кїѧ мѧ и҆зба́вити ѕло́бы , и҆ к̾ тᲂмꙋ̀ сᲂтвᲂри́ти срⷣце
рачи́тельно , плᲂтьско́е сладᲂстра́стїе вᲂз̾ненави́дѣвшеє , да в̾ пѣ́снехъ
велича́ю тѧ .

=та́же , д=ᲂсто́йнѡ є҆́сть . =и҆= пᲂкло́нъ до землѝ . =та́же ,= ~є҆ктенїѧ̀
ма́лаѧ . =и҆= свѣти́ленъ . =и҆ ѱ=алмы̀ ѡ҆бы́чны .

=на стихо́внѣ , стихѣ́ры , пᲂкаѧ́нны . гла́съ , д҃ . Ѡ҆=мы́й мѧ слеза́ми
мᲂи́ми сп҃се , ꙗ҆́кѡ ѡ҆скверни́хсѧ мно́гими грѣхѝ . тѣ́мже и҆ припа́даю ти ,
сᲂгрѣши́хъ пᲂми́лꙋй мѧ бж҃е .

=сти́хъ : и҆спо́лнихᲂмсѧ за ᲂу҆́тра . Ѻ҆=вча̀ є҆́смь слᲂве́снагѡ ти ста́да ,
и҆ к̾ тебѣ̀ прибѣга́ю па́стырю до́брᲂмꙋ , взыщѝ менѐ заблꙋ́ждьшаго бж҃е , и҆
пᲂми́лꙋй мѧ .

=сти́хъ : и҆ бꙋ́ди свѣ́тлᲂсть . мⷱ҇ꙋ . А҆́=нг҃лѡмъ сᲂприча́стницы бы́сте
ст҃і́и мч҃нцы , на сꙋди́щи хрⷭ҇та̀ мꙋ́жески прᲂпᲂвѣ́давше . всѧ́ бо ꙗ҆́же
в̾ ми́рѣ ѡ҆ста́висте кра́снаѧ ꙗ҆́кѡ несꙋ́ща , вѣ́рꙋ же ꙗ҆́кѡ наде́жꙋ тве́рдꙋ
ᲂу҆держа́сте . тѣ́мже и҆ ле́сть ѿгна́вше , и҆стᲂча́ете вѣ́рнымъ и҆сцѣле́нїи
дарᲂва́нїѧ , непреста́ннѡ мᲂлѧ́щесѧ спасти́сѧ дш҃а́мъ на́шимъ . =сла́ва , и҆
ны́нѣ , боⷢ҇ . Ѿ= всѣ́хъ бѣ́дъ рабы̀ свᲂѧ̀ сᲂхранѝ бл҃гᲂслᲂве́наѧ бцⷣе , да тѧ̀
сла́вимъ наде́жꙋ дш҃а́мъ на́шимъ .

=та́же , б=л҃го є҆́сть и҆спᲂвѣ́датисѧ . ~трⷭ҇то́е , и҆ по ѻ҆́ч҃е на́шъ .
~трᲂпа́рь , ст҃о́мꙋ .= с=ла́ва , и҆ нн҃ѣ , боⷢ҇ . ~во́гласъ трᲂпарѧ̀ .=
п=ᲂсе́мъ , є҆ктенїѧ̀ .= и҆ =ча́съ , а҃ . =и҆= ѿпꙋ́стъ .

В=о вто́рникъ , бл҃же́нны . гла́съ , д҃ .=

~Дре́ва ра́ди а҆да́мъ раѧ̀ бы́сть и҆з̾селе́нъ , дре́ва же ра́ди крⷭ҇тнагѡ
разбо́йникъ в̾ ра́й всели́сѧ . ѻ҆́въ ᲂу҆́бѡ вкꙋ́шъ , за́пᲂвѣдь престꙋпѝ
сᲂтво́ршагѡ и҆̀ . ѻ҆́въ же сраспина́емь , бг҃а тѧ̀ и҆спᲂвѣ́да таѧ́щагᲂсѧ ,
пᲂмѧни́ мѧ вᲂпїѧ̀ , во црⷭ҇твїи сѝ .

=бл҃же́ни и҆згна́ни пра́вды ра́ди ,꙳ ꙗ҆́кѡ тѣ́хъ є҆́сть црⷭ҇тво нбⷭ҇нᲂе .
И҆́=же петро́въ пла́чь , и҆ блꙋдни́цы сле́зы прїе́мыи сло́ве , и҆ мытарѧ̀
то́чїю вᲂздᲂхнꙋ́вша , ᲂу҆ще́дрилъ є҆сѝ хрⷭ҇тѐ , ꙗ҆́кѡ млрⷭ҇дъ , и҆ менѐ
припа́дающа и҆ прᲂсѧ́ща сᲂгрѣше́нїемъ прᲂще́нїе , пᲂми́лꙋй гдⷭ҇и пребл҃гі́и ,
и҆ и҆зба́ви вѣ́чныѧ мꙋ́ки .

=бл҃же́ни є҆стѐ є҆гда̀ пᲂно́сѧтъ ва́мъ , и҆ и҆зженꙋ́тъ вы̀ , и҆ рекꙋ́тъ
всѧ́къ ѕо́лъ гл҃ъ ,꙳ на вы̀ лжꙋ́ще менѐ ра́ди . И҆́=же непло́дствїѧ ᲂу҆́зы
разрѣши́выи вели́кїи прⷣтче , непло́дїе мᲂегѡ̀ смире́нагѡ срⷣца разᲂрѝ . и҆
принᲂси́ти сᲂтвᲂрѝ дᲂбрᲂдѣ́тельнаѧ дѣѧ́нїѧ хᲂда́тайствᲂмъ си , и҆́ми же
вᲂспрїимꙋ̀ пи́щꙋ не и҆зживꙋ́щꙋю , и҆ взыва́ю при́снѡ , пᲂмѧни́ мѧ сп҃се
во црⷭ҇твїи си .

=ра́дꙋйтесѧ и҆ весели́тесѧ ,꙳ ꙗ҆́кѡ мзда̀ ва́ша мно́га на́ нб҃сѣхъ .
С=ᲂкрꙋша́еми мꙋ́ками , и҆ ѕвѣре́мъ в̾ снѣ́дь в̾дава́еми мꙋ́дрїи , и҆ с̾сѣца́еми
и҆ во глꙋбинꙋ̀ мᲂрскꙋ́ю в̾мета́еми , всесла́внїи мч҃нцы , и҆ ѻ҆гне́мъ
сжига́еми , и҆ ѻ҆́стрыми ѻ҆рꙋ́жїи стрꙋ́жеми , бг҃а не ѿверго́стесѧ .
ᲂу҆ него́ же и҆спрᲂси́те на́мъ ст҃і́и смире́нїе и҆ прᲂсвѣще́нїе , и҆ ве́лїѧ
ми́лᲂсти .

=сла́ва . Ѻ҆=ц҃а и҆ сн҃а и҆ дх҃а ст҃а́гѡ , всѝ вѣ́рнїи є҆динᲂмꙋ́дренѡ
мо́лимъ , славᲂсло́вити дᲂсто́йнѡ є҆ди́нство бжⷭ҇тва̀ , в̾ трїе́хъ сꙋ́ще
сᲂста́вѣхъ несмѣ́сно пребыва́ющеє , про́сто нераздѣ́льно и҆ неприкᲂснᲂве́ннѡ ,
и҆́мже и҆збавлѧ́емсѧ ѻ҆́гненагѡ мꙋче́нїѧ .

=и҆ ны́нѣ . С=ᲂбез̾нача́льна ѻ҆ц҃ꙋ и҆ ст҃о́мꙋ дх҃ꙋ сᲂпрⷭ҇то́льнаго , прїѧ́тъ
во ᲂу҆тро́бѣ , и҆ па́че ᲂу҆ма̀ и҆ сло́ва рᲂдила̀ є҆сѝ , бы́вша чл҃ка
за бл҃гᲂдѣѧ́нїе чл҃чествꙋ , мр҃і́е бг҃ᲂневѣ́стнаѧ , в̾мѣсти́лище прᲂстра́ннᲂе
бг҃а на́шегѡ , є҆го́же мᲂлѝ прилѣ́жнѡ спасти́сѧ на́мъ .



