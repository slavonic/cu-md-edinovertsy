В=о ст҃ꙋ́ю и҆ вели́кꙋю нлⷣю па́схи , ве́черъ . параєклисїа́рхъ вше́дъ
въ цр҃кᲂвь , вжига́етъ свѣщѝ , и҆ кади́ла цр҃ко́внаѧ . И҆ =сᲂбра́вшесѧ
въ цр҃кᲂвь , ѡ҆блачи́тсѧ і҆єре́й и҆ дїа́кᲂнъ во ѻ҆лтарѝ в̾ свѣ́тлыѧ ѻ҆де́жды
по́ чинꙋ . во всѧ̀ сщ҃е́ннаѧ , ꙗ҆́кᲂже на литꙋргі́и . =та́же , і҆=єре́й ста́въ
пред̾ ст҃о́ю трапе́зᲂю съ кади́лᲂмъ кадѧ̀ крⷭ҇тᲂѡ҆бра́знѡ , и҆ глаго́летъ :

~Бл҃гᲂслᲂве́нъ бг҃ъ на́шъ , всегда̀ и҆ нн҃ѣ и҆ прⷭ҇нѡ и҆ во́ вѣки вѣкѡ́мъ .
~мы́ же : ~а҆ми́нь . =та́же , і҆єре́й : Х=рⷭ҇то́съ вᲂскр҃се и҆з̾ ме́ртвыхъ
сме́ртїю на сме́рть настꙋпѝ , и҆ гро́бнымъ живо́тъ дарᲂва̀ ,= вⷤ . Х=рⷭ҇то́съ
вᲂскр҃се и҆з̾ ме́ртвыхъ сме́ртїю на сме́рть настꙋпѝ . ~мы́ же : =и҆ =гро́бнымъ
живо́тъ дарᲂва̀ . ~мы́ же : ~хрⷭ҇то́съ вᲂскр҃се , гⷤ .

=сти́хъ , а҃ . Д=а вᲂскрⷭ҇нетъ бг҃ъ , и҆ разы́дꙋтсѧ вразѝ є҆гѡ̀ .= м=ы́ же :
~хрⷭ҇то́съ вᲂскр҃се , гⷤ .

=сти́хъ , в҃ . Ꙗ҆́=кѡ и҆счеза́етъ ды́мъ да и҆сче́знꙋтъ . ~мы́ же : ~хрⷭ҇то́съ
вᲂскр҃се , гⷤ .

=сти́хъ , г҃ . Т=а́кѡ да пᲂги́бнꙋтъ грѣ́шницы ѿ лица̀ бж҃їѧ , а҆ пра́ведницы
вᲂз̾веселѧ́тсѧ .

~мы́ же : ~хрⷭ҇то́съ вᲂскр҃се , гⷤ .

=сти́хъ , д҃ . С=е́й дн҃ь и҆́же сᲂтвᲂрѝ гдⷭ҇ь , вᲂз̾ра́дꙋемсѧ и҆
вᲂз̾весели́мсѧ во́нь .

~мы́ же : ~хрⷭ҇то́съ вᲂскр҃се , гⷤ .

=сла́ва .= ~мы́ же : ~хрⷭ҇то́съ вᲂскр҃се , гⷤ .

=и҆ ны́нѣ .= ~мы́ же : ~хрⷭ҇то́съ вᲂскр҃се , гⷤ .

=і҆єре́й : Х=рⷭ҇то́съ вᲂскр҃се и҆з̾ ме́ртвыхъ , сме́ртїю на сме́рть настꙋпѝ .=
м=ы́ же : =и҆= гро́бнымъ живо́тъ дарᲂва̀ . =та́же , є҆=ктенїѧ̀ вели́каѧ .

П=ᲂсе́мъ , гдⷭ҇и вᲂзва́хъ , пᲂе́мъ на́ гласъ , в҃ . и҆ пᲂсе́мъ , стихѣ́ры
вᲂскрⷭ҇ны , на́ ѕ҃ .=

Г=ла́съ , в҃ . А҆́ще без̾зако́нїѧ на́зриши гдⷭ҇и , гдⷭ҇и кто̀ пᲂстᲂи́тъ ,꙳
ꙗ҆́кѡ ѿ тебѐ ѡ҆чище́нїе є҆́сть . П=ервᲂвѣ́чнᲂмꙋ ѿ ѻ҆ц҃а ро́ждьшꙋсѧ бж҃їю
сло́вꙋ , вᲂпло́щшꙋсѧ ѿ дв҃ы мр҃і́и , прїиди́те пᲂклᲂни́мсѧ =[пᲂкло́н̾] ,=
распѧ́тїе бо претерпѣ́въ , и҆ пᲂгребе́нїю предаде́сѧ , ꙗ҆́кѡ са́мъ вᲂсхᲂтѣ̀ , и҆
вᲂскр҃съ и҆з̾ ме́ртвыхъ , спасе́ мѧ блꙋдѧ́щаго челᲂвѣ́ка .

=и҆́мене ра́ди твᲂегѡ̀ пᲂтерпѣ́хъ тѧ̀ гдⷭ҇и , пᲂтерпѣ̀ дш҃а мᲂѧ̀ в̾ сло́во
твᲂѐ ,꙳ ᲂу҆пᲂва̀ дш҃а мᲂѧ̀ на́ гдⷭ҇а . Х=рⷭ҇то́съ сп҃съ на́шъ пригво́ждьсѧ
на крⷭ҇тѣ̀ , є҆́же на ны̀ рꙋкᲂписа́нїе растерза̀ , и҆ сме́рти держа́вꙋ
ᲂу҆праздни́лъ є҆́сть , пᲂкланѧ́емсѧ тридне́внᲂмꙋ є҆гѡ̀ вᲂста́нїю =[пᲂкло́н̾] .=

=ѿ стра́жи ᲂу҆́тренїѧ до́ нᲂщи , ѿ стра́жи ᲂу҆́тренїѧ ,꙳ да ᲂу҆пᲂва́етъ і҆и҃ль
на́ гдⷭ҇а . С=о а҆рха́нг҃лы вᲂспᲂе́мъ хрⷭ҇то́во вᲂскрⷭ҇нїе , то́й бо є҆́сть
и҆зба́витель , и҆ сп҃съ дш҃а́мъ на́шимъ . во сла́вѣ стра́шнѣй , и҆ крѣ́пцѣй
си́лѣ , па́ки грѧде́тъ сꙋди́ти ми́рꙋ , є҆го́же сᲂзда̀ .

=ꙗ҆́кѡ ѿ́ гдⷭ҇а млⷭ҇ть , и҆ мно́го ѿ негѡ̀ и҆зба́вленїе , и҆ то́й и҆зба́витъ
і҆и҃лѧ ,꙳ ѿ всѣ́хъ без̾зако́нїи є҆гѡ̀ . Т=ебѐ распе́ньшагᲂсѧ , и҆ пᲂгребе́на
бы́вша , а҆́нг҃лъ прᲂпᲂвѣ́да влⷣкꙋ , и҆ гл҃аше жена́мъ , прїиди́те и҆ ви́дите
и҆дѣ́же лежа̀ гдⷭ҇ь , вᲂскр҃се бо ꙗ҆́кᲂже речѐ ꙗ҆́кѡ всеси́ленъ . тѣ́мжетисѧ
пᲂклᲂнѧ́емъ =[пᲂкло́н̾] ,= є҆ди́нᲂмꙋ без̾сме́ртнᲂмꙋ , живᲂда́вче хрⷭ҇тѐ пᲂми́лꙋй
на́съ .

=хвали́те гдⷭ҇а всѝ ꙗ҆зы́цы ,꙳ пᲂхвали́те є҆гѡ̀ всѝ лю́дїе . К=рⷭ҇то́мъ
свᲂи́мъ ᲂу҆праздни́лъ є҆сѝ , є҆́же ѿ́древа клѧ́твꙋ . пᲂгребе́нїемъ же свᲂи́мъ
ᲂу҆мертви́лъ є҆сѝ сме́рти держа́вꙋ . вᲂста́нїемъ же свᲂи́мъ прᲂсвѣти́лъ є҆сѝ
ро́дъ чл҃ческїи . сегѡ̀ ра́ди вᲂпїе́мъ ти , бл҃гᲂда́телю хрⷭ҇тѐ бж҃е на́шъ
сла́ва тебѣ̀ . =ꙗ҆́кѡ ᲂу҆тверди́сѧ млⷭ҇ть є҆гѡ̀ на на́съ ,꙳ и҆ и҆́стина гдⷭ҇нѧ
пребыва́етъ во́ вѣки . Ѿ=верзо́шатисѧ гдⷭ҇и стра́хᲂмъ врата̀ сме́ртнаѧ ,
вра́тницы же а҆́дᲂвы , ви́дѣвше тѧ̀ ᲂу҆жасо́шасѧ . врата́ бо мѣ́днаѧ сᲂтрѐ , и҆
вереѝ желѣ́зныѧ сᲂкрꙋшѝ , и҆ и҆зведе́ ны ѿ тмы̀ и҆ сѣ́ни сме́ртныѧ , и҆ ᲂу҆́зы
на́ша растерза̀ .

=сла́ва . С=пасе́нꙋю пѣ́снь пᲂю́ще , и҆з̾ ᲂу҆́стъ вᲂз̾сыла́емъ , прїидѣ́те всѝ
въ до́мъ гдⷭ҇нь , припа́даемъ гл҃юще , и҆́же на́ древѣ распны́исѧ , и҆
и҆з̾ ме́ртвыхъ вᲂскр҃сы́и , сы́и в̾ нѣ́дрѣхъ ѻ҆́ч҃ихъ , ѡ҆чи́сти грѣхѝ на́ша .

=и҆ нн҃ѣ , боⷢ҇ . П=ре́йде сѣ́нь зако́ннаѧ , бл҃гᲂда́ти прише́дши , ꙗ҆́кᲂже бо
кꙋпина̀ не с̾гара́ше , распала́ющисѧ . та́кѡ и҆ дв҃аѧ рᲂдила̀ є҆́сть , и҆ дв҃ᲂю
пребы́сть . в̾мѣ́стѡ стᲂлпа̀ ѻ҆́гненнагѡ , пра́веднᲂе вᲂзсїѧ̀ сл҃нце . в̾мѣ́стѡ
мѡѷсе́ѧ хрⷭ҇то́съ , во спасе́нїе дш҃а́мъ на́шимъ .

=вы́хᲂдъ , с̾ є҆ѵⷢ҇а́лїемъ : с=вѣ́тѣ ти́хїи . =прᲂки́менъ , ѱл҃о́мъ дв҃дᲂвъ .
к=то̀ бг҃ъ ве́лїи ꙗ҆́кѡ бг҃ъ на́шъ , ты̀ є҆сѝ бг҃ъ твᲂрѧ́и чꙋдеса̀ . =сти́хъ :
п=ᲂказа́лъ є҆сѝ въ лю́дехъ си́лꙋ твᲂю̀ . =сти́хъ : и҆= рѣ́хъ ны́нѣ нача́хъ , сѝ
и҆змѣ́на десни́ца вы́шнѧгѡ . =сти́хъ : п=ᲂмѧнꙋ́хъ дѣ́ла гдⷭ҇нѧ , ꙗ҆́кѡ пᲂмѧнꙋ̀
ѿ зача́ла чꙋдеса̀ твᲂѧ̀ . =та́же , к=то̀ бг҃ъ ве́лїи ꙗ҆́кѡ бг҃ъ на́шъ , ты̀ є҆сѝ
бг҃ъ твᲂрѧ́и чꙋдеса̀ .

=и҆ а҆́бїе гл҃етъ і҆єре́й : и҆ =ѡ҆спᲂдо́битисѧ на́мъ дᲂсто́йнѡ пᲂслꙋ́шати .
~премꙋ́дрᲂсть , про́сти ᲂу҆слы́шимъ ст҃а́гѡ є҆ѵⷢ҇а́лїѧ . =є҆ѵⷢ҇а́лїе , ѿ=
і҆ѡа́нна . заⷱ҇ , ѯ҃є . =пᲂсе́мъ , є҆ктенїѧ̀ : р=це́мъ всѝ . =та́же , с=пᲂдо́би
гдⷭ҇и в̾ ве́черъ се́й . =та́же , є҆ктенїѧ̀ : и҆=спо́лнимъ вече́рнїѧ мᲂли́твы .

Н=а стихо́внѣ , стихѣ́ра . гла́съ , в҃ . В=ᲂскрⷭ҇нїе твᲂѐ хрⷭ҇тѐ сп҃се , всю̀
прᲂсвѣтѝ вселе́ннꙋю , и҆ призва̀ свᲂѐ сᲂзда́нїе , всеси́льне гдⷭ҇и сла́ва
тебѣ̀ .

=та́же , п=ᲂе́мъ , стихѣ́ры па́сцѣ , со стихѝ и҆́хъ . сти́хъ : да вᲂскрⷭ҇нетъ
бг҃ъ , и҆ про́чїѧ . =сла́ва , и҆ ны́нѣ . в=ᲂскрⷭ҇нїѧ де́нь . ~хрⷭ҇то́съ
вᲂскр҃се , =гⷤ .=

=та́же , д=їа́кᲂнъ : премꙋ́дрᲂсть . ~мы́ же пᲂе́мъ : ~Хрⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ .=
три́жды , с̾ пᲂкло́нами .= ~пᲂсе́мъ і҆єре́й твᲂри́тъ , ѿпꙋ́стъ , держа́и
крⷭ҇тъ . пᲂе́тъ : ~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть
настꙋпѝ . ~мы́же : ~И҆гро́бнымъ живо́тъ дарᲂва̀ . =і҆єре́й : И҆́=стинныи бг҃ъ
на́шъ , мл҃твами пречⷭ҇тыѧ є҆гѡ̀ мт҃ре , си́лᲂю чⷭ҇тна́гѡ и҆ живᲂтвᲂрѧ́щагѡ
крⷭ҇та̀ , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ
пᲂми́лꙋетъ и҆ спасе́тъ на́съ , ꙗ҆́кѡ бл҃гі́и чл҃кᲂлю́бецъ . =та́же , і҆єре́й
крⷭ҇тъ вᲂзвыша́ѧ гл҃етъ : Х=рⷭ҇то́съ вᲂскр҃се . =гⷤ . м=ы́же ѿвѣща́емъ :
~Вᲂи́стинꙋ вᲂскр҃се . =гⷤ . и҆ пᲂе́мъ : И҆ =на́мъ дарᲂва̀ живо́тъ вѣ́чныи ,
пᲂкланѧ́емсѧ тридне́внᲂмꙋ є҆гѡ̀ вᲂскрⷭ҇нїю =[пᲂкло́н̾] .=

~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ
живо́тъ дарᲂва̀ , =гⷤ .=

~Гдⷭ҇и пᲂми́лꙋй , =три́жды .=



=ПА́ВЕЧЕРНИЦУ ЖЕ , ПОЕ́МЪ ВО ВСЮ̀=

=седми́цꙋ свѣ́тлꙋю , си́це . наче́ншꙋ і҆єре́ю : Б=л҃гᲂслᲂве́нъ бг҃ъ на́шъ .
=и҆ мы̀ пᲂе́мъ := ~Хрⷭ҇то́съ вᲂскре́се и҆з̾ ме́ртвыхъ , сме́ртїю на сме́рть
настꙋпѝ , и҆ гро́бнымъ живо́тъ дарᲂва̀ ,= гⷤ .=

~Вᲂскрⷭ҇нїе хрⷭ҇то́во ви́дѣвше , пᲂклᲂни́мсѧ ст҃о́мꙋ гдⷭ҇ꙋ і҆с҃ꙋ , є҆ди́нᲂмꙋ
без̾грѣ́шнᲂмꙋ =[пᲂкло́н̾] ,= крⷭ҇тꙋ̀ твᲂемꙋ̀ пᲂклᲂнѧ́емсѧ хрⷭ҇тѐ , и҆ ст҃о́е
вᲂскрⷭ҇нїе твᲂѐ пᲂе́мъ и҆ сла́вимъ =[пᲂкло́н̾] .= ты́ бо є҆сѝ бг҃ъ на́шъ ,
ра́зве бо тебѐ и҆но́го незна́емъ , и҆́мѧ твᲂѐ нарица́емъ . прїиди́те всѝ
вѣ́рнїи , пᲂклᲂни́мсѧ ст҃о́мꙋ хрⷭ҇то́вꙋ вᲂскрⷭ҇нїю =[пᲂкло́н̾] ,= се́бо прїи́де
крⷭ҇та̀ ра́ди ра́дᲂсть всемꙋ̀ ми́рꙋ , всегда̀ бл҃гᲂслᲂви́мъ гдⷭ҇а , и҆ пᲂе́мъ
вᲂскрⷭ҇нїе є҆гѡ̀ , распѧ́тїе бо претерпѣ̀ , и҆ сме́ртїю сме́рть разрꙋшѝ .
=три́жды .=

~Предвари́ша ᲂу҆́тро , ꙗ҆́же съ мр҃і́ею , и҆ ѡ҆брѣто́ша ка́мень ѿвале́нъ
ѿ́ грᲂба , слы́шахꙋ ѿ а҆́нг҃ла , и҆́же во́ свѣтѣ приснᲂсꙋ́щнѣмъ сꙋ́щагѡ ,
съ ме́ртвыми не и҆щи́те ꙗ҆́кѡ челᲂвѣ́ка . ви́дите гро́бныѧ пелены̀ , тецы́те и҆
ми́рꙋ прᲂпᲂвѣ́дите , ꙗ҆́кѡ вᲂста̀ гдⷭ҇ь ᲂу҆мертви́выи сме́рть , ꙗ҆́кѡ то́й
є҆́сть сн҃ъ бж҃їи , спаса́ѧи ро́дъ чл҃ческїи .

~А҆́ще и҆ во́ грᲂбъ сни́де без̾сме́ртне , но а҆́дᲂвꙋ разрꙋши́лъ є҆сѝ си́лꙋ ,
и҆ вᲂскр҃се ꙗ҆́кѡ пᲂбѣди́тель хрⷭ҇тѐ бж҃е , жена́мъ мѷрѡно́сицамъ ра́дᲂсть
прᲂвѣща́въ , и҆ свᲂи́мъ а҆пⷭ҇лѡмъ ми́ръ дарᲂва̀ , и҆́же па́дшимъ пᲂдаѧ̀
вᲂскрⷭ҇нїе .

~Во́ грᲂбѣ с̾ пло́тїю , во а҆́дѣ же съ дꙋше́ю ꙗ҆́кѡ бг҃ъ , в̾ раи́ же
с̾ разбо́йникᲂмъ , и҆ на прⷭ҇то́лѣ бѣ́ѧше хрⷭ҇тѐ , со ѻ҆ц҃е́мъ и҆ дꙋ́хᲂмъ , всѧ̀
и҆спᲂлнѧ́ѧ неѡ҆пи́санныи .

=сла́ва . Ꙗ҆́=кѡ живᲂно́сецъ , ꙗ҆́кѡ раѧ̀ ѕѣлѡ̀ краснѣ́йшїи вᲂи́стинꙋ , и҆
всѧ́кᲂгѡ черто́га ца́рска , ꙗ҆ви́сѧ свѣтлѣ́йши хрⷭ҇тѐ гро́бъ тво́й , и҆сто́чникъ
на́шемꙋ вᲂскрⷭ҇нїю .

=и҆ ны́нѣ . В=ы́шнѧгѡ ѡ҆сщ҃е́ннѡ бж҃їе вселе́нїе ра́дꙋисѧ , тᲂбо́ю бо даде́сѧ
ра́дᲂсть бцⷣе вᲂпїю́щимъ тѝ , бл҃гᲂслᲂве́на ты̀ в̾ жена́хъ пренепᲂро́чнаѧ
влⷣчце .

~Гдⷭ҇и пᲂми́лꙋй , м҃ . =сла́ва , и҆ нн҃ѣ . Ч=тⷭ҇нѣ́йшꙋю херꙋви́мъ , и҆
сла́внѣйшꙋю вᲂи́стинꙋ серафи́мъ , без̾и҆стлѣ́нїѧ бг҃а сло́ва ро́ждьшꙋю , сꙋ́щꙋю
бцⷣꙋ тѧ̀ велича́емъ . ~и҆́менемъ гдⷭ҇нимъ бл҃гᲂслᲂвѝ ѻ҆́ч҃е . =і҆єре́й : З=а
мл҃твъ ст҃ы́хъ ѻ҆ц҃ъ на́шихъ . =та́же : С=ла́ва , и҆ ны́нѣ . гдⷭ҇и пᲂми́лꙋй ,
вⷤ . гдⷭ҇и пᲂми́лꙋй . =и҆ ѿпꙋ́стъ , и҆ прᲂще́нїе , и҆ є҆ктенїѧ̀ . Т=а́кᲂже
пᲂе́тсѧ и҆ за пᲂлꙋ́нᲂщницꙋ , во всю̀ свѣ́тлꙋю седми́цꙋ .

В=ъ пᲂнедѣ́льникъ свѣ́тлыѧ нлⷣи , на ᲂу҆́трени , п=ре́же нача́ла , вжига́етъ ,
свѣщѝ и҆ кади́ла параєклисїа́рхъ . =та́же , і҆=єре́й ста́въ пред̾ ст҃о́ю
трапе́зᲂю с̾ кади́лᲂмъ кадѧ̀ крⷭ҇тᲂѡ҆бра́знѡ , и҆ глаго́летъ : ~Блгⷭ҇ве́нъ бг҃ъ
на́шъ . ~мы́ же : ~а҆ми́нь . =та́же , і҆єре́й пᲂе́тъ : Х=рⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ ,=
вⷤ . Х=рⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ . ~мы́ же :
=и҆ =гро́бнымъ живо́тъ дарᲂва̀ . ~мы́ же : ~хрⷭ҇то́съ вᲂскр҃се , гⷤ .

=и҆ про́чее , со стихѝ , ꙗ҆́кᲂже пи́сано в̾ нлⷣю на вече́рни . та́же ,
є҆=ктенїѧ̀ вели́каѧ .

=И҆ =по вᲂз̾гла́сѣ начина́етъ і҆єре́й , і҆рмо́съ . вᲂскрⷭ҇нїѧ дн҃ь . =и҆
пᲂе́мъ кано́нъ . І҆=рмо́съ , по вⷤ . трᲂпари́ же , на в҃і . пᲂслѣди́ же ,
катава́сїѧ , і҆рмо́съ , ѻ҆́ба ли́ка вкꙋ́пѣ . ~По г҃ , пѣ́сни , ѵ҆пакᲂй :
Предвари́ша ᲂу҆́тро . ~По ѕ҃ , пѣ́сни , кᲂнда́къ : А҆́ще и҆ во́ грᲂбъ сни́де .
и҆ и҆́кᲂсъ . та́же , Вᲂскрⷭ҇нїе хрⷭ҇то́во , гⷤ . Вᲂскр҃съ і҆с҃ъ , гⷤ .

~По ѳ҃ , пѣ́сни , свѣти́ленъ , гⷤ . та́же , хвали́те гдⷭ҇а с̾ нб҃съ . Н=а
хвали́тѣхъ . стⷯры , вᲂскрⷭ҇ны . =Г=ла́съ , в҃ . Хвали́те є҆гѡ̀ на си́лахъ
є҆гѡ̀ ,꙳ хвали́те є҆гѡ̀ по премно́гᲂмꙋ вели́чествїю є҆гѡ̀ . В=сѧ́ко дыха́нїе и҆
всѧ̀ тва́рь , тебѐ сла́витъ гдⷭ҇и , ꙗ҆́кѡ крⷭ҇то́мъ сме́рть ᲂу҆праздни́лъ є҆сѝ .
да пᲂка́жеши лю́демъ , є҆́же и҆з̾ ме́ртвыхъ твᲂѐ вᲂскрⷭ҇нїе . ꙗ҆́кѡ є҆ди́нъ
чл҃кᲂлю́бецъ .

=хвали́те є҆гѡ̀ во́ гласѣ трꙋ́бнѣмъ ,꙳ хвали́те є҆гѡ̀ во ѱалты́ри и҆
гꙋ́слѣхъ . Д=а рекꙋ́тъ і҆ꙋде́е , ка́кѡ во́ини пᲂгꙋби́ша стрегꙋ́щїи цр҃ѧ ;
пᲂчто́ бо ка́мень несᲂхранѝ , ка́менѧ жи́зни ; и҆лѝ пᲂгребе́наго дадѧ́тъ ; и҆лѝ
вᲂскрⷭ҇шемꙋ да пᲂкло́нѧтсѧ , гл҃юще с̾ на́ми , сла́ва мно́жествꙋ щедро́тъ
твᲂи́хъ , сп҃се на́шъ сла́ва тебѣ̀ .

=хвали́те є҆гѡ̀ в̾ тѷмпа́нѣ и҆ ли́цѣ ,꙳ хвали́те є҆гѡ̀ во стрꙋ́нахъ и҆
ѻ҆рга́нѣхъ .= ~Ра́дꙋйтесѧ лю́дїе и҆ весели́тесѧ , а҆́нг҃лъ бо сѣдѧ́и на ка́мени
гро́бнѣмъ , то́й на́мъ бл҃гᲂвѣстѝ ре́къ , хрⷭ҇то́съ вᲂскр҃се и҆з̾ ме́ртвыхъ ,
сп҃съ ми́рꙋ , и҆ и҆спо́лни всѧ́ческаѧ бл҃гᲂꙋха́нїѧ . ра́дꙋйтесѧ лю́дїе и҆
весели́тесѧ .

=хвали́те є҆гѡ̀ в̾ кѷмва́лѣхъ дᲂбрᲂгла́сныхъ , хвали́те є҆гѡ̀ в̾ кѷмва́лѣхъ
вᲂсклица́нїѧ .꙳ всѧ́ко дыха́нїе да хва́литъ гдⷭ҇а . А҆́=нг҃лъ ᲂу҆́бѡ є҆́же
ра́дꙋисѧ , пре́же зача́тїѧ твᲂегѡ̀ гдⷭ҇и , бл҃гᲂда́тнѣй принесѐ . а҆́нг҃лъ же
въ твᲂѐ вᲂскрⷭ҇нїе , сла́внагѡ гро́ба твᲂегѡ̀ ка́мень ѿвалѝ . ѻ҆́въ ᲂу҆́бѡ
въ печа́ли мѣ́сто весе́лїѧ ѻ҆́бразы вᲂзвѣща́ѧ . се́й же в̾ сме́рти мѣ́сто ,
влⷣкꙋ жизнᲂда́вца прᲂпᲂвѣ́да на́мъ . тѣ́мже вᲂпїе́мъ ти , бл҃гᲂда́телю всѣ́хъ
гдⷭ҇и сла́ва тебѣ̀ .

=та́же , п=ᲂе́мъ , стихѣ́ры па́сцѣ , со стихѝ и҆́хъ . сти́хъ : да вᲂскрⷭ҇нетъ
бг҃ъ , и҆ про́чїѧ . =сла́ва , и҆ ны́нѣ . в=ᲂскрⷭ҇нїѧ де́нь . ~хрⷭ҇то́съ
вᲂскр҃се , =гⷤ .=

=пᲂсе́мъ := ~є҆ктенїѧ̀ : ~пᲂми́лꙋй на́съ бж҃е . ~і҆єре́й , вᲂз̾гла́съ .
=та́же : и҆=спо́лнимъ заꙋ́треннїѧ мл҃твꙋ . =и҆= по вᲂз̾гла́сѣ : сы́и
бл҃гᲂслᲂве́нъ . =и҆= мы̀ : а҆ми́нь . ᲂу҆твердѝ бж҃е вѣ́рꙋ хрⷭ҇тїа́нскꙋю .

=та́же , дїа́кᲂнъ : П=ремꙋ́дрᲂсть . ~мы́ же : ~Хрⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ .=
три́жды , с̾ пᲂкло́нами .= ~пᲂсе́мъ і҆єре́й твᲂри́тъ , ѿпꙋ́стъ , держа́и
крⷭ҇тъ . пᲂе́тъ : ~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть
настꙋпѝ . ~мы́же : ~И҆гро́бнымъ живо́тъ дарᲂва̀ . =і҆єре́й : И҆́=стинныи бг҃ъ
на́шъ , мл҃твами пречⷭ҇тыѧ є҆гѡ̀ мт҃ре , си́лᲂю чⷭ҇тна́гѡ и҆ живᲂтвᲂрѧ́щагѡ
крⷭ҇та̀ , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ
пᲂми́лꙋетъ и҆ спасе́тъ на́съ , ꙗ҆́кѡ бл҃гі́и чл҃кᲂлю́бецъ .

=та́же , і҆єре́й крⷭ҇тъ вᲂзвыша́ѧ гл҃етъ : Х=рⷭ҇то́съ вᲂскр҃се . =гⷤ .
м=ы́же : ~Вᲂи́стинꙋ вᲂскр҃се . =гⷤ . и҆ пᲂе́мъ : И҆ =на́мъ дарᲂва̀ живо́тъ
вѣ́чныи , пᲂкланѧ́емсѧ тридне́внᲂмꙋ є҆гѡ̀ вᲂскрⷭ҇нїю =[пᲂкло́нъ] .=

=та́же , а҃ й ча́съ . ꙗ҆́=кᲂже ᲂу҆каза́сѧ в̾ нлⷣю на ᲂу҆́трени .= С=и́це же
быва́етъ , слꙋ́жба ᲂу҆́тренѧѧ во всю̀ седми́цꙋ свѣ́тлꙋю .

Н=а литꙋргі́и , а҆=нтифо́ны . и҆ є҆ли́цы во хрⷭ҇та̀ крⷭ҇ти́стесѧ , па́сцѣ
непремѣ́ннѡ , ꙗ҆́кᲂже ᲂу҆ка́зано в̾ нлⷣю па́схи .

=прᲂки́менъ , ѱало́мъ дв҃дᲂвъ . в=о всю̀ зе́млю и҆зыдо́ша вѣща́нїе и҆́хъ , и҆
в̾ кᲂнцы̀ вселе́нныѧ гл҃ы и҆́хъ . =сти́хъ : н=б҃са̀ пᲂвѣ́даютъ сла́вꙋ бж҃їю ,
твᲂре́нїе же рꙋ́кꙋ є҆гѡ̀ вᲂз̾вѣща́етъ тве́рдь .

=а҆пⷭ҇лъ , в=ъ дѣѧ́нїихъ . зача́ло , в҃ . =а҆ллилꙋ́їѧ . и҆=спᲂвѣ́дѧтъ нб҃са̀
чꙋдеса̀ твᲂѧ̀ гдⷭ҇и . =сти́хъ : б=г҃ъ прᲂславлѧ́емь въ сᲂвѣ́тѣхъ ст҃ы́хъ .
=є҆ѵⷢ҇а́лїе , ѿ= і҆ѡа́нна . зача́ло , в҃ . =прича́стенъ . т=ѣ́ло хрⷭ҇то́во .
=и҆= вхо́димъ въ трапе́зꙋ .

~А҆́ще ли неприлꙋчи́тсѧ бы́ти литꙋргі́и , часы̀ пᲂе́мъ па́сцѣ по ѡ҆бы́чаю .
Бл҃же́нна ѿ кано́на па́сцѣ пѣ́снь , а҃ ѧ , на и҃ . А҆пⷭ҇лъ , и҆ є҆ѵⷢ҇а́лїе ,
вышепи́саннѡ . По ѻ҆сла́би кᲂнда́къ , па́сцѣ . и҆ про́чаѧ ꙗ҆́кᲂже ᲂу҆каза́сѧ
в̾ недѣ́лю па́схи .

