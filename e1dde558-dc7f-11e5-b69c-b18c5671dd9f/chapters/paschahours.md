=ВО СТ҃У́Ю И҆ ВЕЛИ́КУЮ НЛⷣЮ ПА́СХИ=

=пред̾ литꙋргі́ею , пᲂе́мъ , ча́сы па́сцѣ , си́це . і҆єре́й , гл҃етъ :
Б=л҃гᲂслᲂве́нъ бг҃ъ на́шъ . =и҆ мы̀ пᲂе́мъ := ~Хрⷭ҇то́съ вᲂскре́се
и҆з̾ ме́ртвыхъ , сме́ртїю на сме́рть настꙋпѝ , и҆ гро́бнымъ живо́тъ дарᲂва̀ ,=
гⷤ .=

~Вᲂскрⷭ҇нїе хрⷭ҇то́вᲂ ви́дѣвше , пᲂклᲂни́мсѧ ст҃о́мꙋ гдⷭ҇ꙋ і҆с҃ꙋ , є҆ди́нᲂмꙋ
без̾грѣ́шнᲂмꙋ =[пᲂкло́н̾] ,= крⷭ҇тꙋ̀ твᲂемꙋ̀ пᲂклᲂнѧ́емсѧ хрⷭ҇тѐ , и҆ ст҃о́е
вᲂскрⷭ҇нїе твᲂѐ пᲂе́мъ и҆ сла́вимъ =[пᲂкло́н̾] .= ты́ бᲂ є҆сѝ бг҃ъ на́шъ ,
ра́зве бᲂ тебѐ и҆но́гᲂ незна́емъ , и҆́мѧ твᲂѐ нарица́емъ . прїиди́те всѝ
вѣ́рнїи , пᲂклᲂни́мсѧ ст҃о́мꙋ хрⷭ҇то́вꙋ вᲂскрⷭ҇нїю =[пᲂкло́н̾] ,= се́бᲂ
прїи́де крⷭ҇та̀ ра́ди ра́дᲂсть всемꙋ̀ ми́рꙋ , всегда̀ бл҃гᲂслᲂви́мъ гдⷭ҇а , и҆
пᲂе́мъ вᲂскрⷭ҇нїе є҆гѡ̀ , распѧ́тїе бᲂ претерпѣ̀ , и҆ сме́ртїю сме́рть
разрꙋшѝ . =три́жды .=

~Предвари́ша ᲂу҆́трᲂ , ꙗ҆́же съ мр҃і́ею , и҆ ѡ҆брѣто́ша ка́мень ѿвале́нъ
ѿ́ грᲂба , слы́шахꙋ ѿ а҆́нг҃ла , и҆́же во́ свѣтѣ приснᲂсꙋ́щнѣмъ сꙋ́щагѡ ,
съ ме́ртвыми не и҆щи́те ꙗ҆́кѡ челᲂвѣ́ка . ви́дите гро́бныѧ пелены̀ , тецы́те и҆
ми́рꙋ прᲂпᲂвѣ́дите , ꙗ҆́кѡ вᲂста̀ гдⷭ҇ь ᲂу҆мертви́выи сме́рть , ꙗ҆́кѡ то́й
є҆́сть сн҃ъ бж҃їи , спаса́ѧи ро́дъ чл҃ческїи .

~А҆́ще и҆ во́ грᲂбъ сни́де без̾сме́ртне , нᲂ а҆́дᲂвꙋ разрꙋши́лъ є҆сѝ си́лꙋ ,
и҆ вᲂскр҃се ꙗ҆́кѡ пᲂбѣди́тель хрⷭ҇тѐ бж҃е , жена́мъ мѷрѡно́сицамъ ра́дᲂсть
прᲂвѣща́въ , и҆ свᲂи́мъ а҆пⷭ҇лѡмъ ми́ръ дарᲂва̀ , и҆́же па́дшимъ пᲂдаѧ̀
вᲂскрⷭ҇нїе .

~Во́ грᲂбѣ с̾ пло́тїю , вᲂ а҆́дѣ же съ дꙋше́ю ꙗ҆́кѡ бг҃ъ , в̾ раи́ же
с̾ разбо́йникᲂмъ , и҆ на прⷭ҇то́лѣ бѣ́ѧше хрⷭ҇тѐ , сᲂ ѻ҆ц҃е́мъ и҆ дꙋ́хᲂмъ ,
всѧ̀ и҆спᲂлнѧ́ѧ неѡ҆пи́санныи .

=сла́ва . Ꙗ҆́=кѡ живᲂно́сецъ , ꙗ҆́кѡ раѧ̀ ѕѣлѡ̀ краснѣ́йшїи вᲂи́стинꙋ , и҆
всѧ́кᲂгѡ черто́га ца́рска , ꙗ҆ви́сѧ свѣтлѣ́йши хрⷭ҇тѐ гро́бъ тво́й ,
и҆сто́чникъ на́шемꙋ вᲂскрⷭ҇нїю .

=и҆ ны́нѣ . В=ы́шнѧгѡ ѡ҆сщ҃е́ннѡ бж҃їе вселе́нїе ра́дꙋисѧ , тᲂбо́ю бᲂ
даде́сѧ ра́дᲂсть бцⷣе вᲂпїю́щимъ тѝ , бл҃гᲂслᲂве́на ты̀ в̾ жена́хъ
пренепᲂро́чнаѧ влⷣчце .

=Всѧ́же сїѧ̀ стихѝ глаго́лемъ , пᲂ кры́лᲂсᲂмъ премѣнѧ́ѧ , по́ чинꙋ и҆́хъ ,
є҆ди́нъ пᲂ є҆ди́нᲂмꙋ . та́же , Г=дⷭ҇и пᲂми́лꙋй , м҃ . =сла́ва , и҆ ны́нѣ .
Ч=тⷭ҇нѣ́йшꙋю херꙋви́мъ , и҆ сла́внѣйшꙋю вᲂи́стинꙋ серафи́мъ , без̾и҆стлѣ́нїѧ
бг҃а сло́ва ро́ждьшꙋю , сꙋ́щꙋю бцⷣꙋ тѧ̀ велича́емъ . ~и҆́менемъ гдⷭ҇нимъ
бл҃гᲂслᲂвѝ ѻ҆́ч҃е . =і҆єре́й , гл҃етъ : З=а мл҃твъ ст҃ы́хъ ѻ҆ц҃ъ на́шихъ .
=си́це пᲂе́мъ . З=а г҃ й ча́съ , и҆ за ѕ҃ й ча́съ , и҆ за ѳ҃ й ча́съ .

Н=а литꙋргі́и . а҆нтиѳо́нъ , а҃ . ѱало́мъ , ѯ҃є . В=ᲂскли́кните гдⷭ҇ви всѧ̀
землѧ̀ . ~мл҃твами бцⷣы сп҃се спасѝ на́съ . =сти́хъ . В=ᲂскли́кните гдⷭ҇ви всѧ̀
землѧ̀ , по́йте же и҆́мени є҆гѡ̀ , дади́те сла́вꙋ хвалѣ̀ є҆гѡ̀ . ~мл҃твами бцⷣы
сп҃се спасѝ на́съ . =сти́хъ . Р=цѣ́те бг҃ᲂви ко́ль стра́шна дѣ́ла твᲂѧ̀ , вᲂ
мно́жествѣ си́лы твᲂеѧ̀ . ~мл҃твами бцⷣы сп҃се спасѝ на́съ . =сти́хъ . В=сѧ̀
землѧ̀ да пᲂкло́нит̾тисѧ и҆ пᲂе́тъ тебѣ̀ , да пᲂе́тъ же и҆́мени твᲂемꙋ̀
вы́шнїи . ~мл҃твами бцⷣы сп҃се спасѝ на́съ . =сла́ва , м=л҃твами бцⷣы сп҃се
спасѝ на́съ . =и҆ ны́нѣ , м=л҃твами бцⷣы сп҃се спасѝ на́съ .

=а҆нтиѳо́нъ , в҃ . ѱало́мъ , ѯ҃ѕ . Б=ж҃е ᲂу҆ще́дри ны и҆ бл҃гᲂслᲂви́ ны .
~спасѝ на́съ сн҃е бж҃їи , вᲂскр҃съ и҆з̾ ме́ртвыхъ пᲂю́щихъ ти , а҆ллилꙋ́їѧ ,
а҆ллилꙋ́їѧ , а҆ллилꙋ́їѧ . =сти́хъ . Б=ж҃е ᲂу҆ще́дри ны и҆ бл҃гᲂслᲂви́ ны ,
прᲂсвѣтѝ лицѐ твᲂѐ наны̀ , и҆ пᲂми́лꙋй на́съ . ~спасѝ на́съ сн҃е бж҃їи .
=сти́хъ . Д=а пᲂзна́емъ на землѝ пꙋ́ть тво́й , и҆ вᲂ всѣ́хъ ꙗ҆зы́цѣхъ
спасе́нїе твᲂѐ . ~спасѝ на́съ сн҃е бж҃їи . =сти́хъ . Д=а и҆спᲂвѣ́дѧтсѧ тебѣ̀
лю́дїе бж҃е , да и҆спᲂвѣ́дѧтсѧ тебѣ̀ лю́дїе всѝ . ~спасѝ на́съ сн҃е бж҃їи .

=сла́ва , и҆ ны́нѣ . Є҆=динᲂро́дныи сн҃е .

=а҆нтиѳо́нъ , г҃ . ѱало́мъ , ѯ҃з . Д=а вᲂскрⷭ҇нетъ бг҃ъ , и҆ разы́дꙋтсѧ вразѝ
є҆гѡ̀ . =трᲂпа́рь : х=рⷭ҇то́съ вᲂскр҃се и҆з̾ ме́ртвыхъ , гⷤ . =сти́хъ . Д=а
вᲂскрⷭ҇нетъ бг҃ъ , и҆ разы́дꙋтсѧ вразѝ є҆гѡ̀ , и҆ да бѣжа́тъ ѿ лица̀ є҆гѡ̀
ненави́дѧщїи є҆гѡ̀ . ~хрⷭ҇то́съ вᲂскр҃се и҆з̾ ме́ртвыхъ , гⷤ . =сти́хъ . Ꙗ҆́=кѡ
и҆счеза́етъ ды́мъ да и҆сче́знꙋтъ , и҆ ꙗ҆́кѡ та́етъ во́скъ ѿ лица̀ ѻ҆гнѧ̀ .
~хрⷭ҇то́съ вᲂскр҃се и҆з̾ ме́ртвыхъ , гⷤ . =сти́хъ . Т=а́кѡ да пᲂги́бнꙋтъ
грѣ́шницы ѿ лица̀ бж҃їѧ , а҆ пра́ведницы да вᲂз̾веселѧ́тсѧ , и҆ вᲂз̾ра́дꙋютсѧ
пре́дъ бг҃ᲂмъ . ~хрⷭ҇то́съ вᲂскр҃се и҆з̾ ме́ртвыхъ , гⷤ .

=вы́хᲂдъ . в=ᲂз̾глаша́етъ дїа́кᲂнъ , и҆лѝ і҆єре́й . ~премꙋ́дрᲂсть про́сти ,
вᲂзвыша́ѧ є҆ѵⷢ҇а́лїе .

=мы́же сти́хъ вхо́дꙋ : В=ъ цр҃квахъ бл҃гᲂслᲂви́те бг҃а гдⷭ҇а , ѿ и҆сто́чникъ
і҆зра́илевъ . =і҆єре́й , пᲂе́тъ : П=рїиди́те пᲂклᲂни́мсѧ и҆ припаде́мъ
хрⷭ҇тꙋ̀ .= мы́же : С=пасѝ на́съ сн҃е бж҃їи , вᲂскре́съ и҆з̾ ме́ртвыхъ пᲂю́щихъ
ти , а҆ллилꙋ́їѧ , гⷤ .

=трᲂпа́рь : Х=рⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ ,
и҆ гро́бнымъ живо́тъ дарᲂва̀ ,= три́жды .=

=сла́ва , и҆ ны́нѣ . кᲂнда́къ , гла́съ , и҃ . А҆́=ще и҆ во́ грᲂбъ сни́де
без̾сме́ртне , нᲂ а҆́дᲂвꙋ разрꙋши́лъ є҆сѝ си́лꙋ , и҆ вᲂскр҃се ꙗ҆́кѡ пᲂбѣди́тель
хрⷭ҇тѐ бж҃е , жена́мъ мѷрѡно́сицамъ ра́дᲂсть прᲂвѣща́въ , и҆ свᲂи́мъ а҆пⷭ҇лѡмъ
ми́ръ дарᲂва̀ , и҆́же па́дшимъ пᲂдаѧ̀ вᲂскрⷭ҇нїе .

=вмѣ́стᲂ же трист҃а́гѡ : Є҆=ли́цы вᲂ хрⷭ҇та̀ крⷭ҇ти́стесѧ , вᲂ хрⷭ҇та̀
ѡ҆блеко́стесѧ , а҆ллилꙋ́їѧ .

=прᲂки́менъ , ѱл҃о́мъ дв҃дᲂвъ . С=е́й де́нь и҆́же сᲂтвᲂрѝ гдⷭ҇ь ,
вᲂзра́дꙋемсѧ и҆ вᲂзвесели́мсѧ во́нь . =сти́хъ . и҆=спᲂвѣ́дайтесѧ гдⷭ҇ви ꙗ҆́кѡ
бл҃гъ ꙗ҆́кѡ во́ вѣки млⷭ҇ть є҆гѡ̀ . =сти́хъ . д=а рече́тъ ᲂу҆́бѡ до́мъ
і҆и҃левъ , ꙗ҆́кѡ бл҃гъ ꙗ҆́кѡ во́ вѣки млⷭ҇ть є҆гѡ̀ . =а҆пⷭ҇лъ , в=̾дѣѧ́нїихъ .
заⷱ҇ , а҃ . =а҆ллилꙋ́їѧ . Т=ы̀ вᲂскр҃съ ᲂу҆ще́дриши сїѡ́на . =сти́хъ . с=ъ
нб҃сѐ призрѣ̀ гдⷭ҇ь ви́дѣти всѧ̀ сы́ны чл҃ческїѧ . =є҆ѵⷢ҇а́лїе , ѿ=
і҆ѡа́нна . заⷱ҇ , а҃ . =прича́стенъ . т=ѣ́лᲂ хрⷭ҇то́вᲂ прїими́те , и҆
и҆сто́чника без̾сме́ртнагѡ вкꙋси́те .

=и҆ =по́ рѧдꙋ бжⷭ҇твенаѧ литꙋргі́ѧ златᲂꙋ́стагѡ .

=А҆́ще ли нѣ́сть литꙋргі́и . П=ᲂ ѳ҃ мъ , часѣ̀ , за бл҃гᲂслᲂвѝ дш҃е мᲂѧ̀ .
=пᲂе́мъ :=

~Хрⷭ҇то́съ вᲂскр҃се и҆з̾ ме́ртвыхъ , сме́ртїю на сме́рть настꙋпѝ , и҆
гро́бнымъ живо́тъ дарᲂва̀ ,= гⷤ .=

~Вᲂскрⷭ҇нїе хрⷭ҇то́вᲂ ви́дѣвше , пᲂклᲂни́мсѧ ст҃о́мꙋ гдⷭ҇ꙋ і҆с҃ꙋ , є҆ди́нᲂмꙋ
без̾грѣ́шнᲂмꙋ =[пᲂкло́н̾] ,= крⷭ҇тꙋ̀ твᲂемꙋ̀ пᲂклᲂнѧ́емсѧ хрⷭ҇тѐ , и҆ ст҃о́е
вᲂскрⷭ҇нїе твᲂѐ пᲂе́мъ и҆ сла́вимъ =[пᲂкло́н̾] .= ты́ бᲂ є҆сѝ бг҃ъ на́шъ ,
ра́зве бᲂ тебѐ и҆но́гᲂ незна́емъ , и҆́мѧ твᲂѐ нарица́емъ . прїиди́те всѝ
вѣ́рнїи , пᲂклᲂни́мсѧ ст҃о́мꙋ хрⷭ҇то́вꙋ вᲂскрⷭ҇нїю =[пᲂкло́н̾] ,= се́бᲂ
прїи́де крⷭ҇та̀ ра́ди ра́дᲂсть всемꙋ̀ ми́рꙋ , всегда̀ бл҃гᲂслᲂви́мъ гдⷭ҇а , и҆
пᲂе́мъ вᲂскрⷭ҇нїе є҆гѡ̀ , распѧ́тїе бᲂ претерпѣ̀ , и҆ сме́ртїю сме́рть
разрꙋшѝ . ~Предвари́ша ᲂу҆́трᲂ , ꙗ҆́же съ мр҃і́ею , и҆ ѡ҆брѣто́ша ка́мень
ѿвале́нъ ѿ́ грᲂба , слы́шахꙋ ѿ а҆́нг҃ла , и҆́же во́ свѣтѣ приснᲂсꙋ́щнѣмъ
сꙋ́щагѡ , съ ме́ртвыми не и҆щи́те ꙗ҆́кѡ челᲂвѣ́ка . ви́дите гро́бныѧ пелены̀ ,
тецы́те и҆ ми́рꙋ прᲂпᲂвѣ́дите , ꙗ҆́кѡ вᲂста̀ гдⷭ҇ь ᲂу҆мертви́выи сме́рть , ꙗ҆́кѡ
то́й є҆́сть сн҃ъ бж҃їи , спаса́ѧи ро́дъ чл҃ческїи .

=сла́ва . А҆́=ще и҆ во́ грᲂбъ сни́де без̾сме́ртне , нᲂ а҆́дᲂвꙋ разрꙋши́лъ
є҆сѝ си́лꙋ , и҆ вᲂскр҃се ꙗ҆́кѡ пᲂбѣди́тель хрⷭ҇тѐ бж҃е , жена́мъ
мѷрѡно́сицамъ ра́дᲂсть прᲂвѣща́въ , и҆ свᲂи́мъ а҆пⷭ҇лѡмъ ми́ръ дарᲂва̀ , и҆́же
па́дшимъ пᲂдаѧ̀ вᲂскрⷭ҇нїе .

=и҆ ны́нѣ . Є҆=динᲂро́дныи сы́нъ , и҆ сло́вᲂ бж҃їе , без̾сме́ртне сы́и ,
и҆зво́ливыи спасе́нїѧ на́шегѡ ра́ди вᲂплᲂти́тисѧ , ѿ ст҃ы́ѧ бцⷣы и҆ при́снѡ
дв҃ы мр҃і́и , непрело́жнѡ въчелᲂвѣ́чивыисѧ , распѧ́тсѧ хрⷭ҇тѐ бж҃е , и҆
сме́ртїю на сме́рть настꙋпи́выи є҆ди́нъ сы́и ст҃ы́ѧ трⷪ҇цы , съпрᲂславлѧ́емыи
ѻ҆ц҃ꙋ и҆ ст҃о́мꙋ дх҃ꙋ , спасѝ на́съ .

=пᲂсе́мъ , б=л҃же́нна , ѿ кано́на , пѣ́снь , г҃ , и҆ ѕ҃ . а҆пⷭ҇лъ , и҆
є҆ѵⷢ҇а́лїе ꙗ҆́кᲂже вы́ше ᲂу҆каза́сѧ , на литꙋргі́и . =та́же :=

~Пᲂмѧнѝ на́съ гдⷭ҇и , є҆гда̀ прїи́деши вᲂ црⷭ҇твїи сѝ =[пᲂкло́н̾] .
П=ᲂмѧнѝ на́съ влⷣкᲂ , є҆гда̀ прїи́деши вᲂ црⷭ҇твїи сѝ =[пᲂкло́н̾] . П=ᲂмѧнѝ
на́съ ст҃ы́и , є҆гда̀ прїи́деши вᲂ црⷭ҇твїи сѝ =[пᲂкло́н̾] .=

~Ли́къ нбⷭ҇ныи пᲂе́тъ тѧ̀ и҆ гл҃етъ , ст҃ъ ст҃ъ ст҃ъ гдⷭ҇ь саваѡ́ѳъ ,
и҆спо́лнь нб҃ᲂ и҆ зе́млю сла́вы твᲂеѧ̀ .

~Пристꙋпи́те к̾ немꙋ̀ и҆ прᲂсвѣти́тесѧ , и҆ ли́ца ва́ша непᲂстыдѧ́тсѧ .

~Ли́къ нбⷭ҇ныи пᲂе́тъ тѧ̀ и҆ гл҃етъ , ст҃ъ ст҃ъ ст҃ъ гдⷭ҇ь саваѡ́ѳъ ,
и҆спо́лнь нб҃ᲂ и҆ зе́млю сла́вы твᲂеѧ̀ .

=сла́ва . С=ᲂбо́ръ ст҃ы́хъ а҆́нг҃лъ и҆ а҆рха́нг҃лъ , сᲂ всѣ́ми нбⷭ҇ными
си́лами пᲂе́тъ тѧ и҆ гл҃етъ , ст҃ъ ст҃ъ ст҃ъ гдⷭ҇ь саваѡ́ѳъ , и҆спо́лнь нб҃ᲂ и҆
зе́млю сла́вы твᲂеѧ̀ .

=и҆ ны́нѣ . В=ѣ́рꙋю вᲂ є҆ди́нагᲂ бг҃а ѻ҆ц҃а вседержи́телѧ , твᲂрца̀ нб҃ꙋ и҆
землѝ ви́димымъ же всѣ́мъ и҆ неви́димымъ . И҆ вᲂ є҆ди́нагᲂ гдⷭ҇а і҆с҃а хрⷭ҇та̀
сн҃а бж҃їѧ , є҆динᲂро́днагᲂ , и҆́же ѿ ѻ҆ц҃а рᲂжде́ннагᲂ пре́жде всѣ́хъ вѣ́къ .
Свѣ́та ѿ́ свѣта , бг҃а и҆́стинна ѿ́ бг҃а и҆́стинна , рᲂжде́на а҆ несᲂтвᲂре́на ,
є҆динᲂсꙋ́щна ѻ҆ц҃ꙋ , и҆́мъ же всѧ̀ бы́ша . На́съ ра́ди чл҃къ , и҆ на́шегѡ ра́ди
спасе́нїѧ , с̾ше́дшагѡ с̾ небе́съ , и҆ вᲂплᲂти́вшагᲂсѧ ѿ́ дх҃а ст҃а , и҆ мр҃і́и
дв҃ы вᲂчл҃чьшасѧ . Распѧ́тагᲂ заны̀ припᲂнті́йстѣмъ пила́тѣ , страда́вша и҆
пᲂгребе́на , и҆ вᲂскрⷭ҇шагᲂ въ тре́тїй де́нь пᲂ писа́нїихъ . И҆ вᲂз̾ше́дшагᲂ
на нб҃са̀ , и҆ сѣдѧ́ща ѻ҆деснꙋ́ю ѻ҆ц҃а . И҆ па́ки грѧдꙋ́щагᲂ сᲂ сла́вᲂю ,
сꙋди́ти живы́мъ и҆ ме́ртвымъ , є҆го́же црⷭ҇твїю нѣ́сть кᲂнца̀ . =И҆= въ дх҃а
ст҃а́гᲂ гдⷭ҇а и҆́стиннагᲂ и҆ живᲂтвᲂрѧ́щагᲂ , и҆́же ѿ ѻ҆ц҃а и҆схᲂдѧ́щагᲂ , и҆́же
сᲂ ѻ҆ц҃е́мъ и҆ сн҃ᲂмъ с̾пᲂклᲂнѧ́ема и҆ с̾сла́вима , гл҃авшагᲂ прᲂро́ки . И҆ вᲂ
є҆ди́нꙋ ст҃ꙋ́ю сᲂбо́рнꙋю , и҆ а҆пⷭ҇льскꙋю цр҃кᲂвь . И҆спᲂвѣ́дꙋю є҆ди́нᲂ
кр҃ще́нїе , вᲂ ѡ҆ставле́нїе грѣхо́въ . Ча́ю вᲂскрⷭ҇нїѧ ме́ртвымъ . И҆ жи́зни
бꙋ́дꙋщагᲂ вѣ́ка , а҆ми́нь .

~Ѡ҆сла́би ѡ҆ста́ви , ѿпꙋстѝ бж҃е сᲂгрѣше́нїѧ на́ша , во́льнаѧ и҆
нево́льнаѧ , ꙗ҆́же в̾ сло́вѣ и҆ в̾ дѣ́лѣ , и҆ ꙗ҆́же в̾вѣ́дѣнїи и҆
не в̾вѣ́дѣнїи , и҆ ꙗ҆́же вᲂ ᲂу҆мѣ̀ и҆ въ пᲂмышле́нїи , ꙗ҆́же во́ дни и҆
въ нᲂщѝ , всѧ́ми прᲂстѝ , ꙗ҆́кѡ бл҃гъ и҆ чл҃кᲂлю́бецъ .

~Ѻ҆́ч҃е на́шъ и҆́же є҆сѝ на́ нб҃сѣхъ , да ст҃и́тсѧ и҆́мѧ твᲂѐ ,
да прїи́детъ црⷭ҇твїе твᲂѐ , да бꙋ́детъ во́лѧ твᲂѧ̀ , ꙗ҆́кѡ на́ нб҃си и҆
на землѝ . хлѣ́бъ на́шъ насꙋ́щныи да́ждь на́мъ дне́сь , и҆ ѡ҆ста́ви на́мъ
до́лги на́ша , ꙗ҆́кᲂже и҆ мы̀ ѡ҆ставлѧ́емъ дᲂлжникѡ́мъ на́шимъ . и҆ нев̾ведѝ
на́съ вᲂ и҆скꙋше́нїе , нᲂ и҆зба́ви на́съ ѿ лꙋка́вагѡ .

=і҆єре́й , вᲂз̾гла́съ : ꙗ҆́=кѡ твᲂѐ є҆́сть црⷭ҇твᲂ и҆ си́ла .

=кᲂнда́къ . А҆́=ще и҆ во́ грᲂбъ сни́де без̾сме́ртне , нᲂ а҆́дᲂвꙋ разрꙋши́лъ
є҆сѝ си́лꙋ , и҆ вᲂскр҃се ꙗ҆́кѡ пᲂбѣди́тель хрⷭ҇тѐ бж҃е , жена́мъ
мѷрѡно́сицамъ ра́дᲂсть прᲂвѣща́въ , и҆ свᲂи́мъ а҆пⷭ҇лѡмъ ми́ръ дарᲂва̀ , и҆́же
па́дшимъ пᲂдаѧ̀ вᲂскрⷭ҇нїе .

~Гдⷭ҇и пᲂми́лꙋй , м҃ .= Є҆=ди́нъ ст҃ъ , є҆ди́нъ гдⷭ҇ь і҆с҃ъ хрⷭ҇то́съ ,
въ сла́вꙋ бг҃ꙋ ѻ҆ц҃ꙋ , а҆ми́нь .

~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ , и҆
гро́бнымъ живо́тъ дарᲂва̀ .= три́жды , с̾ пᲂкло́нами . ѱало́мъ , л҃г .=

~Бл҃гᲂслᲂвлю̀ гдⷭ҇а на всѧ́кᲂ вре́мѧ , вы́нꙋ хвала̀ є҆гѡ̀ вᲂ ᲂу҆стѣ́хъ
мᲂи́хъ . Ѻ҆́ гдⷭ҇ѣ пᲂхва́литсѧ дꙋша̀ мᲂѧ̀ . да ᲂу҆слы́шатъ кро́тцыи , и҆
вᲂзвеселѧ́тсѧ . Вᲂзвели́чите гдⷭ҇а сᲂ мно́ю , и҆ вᲂзнесе́мъ и҆́мѧ є҆гѡ̀
в̾кꙋ́пѣ . Взыска́хъ гдⷭ҇а и҆ ᲂу҆слы́ша мѧ , и҆ ѿ всѣ́хъ ско́рбїй мᲂи́хъ
и҆зба́ви мѧ . Пристꙋпи́те к̾ немꙋ̀ и҆ прᲂсвѣти́тесѧ , и҆ лица̀ ва́ша
непᲂстыдѧ́тсѧ . Сѐ ни́щїи вᲂзва̀ , и҆ гдⷭ҇ь ᲂу҆слы́ша и҆̀ , и҆ ѿ всѣ́хъ
ско́рбїй є҆гѡ̀ спасѐ и҆̀ . Ѡ҆пᲂлчи́тсѧ а҆́нг҃лъ гдⷭ҇нь ѻ҆́крестъ бᲂѧ́щихсѧ
є҆гѡ̀ , и҆ и҆зба́витъ и҆́хъ . Вкꙋси́те и҆ ви́дите ꙗ҆́кѡ бл҃гъ гдⷭ҇ь . бл҃же́нъ
мꙋ́жъ и҆́же ᲂу҆пᲂва́етъ на́нь . Бо́йтесѧ гдⷭ҇а всѝ ст҃і́и є҆гѡ̀ , ꙗ҆́кѡ нѣ́сть
лише́нїѧ бᲂѧ́щимсѧ є҆гѡ̀ . Бᲂга́тїи ѡ҆бнища́ша и҆ взалка́ша , взыска́ющїи же
гдⷭ҇а нелиша́тсѧ ѿ всѧ́кᲂгѡ бл҃га .

=та́же : С=вѣти́сѧ свѣти́сѧ но́выи і҆єрⷭ҇ли́ме , сла́ва бᲂ гдⷭ҇нѧ на тебѣ̀
вᲂсїѧ̀ . ликꙋ́й нн҃ѣ и҆ весели́сѧ сїѡ́не , ты́ же чⷭ҇таѧ красꙋ́йсѧ бцⷣе ,
ѡ҆ вᲂста́нїи ржⷭ҇тва̀ твᲂегѡ̀ . =пᲂкло́н̾ дᲂ землѝ .=

=та́же , дїа́кᲂнъ : П=ремꙋ́дрᲂсть . ~мы́ же : ~Хрⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ .=
три́жды , с̾ пᲂкло́нами .= ~пᲂсе́мъ і҆єре́й твᲂри́тъ , ѿпꙋ́стъ , держа́и
крⷭ҇тъ . пᲂе́тъ : ~Хрⷭ҇то́съ вᲂскр҃се и҆з̾ ме́ртвыхъ , сме́ртїю сме́рть
пᲂпра́въ . ~мы́ же : =И҆= сꙋ́щимъ вᲂ грᲂбѣ́хъ живо́тъ дарᲂва̀ . =і҆єре́й :
И҆́=стинныи бг҃ъ на́шъ , мл҃твами пречⷭ҇тыѧ є҆гѡ̀ мт҃ре , си́лᲂю чⷭ҇тна́гѡ и҆
живᲂтвᲂрѧ́щагѡ крⷭ҇та̀ , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆
всѣ́хъ ст҃ы́хъ пᲂми́лꙋетъ и҆ спасе́тъ на́съ , ꙗ҆́кѡ бл҃гі́и чл҃кᲂлю́бецъ .
=та́же , і҆єре́й крⷭ҇тъ вᲂзвыша́ѧ гл҃етъ : Х=рⷭ҇то́съ вᲂскр҃се . =гⷤ . м=ы́ же
ѿвѣща́емъ : ~Вᲂи́стинꙋ вᲂскр҃се . =гⷤ . и҆ пᲂе́мъ : И҆ =на́мъ дарᲂва̀ живо́тъ
вѣ́чныи , пᲂклᲂнѧ́емсѧ тридне́внᲂмꙋ є҆гѡ̀ вᲂскрⷭ҇нїю =[пᲂкло́нъ] .=

=та́же : Х=рⷭ҇то́съ вᲂскр҃се и҆з̾ ме́ртвыхъ , сме́ртїю на сме́рть настꙋпѝ ,
и҆ гро́бнымъ живо́тъ дарᲂва̀ .= три́жды . и҆ мнᲂгᲂлѣ́тїе .=



В=ᲂ ст҃ꙋ́ю и҆ вели́кꙋю нлⷣю па́схи , ве́черъ . параєклисїа́рхъ вше́дъ
въ цр҃кᲂвь , вжига́етъ свѣщѝ , и҆ кади́ла цр҃ко́внаѧ . И҆ =сᲂбра́вшесѧ
въ цр҃кᲂвь , ѡ҆блачи́тсѧ і҆єре́й и҆ дїа́кᲂнъ вᲂ ѻ҆лтарѝ в̾ свѣ́тлыѧ ѻ҆де́жды
по́ чинꙋ . вᲂ всѧ̀ сщ҃е́ннаѧ , ꙗ҆́кᲂже на литꙋргі́и . =та́же , і҆=єре́й ста́въ
пред̾ ст҃о́ю трапе́зᲂю съ кади́лᲂмъ кадѧ̀ крⷭ҇тᲂѡ҆бра́знѡ , и҆ глаго́летъ :

~Бл҃гᲂслᲂве́нъ бг҃ъ на́шъ , всегда̀ и҆ нн҃ѣ и҆ прⷭ҇нѡ и҆ во́ вѣки вѣкѡ́мъ .
~мы́ же : ~а҆ми́нь . =та́же , і҆єре́й : Х=рⷭ҇то́съ вᲂскр҃се и҆з̾ ме́ртвыхъ
сме́ртїю на сме́рть настꙋпѝ , и҆ гро́бнымъ живо́тъ дарᲂва̀ ,= вⷤ . Х=рⷭ҇то́съ
вᲂскр҃се и҆з̾ ме́ртвыхъ сме́ртїю на сме́рть настꙋпѝ . ~мы́ же : =и҆ =гро́бнымъ
живо́тъ дарᲂва̀ . ~мы́ же : ~хрⷭ҇то́съ вᲂскр҃се , гⷤ .

=сти́хъ , а҃ . Д=а вᲂскрⷭ҇нетъ бг҃ъ , и҆ разы́дꙋтсѧ вразѝ є҆гѡ̀ .= м=ы́ же :
~хрⷭ҇то́съ вᲂскр҃се , гⷤ .

=сти́хъ , в҃ . Ꙗ҆́=кѡ и҆счеза́етъ ды́мъ да и҆сче́знꙋтъ . ~мы́ же : ~хрⷭ҇то́съ
вᲂскр҃се , гⷤ .

=сти́хъ , г҃ . Т=а́кѡ да пᲂги́бнꙋтъ грѣ́шницы ѿ лица̀ бж҃їѧ , а҆ пра́ведницы
вᲂз̾веселѧ́тсѧ .

~мы́ же : ~хрⷭ҇то́съ вᲂскр҃се , гⷤ .

=сти́хъ , д҃ . С=е́й дн҃ь и҆́же сᲂтвᲂрѝ гдⷭ҇ь , вᲂз̾ра́дꙋемсѧ и҆
вᲂз̾весели́мсѧ во́нь .

~мы́ же : ~хрⷭ҇то́съ вᲂскр҃се , гⷤ .

=сла́ва .= ~мы́ же : ~хрⷭ҇то́съ вᲂскр҃се , гⷤ .

=и҆ ны́нѣ .= ~мы́ же : ~хрⷭ҇то́съ вᲂскр҃се , гⷤ .

=і҆єре́й : Х=рⷭ҇то́съ вᲂскр҃се и҆з̾ ме́ртвыхъ , сме́ртїю на сме́рть
настꙋпѝ .= м=ы́ же : =и҆= гро́бнымъ живо́тъ дарᲂва̀ . =та́же , є҆=ктенїѧ̀
вели́каѧ .

П=ᲂсе́мъ , гдⷭ҇и вᲂзва́хъ , пᲂе́мъ на́ гласъ , в҃ . и҆ пᲂсе́мъ , стихѣ́ры
вᲂскрⷭ҇ны , на́ ѕ҃ .=

Г=ла́съ , в҃ . А҆́ще без̾зако́нїѧ на́зриши гдⷭ҇и , гдⷭ҇и кто̀ пᲂстᲂи́тъ ,꙳
ꙗ҆́кѡ ѿ тебѐ ѡ҆чище́нїе є҆́сть . П=ервᲂвѣ́чнᲂмꙋ ѿ ѻ҆ц҃а ро́ждьшꙋсѧ бж҃їю
сло́вꙋ , вᲂпло́щшꙋсѧ ѿ дв҃ы мр҃і́и , прїиди́те пᲂклᲂни́мсѧ , распѧ́тїе бᲂ
претерпѣ́въ , и҆ пᲂгребе́нїю предаде́сѧ , ꙗ҆́кѡ са́мъ вᲂсхᲂтѣ̀ , и҆ вᲂскр҃съ
и҆з̾ ме́ртвыхъ , спасе́ мѧ блꙋдѧ́щагᲂ челᲂвѣ́ка .

=и҆́мене ра́ди твᲂегѡ̀ пᲂтерпѣ́хъ тѧ̀ гдⷭ҇и , пᲂтерпѣ̀ дш҃а мᲂѧ̀ в̾ сло́вᲂ
твᲂѐ ,꙳ ᲂу҆пᲂва̀ дш҃а мᲂѧ̀ на́ гдⷭ҇а . Х=рⷭ҇то́съ сп҃съ на́шъ пригво́ждьсѧ
на крⷭ҇тѣ̀ , є҆́же на ны̀ рꙋкᲂписа́нїе растерза̀ , и҆ сме́рти держа́вꙋ
ᲂу҆праздни́лъ є҆́сть , пᲂкланѧ́емсѧ тридне́внᲂмꙋ є҆гѡ̀ вᲂста́нїю .

=ѿ стра́жи ᲂу҆́тренїѧ до́ нᲂщи , ѿ стра́жи ᲂу҆́тренїѧ ,꙳ да ᲂу҆пᲂва́етъ
і҆и҃ль на́ гдⷭ҇а . С=ᲂ а҆рха́нг҃лы вᲂспᲂе́мъ хрⷭ҇то́вᲂ вᲂскрⷭ҇нїе , то́й бᲂ
є҆́сть и҆зба́витель , и҆ сп҃съ дш҃а́мъ на́шимъ . вᲂ сла́вѣ стра́шнѣй , и҆
крѣ́пцѣй си́лѣ , па́ки грѧде́тъ сꙋди́ти ми́рꙋ , є҆го́же сᲂзда̀ .

=ꙗ҆́кѡ ѿ́ гдⷭ҇а млⷭ҇ть , и҆ мно́гᲂ ѿ негѡ̀ и҆зба́вленїе , и҆ то́й и҆зба́витъ
і҆и҃лѧ ,꙳ ѿ всѣ́хъ без̾зако́нїи є҆гѡ̀ . Т=ебѐ распе́ньшагᲂсѧ , и҆ пᲂгребе́на
бы́вша , а҆́нг҃лъ прᲂпᲂвѣ́да влⷣкꙋ , и҆ гл҃аше жена́мъ , прїиди́те и҆ ви́дите
и҆дѣ́же лежа̀ гдⷭ҇ь , вᲂскр҃се бᲂ ꙗ҆́кᲂже речѐ ꙗ҆́кѡ всеси́ленъ . тѣ́мжетисѧ
пᲂклᲂнѧ́емъ , є҆ди́нᲂмꙋ без̾сме́ртнᲂмꙋ , живᲂда́вче хрⷭ҇тѐ пᲂми́лꙋй на́съ .

=хвали́те гдⷭ҇а всѝ ꙗ҆зы́цы ,꙳ пᲂхвали́те є҆гѡ̀ всѝ лю́дїе . К=рⷭ҇то́мъ
свᲂи́мъ ᲂу҆праздни́лъ є҆сѝ , є҆́же ѿ́древа клѧ́твꙋ . пᲂгребе́нїемъ же свᲂи́мъ
ᲂу҆мертви́лъ є҆сѝ сме́рти держа́вꙋ . вᲂста́нїемъ же свᲂи́мъ прᲂсвѣти́лъ є҆сѝ
ро́дъ чл҃ческїи . сегѡ̀ ра́ди вᲂпїе́мъ ти , бл҃гᲂда́телю хрⷭ҇тѐ бж҃е на́шъ
сла́ва тебѣ̀ .

=ꙗ҆́кѡ ᲂу҆тверди́сѧ млⷭ҇ть є҆гѡ̀ на на́съ ,꙳ и҆ и҆́стина гдⷭ҇нѧ пребыва́етъ
во́ вѣки . Ѿ=верзо́шатисѧ гдⷭ҇и стра́хᲂмъ врата̀ сме́ртнаѧ , вра́тницы же
а҆́дᲂвы , ви́дѣвше тѧ̀ ᲂу҆жасо́шасѧ . врата́ бᲂ мѣ́днаѧ сᲂтрѐ , и҆ вереѝ
желѣ́зныѧ сᲂкрꙋшѝ , и҆ и҆зведе́ ны ѿ тмы̀ и҆ сѣ́ни сме́ртныѧ , и҆ ᲂу҆́зы на́ша
растерза̀ .

=сла́ва . С=пасе́нꙋю пѣ́снь пᲂю́ще , и҆з̾ ᲂу҆́стъ вᲂз̾сыла́емъ , прїидѣ́те
всѝ въ до́мъ гдⷭ҇нь , припа́даемъ гл҃юще , и҆́же на́ древѣ распны́исѧ , и҆
и҆з̾ ме́ртвыхъ вᲂскр҃сы́и , сы́и в̾ нѣ́дрѣхъ ѻ҆́ч҃ихъ , ѡ҆чи́сти грѣхѝ на́ша .

=и҆ нн҃ѣ , боⷢ҇ . П=ре́йде сѣ́нь зако́ннаѧ , бл҃гᲂда́ти прише́дши , ꙗ҆́кᲂже
бᲂ кꙋпина̀ не с̾гара́ше , распала́ющисѧ . та́кѡ и҆ дв҃аѧ рᲂдила̀ є҆́сть , и҆
дв҃ᲂю пребы́сть . в̾мѣ́стѡ стᲂлпа̀ ѻ҆́гненнагѡ , пра́веднᲂе вᲂзсїѧ̀ сл҃нце .
в̾мѣ́стѡ мѡѷсе́ѧ хрⷭ҇то́съ , вᲂ спасе́нїе дш҃а́мъ на́шимъ .

В=ы́хᲂдъ , с=ъ є҆ѵⷢ҇а́лїемъ .= та́же , с=вѣ́те ти́хїи .= та́же , П=рᲂки́менъ
вели́кїи . гла́съ , з҃ . ~Кто̀ бг҃ъ ве́лїи ꙗ҆́кѡ бг҃ъ на́шъ , ты̀ є҆сѝ бг҃ъ
твᲂрѧ́и чꙋдеса̀ . =сти́хъ . П=ᲂказа́лъ є҆сѝ въ лю́дехъ си́лꙋ твᲂю̀ . =сти́хъ .
И҆= рѣ́хъ ны́нѣ нача́хъ , сѝ и҆змѣ́на десни́ца вы́шнѧгѡ . =сти́хъ . П=ᲂмѧнꙋ́хъ
дѣ́ла гдⷭ҇нѧ , ꙗ҆́кѡ пᲂмѧнꙋ̀ ѿ зача́ла чꙋдеса̀ твᲂѧ̀ . =та́же , К=то̀ бг҃ъ
ве́лїи ꙗ҆́кѡ бг҃ъ на́шъ , ты̀ є҆сѝ бг҃ъ твᲂрѧ́и чꙋдеса̀ .

=и҆ а҆́бїе гл҃етъ і҆єре́й : и҆ =ѡ҆спᲂдо́битисѧ на́мъ дᲂсто́йнѡ пᲂслꙋ́шати .
~премꙋ́дрᲂсть , про́сти ᲂу҆слы́шимъ ст҃а́гѡ є҆ѵⷢ҇а́лїѧ . =є҆ѵⷢ҇а́лїе , ѿ=
і҆ѡа́нна . зача́лᲂ , ѯ҃є . =пᲂсе́мъ , є҆ктенїѧ̀ : Р=це́мъ всѝ .

~Спᲂдо́би гдⷭ҇и въ ве́черъ . =та́же : И҆=спо́лнимъ вече́рнїѧ мᲂли́твы .
=На стихо́внѣ , стихѣ́ра . гла́съ , в҃ . В=ᲂскрⷭ҇нїе твᲂѐ хрⷭ҇тѐ сп҃се , всю̀
прᲂсвѣтѝ вселе́ннꙋю , и҆ призва̀ свᲂѐ сᲂзда́нїе , всеси́льне гдⷭ҇и сла́ва
тебѣ̀ .

=стихѣ́ры , па́сцѣ . п=и́саны въ нлⷣю па́схи , на хвали́тѣхъ .

~Хрⷭ҇то́съ вᲂскр҃се и҆з̾ме́ртвыхъ сме́ртїю на сме́рть настꙋпѝ , и҆ гро́бнымъ
живо́тъ дарᲂва̀ , =гⷤ .=

=та́же , д=їа́кᲂнъ : премꙋ́дрᲂсть . ~мы́ же пᲂе́мъ : ~Хрⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ .=
три́жды , с̾ пᲂкло́нами .= ~пᲂсе́мъ і҆єре́й твᲂри́тъ , ѿпꙋ́стъ , держа́и
крⷭ҇тъ . пᲂе́тъ : ~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть
настꙋпѝ . ~мы́же : ~И҆гро́бнымъ живо́тъ дарᲂва̀ . =і҆єре́й : И҆́=стинныи бг҃ъ
на́шъ , мл҃твами пречⷭ҇тыѧ є҆гѡ̀ мт҃ре , си́лᲂю чⷭ҇тна́гѡ и҆ живᲂтвᲂрѧ́щагѡ
крⷭ҇та̀ , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ
пᲂми́лꙋетъ и҆ спасе́тъ на́съ , ꙗ҆́кѡ бл҃гі́и чл҃кᲂлю́бецъ . =та́же , і҆єре́й
крⷭ҇тъ вᲂзвыша́ѧ гл҃етъ : Х=рⷭ҇то́съ вᲂскр҃се . =гⷤ . м=ы́же ѿвѣща́емъ :
~Вᲂи́стинꙋ вᲂскр҃се . =гⷤ . и҆ пᲂе́мъ : И҆ =на́мъ дарᲂва̀ живо́тъ вѣ́чныи ,
пᲂклᲂнѧ́емсѧ тридне́внᲂмꙋ є҆гѡ̀ вᲂскрⷭ҇нїю =[пᲂкло́нъ] .=

~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ , и҆
гро́бнымъ живо́тъ дарᲂва̀ , =гⷤ .=

~Гдⷭ҇и пᲂми́лꙋй , =три́жды .=

=ПА́ВЕЧЕРНИЦУ ЖЕ , ПОЕ́МЪ ВО ВСЮ̀=

=седми́цꙋ свѣ́тлꙋю , си́це . наче́ншꙋ і҆єре́ю : Б=л҃гᲂслᲂве́нъ бг҃ъ на́шъ .
=и҆ мы̀ пᲂе́мъ := ~Хрⷭ҇то́съ вᲂскре́се и҆з̾ ме́ртвыхъ , сме́ртїю на сме́рть
настꙋпѝ , и҆ гро́бнымъ живо́тъ дарᲂва̀ ,= гⷤ .=

~Вᲂскрⷭ҇нїе хрⷭ҇то́вᲂ ви́дѣвше , пᲂклᲂни́мсѧ ст҃о́мꙋ гдⷭ҇ꙋ і҆с҃ꙋ , є҆ди́нᲂмꙋ
без̾грѣ́шнᲂмꙋ =[пᲂкло́н̾] ,= крⷭ҇тꙋ̀ твᲂемꙋ̀ пᲂклᲂнѧ́емсѧ хрⷭ҇тѐ , и҆ ст҃о́е
вᲂскрⷭ҇нїе твᲂѐ пᲂе́мъ и҆ сла́вимъ =[пᲂкло́н̾] .= ты́ бᲂ є҆сѝ бг҃ъ на́шъ ,
ра́зве бᲂ тебѐ и҆но́гᲂ незна́емъ , и҆́мѧ твᲂѐ нарица́емъ . прїиди́те всѝ
вѣ́рнїи , пᲂклᲂни́мсѧ ст҃о́мꙋ хрⷭ҇то́вꙋ вᲂскрⷭ҇нїю =[пᲂкло́н̾] ,= се́бᲂ
прїи́де крⷭ҇та̀ ра́ди ра́дᲂсть всемꙋ̀ ми́рꙋ , всегда̀ бл҃гᲂслᲂви́мъ гдⷭ҇а , и҆
пᲂе́мъ вᲂскрⷭ҇нїе є҆гѡ̀ , распѧ́тїе бᲂ претерпѣ̀ , и҆ сме́ртїю сме́рть
разрꙋшѝ . =три́жды .=

~Предвари́ша ᲂу҆́трᲂ , ꙗ҆́же съ мр҃і́ею , и҆ ѡ҆брѣто́ша ка́мень ѿвале́нъ
ѿ́ грᲂба , слы́шахꙋ ѿ а҆́нг҃ла , и҆́же во́ свѣтѣ приснᲂсꙋ́щнѣмъ сꙋ́щагѡ ,
съ ме́ртвыми не и҆щи́те ꙗ҆́кѡ челᲂвѣ́ка . ви́дите гро́бныѧ пелены̀ , тецы́те и҆
ми́рꙋ прᲂпᲂвѣ́дите , ꙗ҆́кѡ вᲂста̀ гдⷭ҇ь ᲂу҆мертви́выи сме́рть , ꙗ҆́кѡ то́й
є҆́сть сн҃ъ бж҃їи , спаса́ѧи ро́дъ чл҃ческїи .

~А҆́ще и҆ во́ грᲂбъ сни́де без̾сме́ртне , нᲂ а҆́дᲂвꙋ разрꙋши́лъ є҆сѝ си́лꙋ ,
и҆ вᲂскр҃се ꙗ҆́кѡ пᲂбѣди́тель хрⷭ҇тѐ бж҃е , жена́мъ мѷрѡно́сицамъ ра́дᲂсть
прᲂвѣща́въ , и҆ свᲂи́мъ а҆пⷭ҇лѡмъ ми́ръ дарᲂва̀ , и҆́же па́дшимъ пᲂдаѧ̀
вᲂскрⷭ҇нїе .

~Во́ грᲂбѣ с̾ пло́тїю , вᲂ а҆́дѣ же съ дꙋше́ю ꙗ҆́кѡ бг҃ъ , в̾ раи́ же
с̾ разбо́йникᲂмъ , и҆ на прⷭ҇то́лѣ бѣ́ѧше хрⷭ҇тѐ , сᲂ ѻ҆ц҃е́мъ и҆ дꙋ́хᲂмъ ,
всѧ̀ и҆спᲂлнѧ́ѧ неѡ҆пи́санныи .

=сла́ва . Ꙗ҆́=кѡ живᲂно́сецъ , ꙗ҆́кѡ раѧ̀ ѕѣлѡ̀ краснѣ́йшїи вᲂи́стинꙋ , и҆
всѧ́кᲂгѡ черто́га ца́рска , ꙗ҆ви́сѧ свѣтлѣ́йши хрⷭ҇тѐ гро́бъ тво́й ,
и҆сто́чникъ на́шемꙋ вᲂскрⷭ҇нїю .

=и҆ ны́нѣ . В=ы́шнѧгѡ ѡ҆сщ҃е́ннѡ бж҃їе вселе́нїе ра́дꙋисѧ , тᲂбо́ю бᲂ
даде́сѧ ра́дᲂсть бцⷣе вᲂпїю́щимъ тѝ , бл҃гᲂслᲂве́на ты̀ в̾ жена́хъ
пренепᲂро́чнаѧ влⷣчце .

~Гдⷭ҇и пᲂми́лꙋй , м҃ . =сла́ва , и҆ нн҃ѣ . Ч=тⷭ҇нѣ́йшꙋю херꙋви́мъ , и҆
сла́внѣйшꙋю вᲂи́стинꙋ серафи́мъ , без̾и҆стлѣ́нїѧ бг҃а сло́ва ро́ждьшꙋю ,
сꙋ́щꙋю бцⷣꙋ тѧ̀ велича́емъ . ~и҆́менемъ гдⷭ҇нимъ бл҃гᲂслᲂвѝ ѻ҆́ч҃е .
=і҆єре́й : З=а мл҃твъ ст҃ы́хъ ѻ҆ц҃ъ на́шихъ . =та́же : С=ла́ва , и҆ ны́нѣ .
гдⷭ҇и пᲂми́лꙋй , вⷤ . гдⷭ҇и пᲂми́лꙋй . =и҆ ѿпꙋ́стъ , и҆ прᲂще́нїе , и҆
є҆ктенїѧ̀ . Т=а́кᲂже пᲂе́тсѧ и҆ за пᲂлꙋ́нᲂщницꙋ , вᲂ всю̀ свѣ́тлꙋю седми́цꙋ .

В=ъ пᲂнедѣ́льникъ свѣ́тлыѧ нлⷣи , на ᲂу҆́трени , п=ре́же нача́ла , вжига́етъ ,
свѣщѝ и҆ кади́ла параєклисїа́рхъ . =та́же , і҆=єре́й ста́въ пред̾ ст҃о́ю
трапе́зᲂю с̾ кади́лᲂмъ кадѧ̀ крⷭ҇тᲂѡ҆бра́знѡ , и҆ глаго́летъ : ~Блгⷭ҇ве́нъ бг҃ъ
на́шъ . ~мы́ же : ~а҆ми́нь . =та́же , і҆єре́й пᲂе́тъ : Х=рⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ ,=
вⷤ . Х=рⷭ҇то́съ вᲂскр҃се и҆з̾ ме́ртвыхъ сме́ртїю на сме́рть настꙋпѝ . ~мы́
же : =и҆ =гро́бнымъ живо́тъ дарᲂва̀ . ~мы́ же : ~хрⷭ҇то́съ вᲂскр҃се , гⷤ .

=и҆ про́чаѧ , ꙗ҆́кᲂже пи́санᲂ в̾ нлⷣю на вече́рни . та́же , є҆=ктенїѧ̀
вели́каѧ .

=И҆ =пᲂ вᲂз̾гла́сѣ начина́етъ і҆єре́й , і҆рмо́съ . вᲂскрⷭ҇нїѧ дн҃ь . =и҆
пᲂе́мъ кано́нъ . І҆=рмо́съ , пᲂ вⷤ . трᲂпари́ же , на в҃і . пᲂслѣди́ же ,
катава́сїѧ , і҆рмо́съ , ѻ҆́ба ли́ка вкꙋ́пѣ . ~Пᲂ г҃ , пѣ́сни , ѵ҆пакᲂй :
Предвари́ша ᲂу҆́трᲂ . ~Пᲂ ѕ҃ , пѣ́сни , кᲂнда́къ : А҆́ще и҆ во́ грᲂбъ сни́де .
и҆ и҆́кᲂсъ . та́же , Вᲂскрⷭ҇нїе хрⷭ҇то́вᲂ , гⷤ . Вᲂскр҃съ і҆с҃ъ , гⷤ .

~Пᲂ ѳ҃ , пѣ́сни , свѣти́ленъ , гⷤ . та́же , хвали́те гдⷭ҇а с̾ нб҃съ . Н=а
хвали́тѣхъ . стⷯры , вᲂскрⷭ҇ны . =Г=ла́съ , в҃ . Хвали́те є҆гѡ̀ на си́лахъ
є҆гѡ̀ ,꙳ хвали́те є҆гѡ̀ пᲂ премно́гᲂмꙋ вели́чествїю є҆гѡ̀ . В=сѧ́кᲂ дыха́нїе
и҆ всѧ̀ тва́рь , тебѐ сла́витъ гдⷭ҇и , ꙗ҆́кѡ крⷭ҇то́мъ сме́рть ᲂу҆праздни́лъ
є҆сѝ . да пᲂка́жеши лю́демъ , є҆́же и҆з̾ ме́ртвыхъ твᲂѐ вᲂскрⷭ҇нїе . ꙗ҆́кѡ
є҆ди́нъ чл҃кᲂлю́бецъ .

=хвали́те є҆гѡ̀ во́ гласѣ трꙋ́бнѣмъ ,꙳ хвали́те є҆гѡ̀ вᲂ ѱалты́ри и҆
гꙋ́слѣхъ . Д=а рекꙋ́тъ і҆ꙋде́е , ка́кѡ во́ини пᲂгꙋби́ша стрегꙋ́щїи цр҃ѧ ;
пᲂчто́ бᲂ ка́мень несᲂхранѝ , ка́менѧ жи́зни ; и҆лѝ пᲂгребе́нагᲂ дадѧ́тъ ;
и҆лѝ вᲂскрⷭ҇шемꙋ да пᲂкло́нѧтсѧ , гл҃юще с̾ на́ми , сла́ва мно́жествꙋ щедро́тъ
твᲂи́хъ , сп҃се на́шъ сла́ва тебѣ̀ .

=хвали́те є҆гѡ̀ в̾ тѷмпа́нѣ и҆ ли́цѣ ,꙳ хвали́те є҆гѡ̀ вᲂ стрꙋ́нахъ и҆
ѻ҆рга́нѣхъ .= ~Ра́дꙋйтесѧ лю́дїе и҆ весели́тесѧ , а҆́нг҃лъ бᲂ сѣдѧ́и
на ка́мени гро́бнѣмъ , то́й на́мъ бл҃гᲂвѣстѝ ре́къ , хрⷭ҇то́съ вᲂскр҃се
и҆з̾ ме́ртвыхъ , сп҃съ ми́рꙋ , и҆ и҆спо́лни всѧ́ческаѧ бл҃гᲂꙋха́нїѧ .
ра́дꙋйтесѧ лю́дїе и҆ весели́тесѧ .

=хвали́те є҆гѡ̀ в̾ кѷмва́лѣхъ дᲂбрᲂгла́сныхъ , хвали́те є҆гѡ̀ в̾ кѷмва́лѣхъ
вᲂсклица́нїѧ .꙳ всѧ́кᲂ дыха́нїе да хва́литъ гдⷭ҇а . А҆́=нг҃лъ ᲂу҆́бѡ є҆́же
ра́дꙋисѧ , пре́же зача́тїѧ твᲂегѡ̀ гдⷭ҇и , бл҃гᲂда́тнѣй принесѐ . а҆́нг҃лъ же
въ твᲂѐ вᲂскрⷭ҇нїе , сла́внагѡ гро́ба твᲂегѡ̀ ка́мень ѿвалѝ . ѻ҆́въ ᲂу҆́бѡ
въ печа́ли мѣ́стᲂ весе́лїѧ ѻ҆́бразы вᲂзвѣща́ѧ . се́й же в̾ сме́рти мѣ́стᲂ ,
влⷣкꙋ жизнᲂда́вца прᲂпᲂвѣ́да на́мъ . тѣ́мже вᲂпїе́мъ ти , бл҃гᲂда́телю всѣ́хъ
гдⷭ҇и сла́ва тебѣ̀ .

=стихѣ́ры , па́сцѣ . п=и́саны въ нлⷣю па́схи , на хвали́тѣхъ .

~Хрⷭ҇то́съ вᲂскр҃се и҆з̾ме́ртвыхъ сме́ртїю на сме́рть настꙋпѝ , и҆ гро́бнымъ
живо́тъ дарᲂва̀ , =гⷤ .=

=пᲂсе́мъ := ~є҆ктенїѧ̀ : ~пᲂми́лꙋй на́съ бж҃е . ~і҆єре́й , вᲂз̾гла́съ .
=та́же : и҆=спо́лнимъ заꙋ́треннїѧ мл҃твꙋ . =и҆= пᲂ вᲂз̾гла́сѣ : сы́и
бл҃гᲂслᲂве́нъ . =и҆= мы̀ : а҆ми́нь . ᲂу҆твердѝ бж҃е вѣ́рꙋ хрⷭ҇тїа́нскꙋю .

=та́же , дїа́кᲂнъ : П=ремꙋ́дрᲂсть . ~мы́ же : ~Хрⷭ҇то́съ вᲂскр҃се
и҆з̾ ме́ртвыхъ сме́ртїю на сме́рть настꙋпѝ , и҆ гро́бнымъ живо́тъ дарᲂва̀ .=
три́жды , с̾ пᲂкло́нами .= ~пᲂсе́мъ і҆єре́й твᲂри́тъ , ѿпꙋ́стъ , держа́и
крⷭ҇тъ . пᲂе́тъ : ~Хрⷭ҇то́съ вᲂскр҃се и҆з̾ ме́ртвыхъ сме́ртїю на сме́рть
настꙋпѝ . ~мы́же : ~И҆гро́бнымъ живо́тъ дарᲂва̀ . =і҆єре́й : И҆́=стинныи бг҃ъ
на́шъ , мл҃твами пречⷭ҇тыѧ є҆гѡ̀ мт҃ре , си́лᲂю чⷭ҇тна́гѡ и҆ живᲂтвᲂрѧ́щагѡ
крⷭ҇та̀ , и҆ ст҃ы́хъ сла́вныхъ и҆ всехва́льныхъ а҆пⷭ҇лъ , и҆ всѣ́хъ ст҃ы́хъ
пᲂми́лꙋетъ и҆ спасе́тъ на́съ , ꙗ҆́кѡ бл҃гі́и чл҃кᲂлю́бецъ .

=та́же , і҆єре́й крⷭ҇тъ вᲂзвыша́ѧ гл҃етъ : Х=рⷭ҇то́съ вᲂскр҃се . =гⷤ .
м=ы́же : ~Вᲂи́стинꙋ вᲂскр҃се . =гⷤ . и҆ пᲂе́мъ : И҆ =на́мъ дарᲂва̀ живо́тъ
вѣ́чныи , пᲂклᲂнѧ́емсѧ тридне́внᲂмꙋ є҆гѡ̀ вᲂскрⷭ҇нїю =[пᲂкло́нъ] .=

=та́же , а҃ й ча́съ . ꙗ҆́=кᲂже ᲂу҆каза́сѧ в̾ нлⷣю на ᲂу҆́трени .= С=и́це же
быва́етъ , слꙋ́жба ᲂу҆́тренѧѧ вᲂ всю̀ седми́цꙋ свѣ́тлꙋю .

Н=а литꙋргі́и , а҆=нтифо́ны . и҆ є҆ли́цы вᲂ хрⷭ҇та̀ крⷭ҇ти́стесѧ , па́сцѣ
непремѣ́ннѡ , ꙗ҆́кᲂже ᲂу҆ка́занᲂ в̾ нлⷣю па́схи .

=прᲂки́менъ , ѱл҃о́мъ дв҃дᲂвъ . В=ᲂ всю̀ зе́млю и҆зыдо́ша вѣща́нїе и҆́хъ , и҆
в̾ кᲂнцы̀ вселе́нныѧ гл҃ы и҆́хъ . =сти́хъ . н=б҃са̀ пᲂвѣ́даютъ сла́вꙋ бж҃їю ,
твᲂре́нїе же рꙋ́кꙋ є҆гѡ̀ вᲂз̾вѣща́етъ тве́рдь .

=а҆пⷭ҇лъ , в=ъ дѣѧ́нїихъ . зача́лᲂ , в҃ . =а҆ллилꙋ́їѧ . и҆=спᲂвѣ́дѧтъ нб҃са̀
чꙋдеса̀ твᲂѧ̀ гдⷭ҇и . =сти́хъ . б=г҃ъ прᲂславлѧ́емь въ сᲂвѣ́тѣхъ ст҃ы́хъ .
=є҆ѵⷢ҇а́лїе , ѿ= і҆ѡа́нна . зача́лᲂ , в҃ . =прича́стенъ . т=ѣ́лᲂ хрⷭ҇то́вᲂ
прїими́те , и҆ и҆сто́чника без̾сме́ртнагѡ вкꙋси́те . =и҆= вхо́димъ
въ трапе́зꙋ .

~А҆́ще ли неприлꙋчи́тсѧ бы́ти литꙋргі́и , часы̀ пᲂе́мъ па́сцѣ пᲂ ѡ҆бы́чаю .
Бл҃же́нна ѿ кано́на па́сцѣ пѣ́снь , а҃ ѧ , на и҃ . А҆пⷭ҇лъ , и҆ є҆ѵⷢ҇а́лїе ,
вышепи́саннѡ . Пᲂ ѻ҆сла́би кᲂнда́къ , па́сцѣ . и҆ про́чаѧ ꙗ҆́кᲂже ᲂу҆каза́сѧ
в̾ недѣ́лю па́схи .

