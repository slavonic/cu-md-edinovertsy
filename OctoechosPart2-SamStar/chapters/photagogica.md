П=ᲂдᲂба́етъ вѣ́дати , кᲂгда̀ пᲂю́тсѧ тро́ичны дневні́и , на и҃ мь гласо́въ .
пᲂю́тсѧ во ст҃ы́и вели́кїи по́стъ , и҆ в̾ про́чїѧ пᲂсты̀ . є҆=гда̀ пᲂе́тсѧ ,
а҆ллилꙋ́їѧ , в̾ мѣ́стѡ бг҃ъ гдⷭ҇ь ,= и҆ =мы̀ , пᲂе́мъ на́ гласъ , тро́ична ,
а҆ллилꙋ́їю , на́ ѻ҆ба ли́ка , є҃ ю , =в̾ =настᲂѧ́щїи гла́съ , ѻ҆кта́ѧ . а҃ ,
ли́къ , гⷤ . а҆ в҃ , двⷤа .

=сти́хъ , а҃ . ѿ́ =нᲂщи ᲂу҆́тренюетъ дх҃ъ мо́й к̾ тебѣ̀ бж҃е . =сти́хъ , в҃ .
п=ра́вдѣ наꙋчи́тесѧ живꙋ́щїи на землѝ . =сти́хъ , г҃ . п=рилᲂжѝ и҆́мъ ѕла̀
гдⷭ҇и , прилᲂжѝ ѕла̀ сла́внымъ землѝ . =сти́хъ , д҃ . т=а́кѡ бы́хᲂмъ
вᲂзлю́бленнᲂмꙋ твᲂемꙋ̀ . =и҆= пᲂко́емждо стисѣ̀ пᲂе́тсѧ , а҆ллилꙋ́їѧ , гⷤ . и҆
пᲂси́хъ , пᲂе́мъ ~тро́ичны . =и҆= пѣве́цъ , сла́ва . и҆ мы̀ , =в҃ , т=ро́иченъ .
=и҆= пѣве́цъ , и҆ ны́нѣ . и҆ мы̀ , =г҃ , т=ро́иченъ . =та́же , тро́ичны .
гла́съ , а҃ . П=лᲂтьски́ми ѡ҆бразᲂва́нїи , беспло́тныхъ си́лъ , к̾ мы́сленᲂмꙋ
и҆ невеще́ственᲂмꙋ вᲂзвᲂди́ ми ᲂу҆мꙋ̀ , и҆ трист҃ꙋ́ю пѣ́снь , трисᲂста́внагѡ
бжⷭ҇тва̀ прїе́мще зарю̀ , херꙋви́мски вᲂпїе́мъ , ст҃ъ , ст҃ъ , ст҃ъ є҆сѝ
бж҃е , ~застꙋпле́нїемъ беспло́тныхъ твᲂи́хъ , пᲂми́лꙋй на́съ . =сла́ва . С=о
всѣ́ми нбⷭ҇ными си́лами , херꙋви́мски и҆́же в̾ вы́шнихъ вᲂпїе́мъ , трист҃ꙋ́ю
вᲂз̾сыла́юще хвалꙋ̀ , ст҃ъ , ст҃ъ , ст҃ъ є҆сѝ бж҃е , мл҃твами всѣ́хъ ст҃ы́хъ
твᲂи́хъ , пᲂми́лꙋй на́съ .= и҆ ны́нѣ . В=ᲂста́вше ѿ сна̀ припа́даемъ тѝ
бл҃же , и҆ а҆́нг҃льскꙋю пѣ́снь прино́симъ тѝ си́льне , ст҃ъ , ст҃ъ , ст҃ъ є҆сѝ
бж҃е , бцⷣы ра́ди пᲂми́лꙋй на́съ .

С=вѣти́ленъ . гла́съ , а҃ . И҆́=же свѣ́тъ вᲂсїѧ́выи гдⷭ҇и , дш҃ꙋ мᲂю̀
ѡ҆чи́сти ѿ всѧ́кᲂгѡ грѣха̀ , ~застꙋпле́нїемъ беспло́тныхъ твᲂи́хъ , пᲂми́лꙋй
на́съ .

=сла́ва , то́йже . а҆ кᲂне́цъ : м=л҃твами всѣ́хъ ст҃ы́хъ твᲂи́хъ , пᲂми́лꙋй
на́съ .

=и҆ нн҃ѣ , то́йже . а҆ кᲂне́цъ : б=цⷣы ра́ди пᲂми́лꙋй на́съ .

~пᲂтᲂмꙋ́ же гл҃и , =и҆= в̾ про́чїѧ днѝ , ᲂу҆ всѣ́хъ стихо́въ
ᲂу҆ свѣти́ленъ . =дᲂсто́итъ же гл҃ати . в=о всѧ̀ седми́цы , на а҃ мъ ,
тро́ичнѣ , =в̾ =пᲂнедѣ́льникъ кᲂне́цъ : ~застꙋпле́нїемъ беспло́тныхъ твᲂи́хъ ,
пᲂми́лꙋй на́съ . ~во вто́рникъ кᲂне́цъ : ~прⷣтчи ра́ди , пᲂми́лꙋй на́съ . ~въ
сре́дꙋ же , =и҆= в̾ пѧто́къ кᲂне́цъ : ~си́лᲂю крⷭ҇та̀ прест҃а́гѡ сᲂхранѝ на́съ
гдⷭ҇и . ~въ четверто́къ кᲂне́цъ : ~мл҃твами а҆пⷭ҇лъ твᲂи́хъ , пᲂми́лꙋй на́съ .

=тро́ичны . гла́съ , в҃ . Н=есᲂзда́ннᲂе є҆стество̀ всѣ́хъ сᲂдѣ́телю ᲂу҆сты̀
на́ша ѿве́рзи , ꙗ҆́кѡ да вᲂзвѣсти́мъ хвалꙋ̀ твᲂю̀ вᲂпїю́ще , ст҃ъ , ст҃ъ , ст҃ъ
є҆сѝ бж҃е . =сла́ва . В=ы́шнимъ си́ламъ пᲂдо́бѧщесѧ земні́и , пᲂбѣ́днꙋю пѣ́снь
прино́симъ тѝ бл҃же , ст҃ъ , ст҃ъ , ст҃ъ є҆сѝ бж҃е , мл҃твами всѣ́хъ ст҃ы́хъ
твᲂи́хъ пᲂми́лꙋй на́съ . =и҆ ны́нѣ . Ѿ= ѻ҆дра̀ и҆ сна̀ вᲂздви́глъ мѧ̀ є҆сѝ
гдⷭ҇и , ᲂу҆́мъ мо́й прᲂсвѣтѝ и҆ срⷣце , и҆ ᲂу҆стнѣ̀ мᲂѝ ѿве́рзи , пѣ́ти тѧ
ст҃а́ѧ трⷪ҇це , ст҃ъ , ст҃ъ , ст҃ъ є҆сѝ бж҃е , бцⷣы ра́ди пᲂми́лꙋй на́съ .

С=вѣти́ленъ . гла́съ , в҃ . С=вѣ́тъ тво́й приснᲂсꙋ́щныи пᲂслѝ гдⷭ҇и , и҆
прᲂсвѣтѝ ѻ҆́чи та́йнѣй срⷣца мᲂегѡ̀ , ~застꙋпле́нїемъ беспло́тныхъ твᲂи́хъ ,
и҆ спасѝ на́съ .

=тро́ичны . гла́съ , г҃ . Ѻ҆=ц҃а без̾нача́льна , и҆ сн҃а сᲂбез̾нача́льна , и҆
дх҃а сᲂприснᲂсꙋ́щна , бжⷭ҇тво̀ є҆ди́но , херꙋви́мски бг҃ᲂсло́вѧще вᲂпїе́мъ ,
ст҃ъ , ст҃ъ , ст҃ъ є҆сѝ бж҃е . =сла́ва . Т=рⷪ҇це є҆динᲂсꙋ́щнаѧ , и҆
нераздѣ́льнаѧ є҆ди́нице трисᲂста́внаѧ , и҆ сᲂприснᲂсꙋ́щнаѧ , тебѣ̀ ꙗ҆́кѡ бг҃ꙋ
а҆́нг҃льскꙋю пѣ́снь вᲂпїе́мъ , ст҃ъ , ст҃ъ , ст҃ъ є҆сѝ бж҃е , мл҃твами всѣ́хъ
ст҃ы́хъ твᲂи́хъ пᲂми́лꙋй на́съ . =и҆ ны́нѣ . В=неза́пꙋ сꙋдїѧ̀ прїи́детъ , и҆
кᲂго́ждо дѣѧ́нїѧ ѡ҆бнажа́тсѧ , но со́ страхᲂмъ вᲂз̾зᲂве́мъ в̾ пᲂлꙋ́нᲂщи ,
ст҃ъ , ст҃ъ , ст҃ъ є҆сѝ бж҃е , бцⷣы ра́ди пᲂми́лꙋй на́съ .

С=вѣти́ленъ . гла́съ , г҃ . П=ᲂслѝ свѣ́тъ тво́й хрⷭ҇тѐ бж҃е , и҆ прᲂсвѣтѝ
срⷣце мᲂѐ . ~застꙋпле́нїемъ беспло́тныхъ твᲂи́хъ , пᲂми́лꙋй и҆ спаси́ мѧ .

=тро́ичны . гла́съ , д҃ . Б=ез̾нача́льнаго ти ѻ҆ц҃а , и҆ тебѐ хрⷭ҇тѐ бж҃е ,
и҆ прест҃ы́и тво́й дх҃ъ , херꙋви́мски славᲂсло́вити дерза́юще гл҃емъ , ст҃ъ ,
ст҃ъ , ст҃ъ є҆сѝ бж҃е . =сла́ва . Ꙗ҆́=кѡ чи́ни ны́нѣ а҆́нг҃льстїи
на́ нб҃сѣхъ , и҆ сᲂстᲂѧ́нїѧ на землѝ чл҃ческаѧ со́ страхᲂмъ , пᲂбѣ́днꙋю пѣ́снь
прино́симъ тѝ бла́же , ст҃ъ , ст҃ъ , ст҃ъ є҆сѝ бж҃е , мл҃твами всѣ́хъ ст҃ы́хъ
твᲂи́хъ пᲂми́лꙋй на́съ . =и҆ ны́нѣ . О=у҆́мныхъ твᲂи́хъ слꙋ́гъ , прино́симъ ти
ме́ртвенїи пѣ́снь , и҆ дерза́юще гл҃емъ , ст҃ъ , ст҃ъ , ст҃ъ є҆сѝ бж҃е , бцⷣы
ра́ди пᲂми́лꙋй на́съ .

С=вѣти́ленъ . гла́съ , д҃ . И҆́=же свѣ́тъ вᲂсїѧ́выи ми́рꙋ свᲂемꙋ̀ , во тмѣ̀
дш҃ꙋ мᲂю̀ ѡ҆держи́мꙋю ѿ всѧ́кᲂгѡ грѣха̀ ѡ҆чи́сти , ~застꙋпле́нїемъ беспло́тныхъ
твᲂи́хъ , и҆ спаси́ мѧ .

=тро́ичны . гла́съ , є҃ . П=ѣ́нїю вре́мѧ и҆ мл҃твѣ ча́съ прилѣ́жнѡ
вᲂзᲂпїе́мъ є҆ди́нᲂмꙋ бг҃ꙋ , ст҃ъ , ст҃ъ , ст҃ъ є҆сѝ бж҃е . =сла́ва .
Ѻ҆=бразᲂва́ти смѣ́юще ᲂу҆́мнаѧ твᲂѧ̀ во́инства , трⷪ҇це без̾нача́льнаѧ , ᲂу҆сты̀
недᲂсто́йными вᲂпїе́мъ тѝ , ст҃ъ , ст҃ъ , ст҃ъ є҆сѝ бж҃е , мл҃твами всѣ́хъ
ст҃ы́хъ твᲂи́хъ пᲂми́лꙋй на́съ . =и҆ ны́нѣ . В=о ᲂу҆тро́бꙋ дв҃ческꙋю вмѣ́щьсѧ ,
и҆ нѣ́дръ ѻ҆те́ческихъ не ѿлꙋ́чьсѧ , со а҆́нг҃лы и҆ на́съ прїимѝ хрⷭ҇тѐ бж҃е
вᲂпїю́щихъ тѝ , ст҃ъ , ст҃ъ , ст҃ъ є҆сѝ бж҃е , бцⷣы ра́ди пᲂми́лꙋй на́съ .

С=вѣти́ленъ . гла́съ , є҃ . С=вѣтᲂда́вче гдⷭ҇и пᲂслѝ свѣ́тъ тво́й , и҆
прᲂсвѣтѝ срⷣце мᲂѐ , ~мл҃твами беспло́тныхъ твᲂи́хъ и҆ спаси́ мѧ .

=тро́ичны . гла́съ , ѕ҃ . Б=еспло́тными ᲂу҆сты̀ , немо́лчными
славᲂслᲂвле́нїи , шестᲂкри́льнїи пᲂю́тъ тѝ , трист҃ꙋ́ю пѣ́снь бж҃е на́шъ . и҆
мы̀ и҆́же на землѝ недᲂсто́йными ᲂу҆стна́ми хвалꙋ́ ти вᲂз̾сыла́емъ , ст҃ъ ,
ст҃ъ , ст҃ъ є҆сѝ бж҃е . =сла́ва . П=ред̾стᲂѧ́ще со́ страхᲂмъ херꙋви́ми , и҆
ᲂу҆жаса́ющесѧ с̾ тре́петᲂмъ серафи́ми , трист҃ꙋ́ю пѣ́снь прино́сѧтъ немо́лчнымъ
гла́сᲂмъ . с̾ ни́ми же и҆ мы̀ грѣ́шнїи вᲂпїе́мъ , ст҃ъ , ст҃ъ , ст҃ъ є҆сѝ
бж҃е , мл҃твами всѣ́хъ ст҃ы́хъ твᲂи́хъ пᲂми́лꙋй на́съ . =и҆ ны́нѣ . Т=рⷪ҇цꙋ
є҆ди́ницꙋ бжⷭ҇тво́мъ , неслїѧ́ннымъ є҆ди́нствᲂмъ прᲂсла́вимъ , и҆ а҆́нг҃льскꙋю
пѣ́снь вᲂзᲂпїе́мъ , ст҃ъ , ст҃ъ , ст҃ъ є҆сѝ бж҃е , бцⷣы ра́ди пᲂми́лꙋй
на́съ .

С=вѣти́ленъ . гла́съ , ѕ҃ . З=астꙋпле́нїемъ гдⷭ҇и беспло́тныхъ , низ̾пᲂслѝ
дш҃а́мъ на́шимъ свѣ́тъ тво́й приснᲂсꙋ́щныи .

=тро́ичны . гла́съ , з҃ . Н=епристꙋ́пнᲂмꙋ бжⷭ҇тво́мъ и҆́же во є҆ди́нствѣ
трⷪ҇цѣ , серафи́мскꙋю трист҃ꙋ́ю вᲂз̾сыла́юще пѣ́снь , и҆ со́ страхᲂмъ
вᲂпїе́мъ , ст҃ъ , ст҃ъ , ст҃ъ є҆сѝ бж҃е . =сла́ва . Ꙗ҆́=кѡ со́нъ лѣ́нᲂстныи
ѿве́ргши дш҃е мᲂѧ̀ , и҆справле́нїе к̾ вᲂста́нїю пᲂкажѝ сꙋдїѝ , и҆
со́ страхᲂмъ вᲂзᲂпі́й , ст҃ъ , ст҃ъ , ст҃ъ є҆сѝ бж҃е , мл҃твами всѣ́хъ ст҃ы́хъ
твᲂи́хъ пᲂми́лꙋй на́съ . =и҆ ны́нѣ . И҆́=же вы́шнею си́лᲂю , херꙋви́мски
вᲂспѣва́емыи , и҆ бжⷭ҇твенᲂю сла́вᲂю ѿ а҆́нг҃лъ пᲂклᲂнѧ́нїе прїе́млѧ .
прїимѝ и҆ на́съ грѣ́шныхъ со ᲂу҆миле́нїемъ , вᲂпїю́щихъ тѝ , ст҃ъ , ст҃ъ ,
ст҃ъ є҆сѝ бж҃е , бцⷣы ра́ди пᲂми́лꙋй на́съ .

С=вѣти́ленъ . гла́съ , з҃ . П=ред̾ста́тельствᲂмъ гдⷭ҇и беспло́тныхъ , свѣ́тъ
низ̾пᲂслѝ дш҃а́мъ на́шимъ , и҆ вели́кꙋю твᲂю̀ ми́лᲂсть .

=тро́ичны . гла́съ , и҃ . на́ =нб҃о сердца̀ и҆мꙋ́ще а҆́нг҃льскᲂмꙋ
ᲂу҆пᲂдо́бимсѧ чи́нꙋ , и҆ со́ страхᲂмъ неѡ҆быме́ннᲂмꙋ сꙋдїѝ припаде́мъ ,
пᲂбѣ́днꙋю вᲂз̾сыла́юще пѣ́снь , ст҃ъ , ст҃ъ , ст҃ъ є҆сѝ бж҃е . =сла́ва .
З=рѣ́ти тебѐ несмѣ́ютъ херꙋви́ми , и҆ летѧ́ще вᲂпїю́тъ со вᲂсклица́нїемъ ,
бжⷭ҇твенꙋю пѣ́снь трист҃ꙋ́ю гла́сᲂмъ . с̾ ни́ми же и҆ мы̀ вᲂпїе́мъ грѣ́шнїи ,
ст҃ъ , ст҃ъ , ст҃ъ є҆сѝ бж҃е , мл҃твами всѣ́хъ ст҃ы́хъ твᲂи́хъ пᲂми́лꙋй
на́съ . =и҆ ны́нѣ . С=мирѧ́еми мно́жествᲂмъ прегрѣше́нїи на́шихъ , и҆ несмѣ́юще
в̾зира́ти на высᲂтꙋ̀ нбⷭ҇нꙋю , дꙋ́ши съ тѣ́лᲂмъ прекло́нше , и҆ со а҆́нг҃лы
вᲂпїе́мъ тѝ , ст҃ъ , ст҃ъ , ст҃ъ є҆сѝ бж҃е , бцⷣы ра́ди пᲂми́лꙋй на́съ .

С=вѣти́ленъ . гла́съ ,= =и҃ . С=вѣ́тъ сы́и хрⷭ҇тѐ , прᲂсвѣти́ мѧ тᲂбо́ю ,
~застꙋпле́нїемъ беспло́тныхъ и҆ спаси́ мѧ .



