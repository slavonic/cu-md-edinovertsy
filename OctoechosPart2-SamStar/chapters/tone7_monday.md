В=ъ недѣ́лю , ве́черъ . на́ гдⷭ҇и вᲂзва́хъ , стⷯры , пᲂкаѧ́нны . гла́съ , з҃ .
=з=апѣ́въ : ꙗ҆́кѡ ѿ тебѐ ѡ҆чище́нїе є҆́сть . В=ᲂз̾ведѝ свᲂѝ ѻ҆́чи ѽ дш҃е
мᲂѧ̀ , и҆ на бж҃їе вᲂз̾зрѝ смᲂтре́нїе и҆ бл҃гᲂꙋтро́бїе , ка́кѡ нб҃са̀
преклᲂни́въ на́ землю сни́де . да вᲂз̾несе́тъ тебѐ ѿ ѻ҆каѧ́нства твᲂи́хъ
страсте́й , и҆ пᲂста́витъ тѧ̀ на ка́мени вѣ́ры . ѽ ди́вство стра́шнагѡ
чꙋдесѐ . сла́ва и҆злїѧ́нїю твᲂемꙋ̀ чл҃кᲂлю́бче .

=ᲂу҆пᲂва̀ дш҃а мᲂѧ̀ на́ гдⷭ҇а . В=и́ждь свᲂѧ̀ пребез̾зако́ннаѧ дѣ́ла ѽ дш҃е
мᲂѧ̀ . и҆ пᲂчꙋди́сѧ , ка́кѡ тѧ землѧ̀ но́ситъ ; ка́кѡ нераз̾сѧ́детсѧ ; ка́кѡ
ди́вїи ѕвѣ́ри неснѣдѧ́тъ тебѐ ; ка́кᲂже и҆ сл҃нце неза́йдетъ и҆ сїѧ́етъ
тебѣ̀ непреста́ѧ . вᲂста́ни пᲂка́йсѧ , и҆ вᲂзᲂпі́и ко́ гдⷭ҇ꙋ , сᲂгрѣши́хъ тѝ
сᲂгрѣши́хъ пᲂми́лꙋй мѧ̀ .

=да ᲂу҆пᲂва́етъ і҆и҃ль на́ гдⷭ҇а . И҆=мꙋ́ще на тѧ̀ ᲂу҆пᲂва́нїе всеси́льне
гдⷭ҇и , тебѐ мо́лимъ , всѧ́кихъ бѣ́дъ , страсте́й же и҆ мѧте́жа на́мъ
и҆зба́витисѧ , ꙗ҆́кѡ да жи́знь на́шꙋ ми́рнѡ пре́йдемъ . и҆ в̾ чистᲂтѣ̀
пᲂжи́вше , ѡ҆брѧ́щемъ въ дн҃ь сꙋ́дныи , бл҃гᲂпремѣ́нна тебѐ влⷣкꙋ и҆ млⷭ҇тива .

=та́же , в̾ минѣ́и , с=тⷯры , ~ст҃о́мꙋ . ~а҆́ще ли нѣ́сть минѣ́и . =и҆́ны ,
стихѣ́ры , беспло́тнымъ ст҃ы́мъ а҆́нг҃лѡмъ . гла́съ , то́йже . =з=апѣ́въ :
ѿ всѣ́хъ без̾зако́нїи є҆гѡ̀ . З=арѧ́ми прᲂсвѣща́еми трⷪ҇цы , и҆́же вѣ́рᲂю ва́съ
пᲂю́щїѧ , прᲂсвѣти́те а҆рха́нг҃ли .

=пᲂхвали́те є҆гѡ̀ всѝ лю́дїе . П=рича́стїемъ свѣ́ти втᲂрі́и , пᲂказꙋ́еми
свѣ́ти сᲂверше́нїи , пред̾ста́ти на́мъ свѣ́тꙋ пе́рвᲂмꙋ мᲂли́тесѧ .

=и҆ и҆́стина гдⷭ҇нѧ пребыва́етъ во́ вѣки . К=ро́вᲂмъ кры́лъ ва́шихъ ,
сᲂхранѧ́йте вѣ́рныѧ всѧ̀ , ѿ дꙋхо́въ лꙋка́вствїѧ , тмꙋ̀ разᲂрѧ́юще .

=сла́ва , и҆ ны́нѣ , боⷢ҇ . В=сѝ пѣ́сньми со а҆́нг҃лы бцⷣѣ вᲂзᲂпїе́мъ ,
ꙗ҆́кѡ сп҃са ми́рꙋ рᲂдила̀ є҆́сть . и҆ по ржⷭ҇твѣ́ же па́ки пребы́сть дв҃аѧ , и҆
ми́ръ и҆зба́ви ѿ пре́лести ржⷭ҇тво́мъ свᲂи́мъ , и҆ пи́щꙋ пᲂдадѐ на́мъ
не и҆з̾живꙋ́щꙋю , млеко́мъ пита́ющаѧ свᲂбᲂди́телѧ дш҃а́мъ на́шимъ .

=та́же , с=вѣ́тѣ ти́хїи . =прᲂки́менъ , дню̀ . та́же , с=пᲂдо́би гдⷭ҇и
в̾ ве́черъ се́й . =на стихо́внѣ , стихѣ́ры , пᲂкаѧ́нны . гла́съ , з҃ . Ꙗ҆́=кѡ
блꙋ́дныи сы́нъ прїидо́хъ а҆́зъ ще́дре , прїими́ мѧ припа́дающа , ꙗ҆́кѡ
є҆ди́наго ѿ нае́мникъ твᲂи́хъ бж҃е , и҆ пᲂми́лꙋй мѧ̀ чл҃кᲂлю́бче .

=сти́хъ : к̾ тебѣ̀ вᲂз̾ведо́хъ ѻ҆́чи мᲂѝ . Ꙗ҆́=кѡ впады́и в̾ разбо́йники и҆
ᲂу҆ѧ́звенъ , та́кѡ и҆ а҆́зъ впадо́хъ ѿ мно́гихъ грѣхѡ́въ , и҆ ᲂу҆ѧ́звена мѝ
є҆́сть дш҃а . к̾ кᲂмꙋ̀ прибѣ́гнꙋ пᲂви́нныи а҆́зъ ; то́кмѡ к̾ тебѣ̀
бл҃гᲂꙋтро́бнᲂмꙋ дш҃а́мъ врачꙋ̀ , и҆зле́й намѧ̀ бж҃е вели́кꙋю твᲂю̀ млⷭ҇ть .

=сти́хъ : пᲂми́лꙋй на́съ гдⷭ҇и . мⷱ҇ꙋ . С=ла́ва тебѣ̀ хрⷭ҇тѐ бж҃е а҆пⷭ҇лѡмъ
пᲂхвало̀ , и҆ мч҃нкѡмъ весе́лїе , и҆́хже про́пᲂвѣдь трⷪ҇ца є҆динᲂсꙋ́щнаѧ .

=сла́ва , и҆ нн҃ѣ , боⷢ҇ . Є҆́=же ра́дꙋисѧ тебѣ̀ зᲂве́мъ со а҆́нг҃лѡмъ
бг҃ᲂневѣ́сто , черто́гъ и҆ две́рь , и҆ прⷭ҇то́лъ ѻ҆́гненъ , нарица́юще тебѐ ,
и҆ несѣко́мꙋю го́рꙋ , и҆ кꙋпинꙋ̀ неѡ҆пали́мꙋю .

=таⷤ , н=н҃ѣ ѿпꙋща́еши .= т=рⷭ҇то́е , и҆ по ѻ҆́ч҃е на́шъ . ~трᲂпа́рь ,
ст҃о́мꙋ .= с=ла́ва , и҆ ны́нѣ , боⷢ҇ . =во́ =гласъ трᲂпарѧ̀ .= п=ᲂсе́мъ ,
є҆ктенїѧ̀ . =и҆= ѿпꙋ́стъ .

В=ъ нлⷣю , на па́вечерницѣ . кано́нъ мᲂле́бенъ , прест҃ѣ́й бцⷣѣ . гла́съ ,
з҃ . пѣ́снь , а҃ . і҆рмо́съ . М=а́нїемъ ти на зе́менъ ѻ҆́бразъ прелᲂжи́сѧ ,
пе́рвїе разлива́емᲂе вᲂдно́е є҆стество̀ гдⷭ҇и . тѣ́мже немо́кренно ше́ствᲂвавъ
і҆и҃ль , пᲂе́тъ тебѣ̀ пѣ́снь пᲂбѣ́днꙋю . =запѣ́въ : прест҃а́ѧ гжⷭ҇е бцⷣе спасѝ
на́съ . Ч=и́нᲂве а҆́нг҃лъ ꙗ҆́кѡ вᲂи́стинꙋ и҆ в̾рѣ́снᲂтꙋ , мт҃рь тѧ̀ бг҃а всѣ́хъ
чтꙋ́тъ пречⷭ҇таѧ , но и҆ нн҃ѣ ѿ бре́нныхъ ᲂу҆сте́нъ мᲂи́хъ прїимѝ пѣ́снь
мᲂле́бнꙋю . ~Оу҆мертвѝ пло́ти мᲂеѧ̀ , и҆ є҆щѐ живꙋ́щꙋю ѕло́бꙋ , ꙗ҆́же жи́знь
и҆́стиннꙋю ро́ждьшаѧ пречⷭ҇таѧ , и҆ страсте́мъ и҆ прегрѣше́нїемъ , пᲂда́ждь
чⷭ҇таѧ твᲂемꙋ̀ рабꙋ̀ и҆збавле́нїе .= сла́ва . С=л҃нце ѿ сл҃нца , без̾лѣ́тнᲂе
сло́во непᲂсти́жнѡ вᲂсїѧ́вшее , во́ времѧ вᲂсїѧ̀ . є҆го́же зарѧ́ми прᲂсвѣтѝ
дв҃о дш҃а на́ша и҆ вразꙋмѝ .= и҆ ны́нѣ . П=ᲂдᲂба́етъ тебѣ̀ бцⷣе , хвале́нїѧ
сло́во всегда̀ дѣ́йствꙋемо . но мы̀ мо́лимъ тѧ̀ чⷭ҇таѧ , спасѝ ѿ всѧ́кїѧ
жите́йскїѧ печа́ли , к̾ тебѣ̀ прибѣга́ющихъ .

=пѣ́снь , г҃ . і҆рмо́съ . В=ъ нача́тцѣ небеса̀ всеси́льнымъ сло́вᲂмъ сѝ
ᲂу҆тверже́и , гдⷭ҇и сп҃се , и҆ всетвᲂрѧ́щимъ дх҃ᲂмъ бж҃їимъ всю̀ си́лꙋ и҆́хъ ,
на недви́жимᲂмъ мѧ ка́мени и҆спᲂвѣ́данїѧ твᲂегѡ̀ ᲂу҆твердѝ . ~Ѿда́ждь до́лги ,
рабᲂлѣ́пнѡ бл҃гᲂразꙋ́мнѣ , твᲂи́хъ бл҃гᲂда́тей влⷣчце , те́плѣ вᲂспѣва́ющꙋ тѧ̀
пречⷭ҇таѧ мт҃и сло́ва , и҆ всѣ́хъ и҆зба́вителѧ . но и҆ ны́нѣ и҆зми́ мѧ
ѿ жите́йскихъ настᲂѧ́нїи . ~Оу҆мерщве́на а҆да́ма ѿ престꙋпле́нїѧ дре́вле ,
лꙋ́чшей пречⷭ҇таѧ жи́зни спᲂдо́била є҆сѝ ꙗ҆́вѣ , живᲂнача́льнᲂе влⷣчце
ро́ждьшаѧ сло́во , но и҆ ны́нѣ мѧ̀ сме́ртнагѡ грѣха̀ свᲂбᲂдѝ .= сла́ва .
Ѻ҆=жестѣ̀ въ пло́ти страстны́й зако́нъ , и҆ ны́нѣ ѡ҆скᲂрблѧ́етъ дꙋхо́внагѡ , и҆
к̾ лю́тѣйшимъ пᲂхᲂте́мъ сᲂвᲂкꙋплѧ́етъ ᲂу҆́мъ мо́й пречⷭ҇таѧ . но
без̾стра́стїѧ ми́ръ пᲂда́ждь мѝ в̾ско́рѣ твᲂи́ми мл҃твами .= и҆ ны́нѣ .
Н=есказа́нно во ᲂу҆тро́бѣ пречⷭ҇таѧ заче́ньши хрⷭ҇та̀ сᲂдержи́телѧ всѣ́хъ ,
земнᲂро́дныхъ сꙋщество̀ , пречⷭ҇таѧ раз̾рѣши́ла є҆сѝ ѿ а҆́дᲂвыхъ вере́й . но
и҆ ны́нѣ мнᲂгᲂплете́нныѧ плени́цы тлѣ́ющїѧ мѧ̀ расто́ргни .

=пѣ́снь , д҃ . і҆рмо́съ . Ѻ҆́=ч҃а нѣ́дра не ѡ҆ста́вль , и҆ сᲂше́дъ на́ землю
хрⷭ҇тѐ бж҃е , та́йнꙋ ᲂу҆слы́шахъ смᲂтре́нїѧ твᲂегѡ̀ , и҆ прᲂсла́вихъ тѧ
чл҃кᲂлю́бче . ~Но́щїю бᲂрю́сѧ со тмо́ю лю́тыхъ , ѡ҆мрачи́въ по́мыслъ . две́ри
свѣ́та твᲂи́ми лꙋча́ми ѡ҆зари́ мѧ , и҆ го́рести и҆змѝ в̾ско́рѣ и҆ печа́ли .
~Грѣхѡ́въ мно́жествᲂмъ стѧ́гнꙋтъ , и҆ плени́цами напа́стей вельмѝ свѧ́занъ ,
твᲂю̀ влⷣчце нн҃ѣ по́мᲂщь призыва́ю , да и҆зба́влюсѧ всѧ́кїѧ мꙋ́ки .= сла́ва .
С=ᲂбо́рища ѕлы́хъ и҆ лю́тыхъ , и҆ зави́стныхъ и҆ лꙋка́выхъ чл҃къ сᲂвѣ́ты разᲂрѝ
всепѣ́таѧ , и҆ всѧ́кїѧ мѧ̀ и҆зба́ви печа́ли житїѧ̀ и҆ ско́рби .= и҆ ны́нѣ .
В=ᲂз̾раще́нїѧ слᲂве́съ лжи́выхъ , и҆ дѣ́йствъ и҆́же на мѧ̀ , мече́мъ твᲂи́хъ
мл҃твъ с̾сѣцы̀ влⷣчце , и҆ в̾ско́рѣ разрꙋшѝ , и҆ всѧ́кїѧ мѧ̀ и҆зба́ви
печа́ли .

=пѣ́снь , є҃ . і҆рмо́съ . Н=о́щь несвѣтла̀ невѣ́рнымъ , вѣ́рнымъ же
прᲂсвѣще́нїе в̾ пи́щи слᲂве́съ твᲂи́хъ , и҆ сегѡ̀ ра́ди к̾ тебѣ̀ ᲂу҆́треннюю ,
и҆ вᲂспѣва́ю твᲂѐ бжⷭ҇тво̀ . ~Непᲂбѣди́ма стѣна̀ сꙋ́щи вѣ́рнымъ . и҆ пᲂкро́въ
бꙋ́ди рабꙋ̀ твᲂемꙋ̀ дв҃о , и҆ ѿ всѧ́кїѧ нꙋ́жныѧ и҆зба́ви печа́ли и҆
ѡ҆ѕлᲂбле́нїѧ . ~Недꙋ́гꙋю ѕѣлѡ̀ , лю́тѣ ѡ҆ѕло́бленыи ѿ ѻ҆бᲂю̀ странꙋ̀
пречⷭ҇таѧ , дш҃е́внꙋю си́лꙋ и҆ тѣле́снꙋю ю҆́же пᲂдъѧ́хъ , твᲂи́ми мл҃твами
и҆сцѣлѝ . =сла́ва . В=ъ пꙋчи́нꙋ дв҃о щедро́тъ твᲂи́хъ , ны́нѣ прибѣга́ю ра́бъ
тво́й , ѿ ѡ҆держа́щагѡ мѧ̀ сᲂвѣ́та непра́веднаго , да и҆зба́влюсѧ и҆
ѡ҆ѕлᲂбле́нїѧ .= и҆ ны́нѣ . П=ревᲂзнᲂси́ма є҆́сть сла́ва , твᲂи́хъ мл҃твъ
всю́дꙋ , дв҃о мт҃и пречⷭ҇таѧ , и҆́миже нн҃ѣ мѧ всѧ́кᲂго и҆зба́ви жите́йскаго
настᲂѧ́нїѧ .

=пѣ́снь , ѕ҃ . і҆рмо́съ . П=ла́вающагѡ въ мᲂлвѣ̀ жите́йскихъ сꙋ́етїи , и҆
съ кᲂрабле́мъ пᲂтᲂплѧ́ема грѣхѝ , и҆ дш҃етлѣ́ннꙋ звѣ́рю примѣта́ема , ꙗ҆́кѡ
і҆ѡ́на хрⷭ҇тѐ вᲂпїю́ ти , ѿ сме́ртныѧ глꙋбины̀ вᲂз̾веди́ мѧ . ~Рече́нїѧ и҆
слᲂвеса̀ всѣ́хъ вѣ́рнѡ вᲂсхвалѧ́ютъ тѧ̀ чⷭ҇таѧ , ꙗ҆́кѡ всѣ́хъ чл҃къ до́лгъ
ржⷭ҇тво́мъ твᲂи́мъ ꙗ҆́вѣ разрꙋши́сѧ . но и҆ нн҃ѣ пѣве́цъ твᲂи́хъ мᲂльбꙋ̀
прїимѝ , и҆ и҆зба́ви и҆скꙋше́нїи и҆ печа́лей . ~Бᲂлѧ́ща мѧ , и҆ страстны́мъ
грѣхо́внымъ те́рнїемъ бᲂдо́ма , и҆́щꙋща ю҆́же ѿ тебѐ цѣльбꙋ̀ пречⷭ҇таѧ ,
всѧ́кїѧ бᲂлѣ́зни же и҆ ско́рби и҆змѝ , и҆ и҆зба́ви ѿ напа́стей и҆
печа́лей .= сла́ва . З=емнᲂро́дныхъ є҆стество̀ , на́ небо бцⷣе прᲂѧвле́ннѡ
вᲂз̾ведѐ , бы́вши пᲂла́та цр҃ѧ сла́вы . тѣ́мже мѧ̀ ѿ бе́здны мно́гихъ
прегрѣше́нїи и҆ напа́стей , и҆ страсте́й вᲂз̾ведѝ . =и҆ ны́нѣ .
В=ᲂпло́щшеесѧ сло́во , па́че ᲂу҆ма̀ и҆ сло́ва , дв҃о чⷭ҇таѧ рᲂдила̀ є҆сѝ ,
без̾слᲂве́сїѧ на́съ и҆зба́вльшагѡ . тѣ́мже тѧ̀ слᲂвесы̀ бжⷭ҇твеными
непреста́ннѡ вᲂспѣва́емъ , и҆ вѣ́рнѡ сла́вимъ .

~Гдⷭ҇и пᲂми́лꙋй , =гⷤ . сла́ва , и҆ ны́нѣ . сѣда́ленъ , гла́съ , з҃ . В=лⷣчце
прᲂгнѣ́васѧ сн҃ъ тво́й на грѣ́шныѧ рабы̀ твᲂѧ̀ , ще́драгѡ бо на гнѣ́въ
ѡ҆брати́хᲂмъ мы̀ , но на млⷭ҇ть претвᲂрѝ є҆гѡ̀ чи́стаѧ . ᲂу҆милᲂсе́рдисѧ
мт҃и бж҃їѧ , ᲂу҆мᲂлѝ бл҃гᲂꙋтро́бнаго , мᲂльба́ми самᲂдви́жными , плѣне́ныѧ
и҆зба́ви .

=пѣ́снь , з҃ . і҆рмо́съ . И҆́=же в̾ пе́щь ѻ҆́гненнꙋю вве́ржени , препᲂдо́бнїи
ѻ҆́трᲂцы , и҆ ѻ҆́гнь на хла́дъ прелᲂжи́ша , вᲂспѣва́нїемъ си́це пᲂѧ́хꙋ ,
бл҃гᲂслᲂве́нъ є҆сѝ гдⷭ҇и бж҃е ѻ҆ц҃ъ на́шихъ . ~Оу҆кра́шена рѧ́снами чистᲂты̀ ,
пречⷭ҇таѧ ѻ҆трᲂкᲂви́це , дш҃ꙋ мᲂю̀ ны́нѣ претвᲂрѝ ѿ ѕло́бы скве́рныѧ ,
къ бжⷭ҇твенѣй дᲂбро́тѣ , бл҃гᲂслᲂве́наѧ влⷣчце пред̾ста́тельнице ро́дꙋ
на́шемꙋ . ~Свирѣ́пѣютъ ны́нѣ ѕло́бы бѣсо́вскїѧ ѕѣлѡ̀ и҆ ѻ҆́гнь страсте́й мнѣ̀
вᲂз̾жига́ютъ . но па́че твᲂи́ми зарѧ́ми , си́хъ до кᲂнца̀ пᲂпалѝ щедро́тами
сѝ , пред̾ста́тельнице ро́дꙋ на́шемꙋ .= сла́ва . Ѻ҆= на́съ свᲂегѡ̀
сн҃а мᲂлѧ́щи , пречⷭ҇таѧ мт҃и бж҃їѧ , непреста́й ѿ ню́дъ мᲂли́твами твᲂи́ми ,
чл҃ческихъ печа́лей и҆ бѣ́дъ , и҆зима́ющи рабы̀ свᲂѧ̀ .= и҆ ны́нѣ . П=ресꙋ́щныи
сн҃ъ , ѿ тебѐ дв҃о пло́ть прїѧ́тъ непрело́жнѡ , и҆ чл҃къ бы́сть , да спасе́тъ
пᲂю́щїѧ , бл҃гᲂслᲂве́нъ пречи́стаѧ пло́дъ твᲂегѡ̀ чре́ва .

=пѣ́снь , и҃ . і҆рмо́съ . Ѻ҆́=трᲂцы зᲂвѧ́хꙋ в̾ пещѝ прᲂхлажде́ни , тва́рь
да бл҃гᲂслᲂви́тъ всѧ̀ сло́вᲂмъ сᲂтво́ршаго , и҆ превᲂзно́ситъ є҆гѡ̀ во́ вѣки .
~Па́жити страстны́ѧ , и҆ мнᲂгᲂѡ҆бра́зныѧ бѣды̀ , ѡ҆крꙋжа́ютъ вᲂи́стинꙋ влⷣчце
твᲂегѡ̀ раба̀ , но и҆зба́ви мѧ тѣ́хъ всѧ́кᲂгѡ и҆скꙋше́нїѧ . ~Да прїи́детъ
ны́нѣ на ны̀ , держа́внаѧ твᲂѧ̀ дла́нь влⷣчце , и҆ ча́емыѧ чл҃ческїѧ ско́рби
да и҆зба́витъ на́съ .= сла́ва . С=ѣ́ти лꙋка́выхъ и҆ ѕлᲂсᲂвѣ́тныхъ челᲂвѣ́къ
сᲂкрꙋшѝ , чⷭ҇таѧ бг҃ᲂрᲂди́тельнице , и҆ твᲂегѡ̀ раба̀ и҆зба́ви ѿ всѧ́кїѧ
нꙋ́жды .= и҆ ны́нѣ . Є҆=динᲂсꙋ́щее вѣ́рнымъ приста́нище бжⷭ҇твено ,
дв҃о чⷭ҇таѧ , мᲂлю́ тѧ и҆зба́вити сꙋ́щїѧ в̾ мо́ри житїѧ̀ , бꙋ́ри го́рькїѧ .

=пѣ́снь , ѳ҃ . і҆рмо́съ . Р=а́дꙋйсѧ невѣ́сто свѣ́тлаѧ , мт҃и свѣтᲂда́вца ,
ра́дꙋйсѧ вмѣ́щшаѧ невмѣсти́магѡ во́ чревѣ , ра́дꙋйсѧ самѣ́хъ херꙋви́мъ
честнѣ́йши , ро́ждьшаѧ сп҃са дш҃а́мъ на́шимъ . ~Ѿи҆гра́всѧ ꙗ҆́кѡ жребе́цъ ,
ѿ запᲂвѣде́й влⷣки брᲂзда́ми твᲂи́хъ мл҃твъ да вᲂстѧ́гнꙋтсѧ пречи́стаѧ ,
къ пꙋтѝ ско́рагѡ ᲂу҆стремле́нїѧ . ~Низ̾влеко́мь є҆́смь ѕѣлѡ̀ ,
пᲂпᲂлзнᲂве́нїемъ неразꙋ́мныхъ , къ дѣѧ́нїю лꙋка́ваго грѣха̀ мᲂегѡ̀ . и҆зба́ви
мѧ̀ бц҃е , прелᲂже́нїѧ го́рькаго .= сла́ва . И҆=сцѣле́нїемъ пе́рвᲂе
ꙗ҆́вльшисѧ , чл҃ческагѡ сꙋщества̀ . и҆сцѣли́въ сᲂкрꙋше́нїе а҆да́ма и҆ є҆́ввы ,
и҆сцѣли́ же и҆ менѐ бцⷣе , твᲂи́ми мᲂльба́ми .= и҆ ны́нѣ . Ц=ѣлᲂмꙋ́дренъ ᲂу҆́мъ
пᲂда́ждь мѝ , и҆ чи́сто срⷣце , и҆ ра́зꙋмъ смᲂтрели́въ . да сᲂхраню̀ влⷣчце
пречи́стыѧ за́пᲂвѣди бг҃а мᲂегѡ̀ .

=та́же , д=ᲂсто́йнѡ є҆́сть . =и҆= про́чее , ѡ҆бы́чно . =и҆= ѿпꙋ́стъ .

В=ъ пᲂнедѣ́льникъ , на ᲂу҆́трени . по а҃ , стихᲂло́гїи . сѣда́льны ,
пᲂкаѧ́нны . гла́съ , з҃ . И҆=мꙋ́щи дш҃е мᲂѧ̀ врачевство̀ пᲂкаѧ́нїѧ , пристꙋпѝ
слезѧ́щи , в̾ вᲂздыха́нїихъ зᲂвꙋ́щи , и҆сцѣли́телю дш҃а́мъ же и҆ тѣлесе́мъ ,
чл҃кᲂлю́бче свᲂбᲂди́ мѧ , ѿ мно́гихъ мᲂи́хъ сᲂгрѣше́нїи , и҆ причти́ мѧ
блꙋдни́цѣ , и҆ разбо́йникꙋ , и҆ мытарю̀ , и҆ да́рꙋй мѝ бж҃е , без̾зако́нїемъ
мᲂи́мъ прᲂще́нїе и҆ спаси́ мѧ .= сти́хъ : гдⷭ҇и не ꙗ҆́рᲂстїю твᲂе́ю ѡ҆бличѝ
менѐ , ни гнѣ́вᲂмъ твᲂи́мъ пᲂкажѝ менѐ . И҆́=же петро́во ѿверже́нїе слеза́ми
ѡ҆чи́щь , и҆ мытаре́ва сᲂгрѣше́нїѧ вᲂз̾дыха́нїемъ прᲂсти́въ чл҃кᲂлю́бче ,
гдⷭ҇и пᲂми́лꙋй мѧ̀ .= сла́ва , и҆ ны́нѣ , боⷢ҇ . П=ревзы́де си́лы нбⷭ҇ныѧ ,
ꙗ҆́кѡ цр҃квь бы́сть бжⷭ҇твенаѧ , блгⷭ҇ве́наѧ бцⷣе . ꙗ҆́кѡ ро́ждьши хрⷭ҇та̀ сп҃са
дш҃а́мъ на́шимъ .

=по в҃ , стихᲂло́гїи . сѣда́льны , пᲂкаѧ́нны . гла́съ , з҃ . М=ытаре́вꙋ
пᲂкаѧ́нїю непᲂревнᲂва́хъ , и҆ блꙋдни́цы сле́зъ нестѧжа́хъ , ѿчаѧва́юбᲂсѧ
ѿ недᲂꙋмѣ́нїѧ , такᲂва́гѡ и҆справле́нїѧ . но свᲂи́мъ млрⷭ҇дїемъ спаси́ мѧ
бж҃е , ꙗ҆́кѡ чл҃кᲂлю́бецъ .= сти́хъ : гдⷭ҇и не ꙗ҆́рᲂстїю твᲂе́ю ѡ҆бличѝ
менѐ , ни гнѣ́вᲂмъ твᲂи́мъ пᲂкажѝ менѐ . П=ꙋчи́на житїѧ̀ ѡ҆бꙋрева́етъ мѧ̀
гдⷭ҇и , и҆ вᲂлне́нїѧ без̾зако́нїй мᲂи́хъ пᲂгрꙋжа́ютъ мѧ̀ , но прᲂстри́ ми
рꙋ́кꙋ ꙗ҆́кᲂже петро́ви , и҆ спаси́ мѧ . =сти́хъ : ди́венъ бг҃ъ во ст҃ы́хъ
свᲂи́хъ , бг҃ъ і҆и҃левъ . мⷱ҇ꙋ . С=т҃і́и мᲂли́те ѡ҆ставле́нїю да́тисѧ на́мъ ,
прегрѣше́нїи на́шихъ . и҆ ча́емыхъ лю́тыхъ и҆зба́витисѧ на́мъ , и҆ го́рькїѧ
сме́рти мо́лимсѧ .= сла́ва , и҆ ны́нѣ , боⷢ҇ . Ч=тⷭ҇нѣ́йши є҆сѝ сла́вныхъ
херꙋви́мъ прест҃а́ѧ дв҃о . ѻ҆ни́ бо бжⷭ҇твенꙋю нетерпѧ́ще си́лꙋ , кри́лы
пᲂкрᲂве́ными ли́цы слꙋ́жбꙋ сᲂтвᲂрѧ́ютъ , ты́ же вᲂплᲂще́нно сло́во , самᲂви́дно
ви́дѧ нᲂси́вши . є҆го́же непреста́ннѡ мᲂлѝ ѡ҆ дш҃а́хъ на́шихъ .

=по г҃ , стихᲂло́гїи , сѣда́ленъ . гла́съ , з҃ . Р=азли́чныхъ страсте́й и҆
прегрѣше́нїи мᲂи́хъ , бꙋ́рѧ пᲂтᲂплѧ́етъ мѧ̀ во глꙋбинꙋ̀ ѿча́ѧнїѧ . но мл҃твами
а҆́нг҃лъ твᲂи́хъ і҆с҃е мнᲂгᲂмлⷭ҇тиве , ꙗ҆́кѡ блꙋ́днаго спаси́ мѧ . =сла́ва , и҆
ны́нѣ , боⷢ҇ . Б=цⷣе дв҃о нескве́рнаѧ , сн҃а свᲂегѡ̀ мᲂлѝ съ вы́шними си́лами ,
прᲂще́нїе сᲂгрѣше́нїи на́шихъ пре́же кᲂнца̀ дарᲂва́ти , вѣ́рнѡ тѧ̀
сла́вѧщимъ .

К=ано́нъ , пᲂкаѧ́ненъ , к̾ гдⷭ҇ꙋ на́шемꙋ і҆с҃ꙋ хрⷭ҇тꙋ̀ , и҆ ст҃ы́мъ є҆гѡ̀
мч҃нкᲂмъ . твᲂре́нїе і҆ѡ́сифᲂво . гла́съ , з҃ . пѣ́снь , а҃ . і҆рмо́съ .=
~Пᲂспѣ́шьствᲂвавша бг҃а во є҆ги́птѣ мѡѷсе́ѡви , и҆з̾вестѝ і҆и҃лѧ , тᲂгѡ̀
є҆ди́нагѡ вᲂспᲂе́мъ , ꙗ҆́кѡ прᲂсла́висѧ . =запѣ́въ : сла́ва тебѣ̀ бж҃е на́шъ ,
сла́ва тебѣ̀ . В=ъ пꙋчи́нꙋ лю́тыхъ в̾па́дсѧ вᲂпїю́ ти , рꙋ́кꙋ ми прᲂстрѝ
ще́дре , и҆ спаси́ мѧ ꙗ҆́кѡ петра̀ чл҃кᲂлю́бче . ~Менѐ ка́ющагᲂсѧ хрⷭ҇тѐ ,
ꙗ҆́кᲂже блꙋдни́цꙋ , сᲂгрѣше́нїи мно́гихъ ѡ҆мы́й манᲂве́нїемъ ми́лᲂсти
твᲂеѧ̀ , да вѣ́рᲂю сла́влю тѧ .

=запѣ́въ : ст҃і́и мч҃нцы , мᲂли́те бг҃а ѡ҆ на́съ . мⷱ҇ꙋ . И҆́=же ст҃ы́ѧ свᲂѧ̀
хрⷭ҇тѐ , гᲂрни́лᲂмъ прᲂсвѣти́выи мнᲂгᲂви́дныхъ ра́нъ . тѣ́хъ мᲂле́нїемъ ,
пᲂмраче́нїѧ страсте́й и҆зба́ви мѧ .= мⷱ҇ꙋ . Т=ерпѣ́нїемъ ра́нъ
ѡ҆чи́стившесѧ , сл҃нца мно́жае ѡ҆блиста́ша ст҃і́и мч҃нцы , и҆ ле́сть
пᲂсрами́ша .= боⷢ҇ . Ꙗ҆́=же пред̾ста́тельнице вѣ́рныхъ , ꙗ҆́же сᲂгрѣша́ющимъ
ѡ҆браще́нїе к̾ бг҃ꙋ , дв҃о всепѣ́таѧ мл҃твами сѝ спаси́ мѧ .

Д=рꙋгі́и кано́нъ , ст҃ы́мъ беспло́тнымъ а҆́нг҃лѡмъ . твᲂре́нїе ѳеѡ́фанᲂво .
гла́съ , з҃ . і҆рмо́съ . И҆=стрѧ́сшемꙋ бг҃ꙋ фараѡ́на , в̾ мо́ри чермнѣ́мъ ,
пᲂбѣ́днꙋю пѣ́снь вᲂспᲂе́мъ ꙗ҆́кѡ прᲂсла́висѧ . =запѣ́въ : ст҃і́и а҆рха́нг҃ли и҆
а҆́нг҃ли , мᲂли́те бг҃а ѡ҆ на́съ . Н=е и҆зᲂчте́нно си́льне хрⷭ҇тѐ , твᲂи́мъ
свѣ́тᲂмъ ѡ҆зари́въ ми ᲂу҆́мъ , а҆́нг҃лы твᲂѧ̀ пѣ́ти вдᲂхнѝ , ꙗ҆́кѡ всеси́ленъ .
=двⷤа . К=рѣ́пкꙋю и҆мꙋ́ще свѣ́тлᲂсть и҆з̾ бг҃ᲂнача́льна ѻ҆ц҃а прᲂи҆схᲂдѧ́ща
и҆сто́чника , нбⷭ҇нїи ли́цы пѣ́сньми хрⷭ҇та̀ пᲂчита́ютъ .= боⷢ҇ . О=у҆краше́ннꙋ
тѧ̀ чи́стаѧ , бжⷭ҇твеными свѣтлᲂстьмѝ , вѣ́рнїи свѣ́мы ꙗ҆́вѣ , ра́дꙋисѧ тебѣ̀
всѝ зᲂве́мъ .

=пѣ́снь , г҃ . і҆рмо́съ . О=у҆тверди́сѧ срⷣце мᲂѐ ѡ҆́ гдⷭ҇ѣ , вᲂз̾несе́сѧ
ро́гъ мо́й ѡ҆́ бз҃ѣ мᲂе́мъ , раз̾шири́шасѧ на врагѝ мᲂѧ̀ ᲂу҆ста̀ мᲂѧ̀ .
~Но́щїю без̾мѣ́стными сᲂдержи́мъ бы́хъ грѣхѝ , свѣ́тᲂмъ мѧ̀ пᲂкаѧ́нїѧ ны́нѣ
ѡ҆зарѝ , свѣтᲂда́телю чл҃кᲂлю́бче , да вѣ́рᲂю сла́влю тѧ̀ . ~Пꙋтїѐ всѝ
по ни́хъ же хᲂди́хъ в̾ житїѝ , въ про́пасть сласте́й мѧ низ̾ри́нꙋша . і҆с҃е
пᲂкаѧ́нїѧ ми бжⷭ҇твенныѧ пꙋтѝ пᲂкажѝ .= мⷱ҇ꙋ . Д=о́блественымъ нра́вᲂмъ
скᲂнча́вше по́двиги , вѣнце́мъ спᲂдо́бистесѧ нбⷭ҇нымъ , всесла́внїи мч҃нцы
ѡ҆ всѣ́хъ мᲂлѧ́щесѧ .= мⷱ҇ꙋ . Т=мы̀ бᲂлѣ́зней претерпѣ́вше стрⷭ҇тᲂте́рпцы ,
тма́ми бл҃ги́хъ спᲂдо́бистесѧ . тма́мъ сᲂвᲂкꙋплѧ́еми беспло́тныхъ си́лъ .=
боⷢ҇ . Б=г҃а ро́ждьши нбⷭ҇наго цр҃ѧ дв҃о , во мнѣ̀ црⷭ҇твꙋющїи грѣ́хъ
низ̾лᲂжѝ , и҆ ᲂу҆ще́дривши спаси́ мѧ .

=и҆́нъ , і҆рмо́съ . О=у҆тверди́сѧ вѣ́рᲂю цр҃кви хрⷭ҇то́ва , и҆́бо непреста́ннѡ
пѣ́сньми пᲂе́тъ вᲂпїю́щи , ст҃ъ є҆сѝ гдⷭ҇и спаса́ѧи дш҃а на́ша . ~Хᲂда́тае
сꙋ́ще бжⷭ҇твенагѡ ꙗ҆вле́нїѧ ли́цы а҆́нг҃льстїи , и҆ невеще́ственно зᲂветѐ
непреста́ннѡ , ст҃ъ є҆сѝ гдⷭ҇и спаса́ѧи дш҃а на́ша . ~Любо́вїю зако́ннᲂю
дрꙋ́гъ дрꙋ́гꙋ бжⷭ҇твенаѧ сїѧ́нїѧ ѿдаю́ще , бл҃гᲂчи́нно хрⷭ҇то́ви пᲂетѐ , ст҃ъ
є҆сѝ гдⷭ҇и , є҆ди́не мнᲂгᲂмлⷭ҇тиве .= П=е́рвыѧ зарѝ втᲂры́ѧ свѣ́тлᲂсти житїю̀
бл҃гᲂчествꙋ́ющїи пᲂревнꙋ́емъ , хрⷭ҇то́ви пᲂю́ще , ст҃ъ є҆сѝ гдⷭ҇и спаса́ѧи
дш҃а на́ша .= боⷢ҇ . И҆́=же ѿ несꙋ́щихъ всѧ̀ приведы́и во́лею , ѿ тебѐ
дв҃о пло́ть зае́млетъ сло́во , и҆ чл҃къ бы́въ млⷭ҇тивнѣ чл҃кᲂлю́бецъ .

=пѣ́снь , д҃ . і҆рмо́съ . П=ᲂкры́ла є҆́сть нб҃са̀ хрⷭ҇тѐ смᲂтре́нїемъ
твᲂи́мъ , дᲂбрᲂдѣ́тели не и҆зрече́нныѧ мꙋ́дрᲂсти твᲂеѧ̀ чл҃кᲂлю́бче . ~Хᲂтѧ́и
всѣ́мъ чл҃кѡмъ ще́дре спасти́сѧ , спаси́ мѧ престꙋпи́вшаго твᲂѧ̀ пᲂвелѣ́нїѧ
сло́ве , и҆ не ᲂу҆ничижѝ менѐ . ~Пᲂд̾клᲂни́хсѧ без̾слᲂве́снымъ страсте́мъ , и҆
скᲂто́мъ ѻ҆каѧ́нныи ᲂу҆пᲂдо́бихсѧ ще́дре , сн҃е бж҃їи ᲂу҆ще́дривъ спаси́ мѧ .=
мⷱ҇ꙋ . В=ѧ́жеми и҆ ѻ҆гне́мъ с̾жига́еми , пᲂпали́сте пре́лесть , распалѧ́еми
ре́внᲂстїю бл҃гᲂче́стїѧ мч҃нцы .= мⷱ҇ꙋ . Р=а́й мы́сленыи ꙗ҆ви́стесѧ
бл҃же́ннїи , пᲂсредѣ̀ и҆мꙋ́ще дре́во живо́тнᲂе хрⷭ҇та̀ , са́дъ сᲂдѣ́лателѧ
всѧ́ческимъ .= боⷢ҇ . Д=в҃о чи́стаѧ бг҃ᲂра́дᲂваннаѧ ѡ҆бл҃гᲂда́ти ᲂу҆́мъ мо́й ,
и҆ ѿ пᲂмраче́нїѧ невѣ́дѣнїи , до кᲂнца̀ свᲂбᲂдѝ .

=и҆́нъ , і҆рмо́съ . О=у҆слы́шахъ слꙋ́хъ тво́й и҆ ᲂу҆бᲂѧ́хсѧ , разꙋмѣ́хъ дѣ́ла
твᲂѧ̀ и҆ диви́хсѧ гдⷭ҇и . ~И҆сцѣли́ти дш҃и мᲂеѧ̀ стрꙋ́пы , пред̾стᲂѧ́ще хрⷭ҇тꙋ̀
ꙗ҆́кѡ слꙋжи́тели и҆з̾бра́ннїи , ли́цы а҆́нг҃льстїи сегѡ̀ ᲂу҆мᲂли́те .
~Во́инство беспло́тныхъ влⷣко , тво́й прⷭ҇то́лъ бл҃гᲂгᲂвѣ́йно ѡ҆б̾стᲂѧ́ще ,
ꙗ҆́снѡ прⷭ҇нѡ вᲂпїю́тъ , сла́ва си́лѣ твᲂе́й гдⷭ҇и . ~Оу҆диви́шасѧ
а҆́нг҃льстїи чи́нᲂве , зрѧ́ще тебѐ хрⷭ҇тѐ с̾ пло́тїю , на землѝ живꙋ́ща ,
со сме́ртными чл҃ки .= боⷢ҇ . В=сепѣ́таѧ , и҆ бг҃ᲂмт҃и пречⷭ҇таѧ , ро́ждьшаѧ
бг҃а несказа́ннѡ пло́тїю , тебѣ̀ мо́лимсѧ , мᲂлѝ спасти́сѧ на́мъ .

=пѣ́снь , є҃ . і҆рмо́съ . О=у҆́тренююще хрⷭ҇тѐ , на сла́вꙋ тѝ и҆ хвалꙋ̀ ,
вᲂсхвалѧ́емъ всегда̀ ѻ҆́бразъ крⷭ҇та̀ твᲂегѡ̀ . є҆го́же да́лъ є҆сѝ на́мъ
на́ пᲂмᲂщь ѻ҆рꙋ́жїе . ~Лѣ́нᲂстїю житїѐ и҆з̾жи́хъ , и҆ трепе́щꙋ
не и҆з̾бѣ́жнагѡ ти сꙋда̀ . на не́мже сꙋди́мъ бы́ти и҆́мамъ страстны́и а҆́зъ ,
ᲂу҆ще́дри мѧ гдⷭ҇и . ~И҆́же ѻ҆́чи слѣпце́мъ прᲂсвѣти́выи сло́ве , дш҃и мᲂеѧ̀
зѣ́ницы лю́тѣ ѡ҆мраче́ннїи ѿве́рзи , зрѣ́ти свѣ́тъ пᲂвелѣ́нїи твᲂи́хъ .=
мⷱ҇ꙋ . К=рѣ́пкᲂю мы́слїю хрⷭ҇та̀ и҆спᲂвѣ́дающе , претерпѣ́сте ра́ны всѧ́кагѡ
мꙋче́нїѧ , до́блественїи страда́льцы , тѣ́мже ᲂу҆бл҃жа́еми є҆стѐ .= мⷱ҇ꙋ .
П=реплы́вше всѣ́хъ мꙋче́нїи тревᲂлне́нїе , ᲂу҆стрѐ . ми́стесѧ к̾ приста́нищꙋ
вы́шнѧгѡ црⷭ҇твїѧ , тишины̀ и҆́стинныѧ мч҃нцы и҆спᲂлнѧ́еми .= боⷢ҇ . И҆́=же
хᲂтѣ́нїемъ всѧ̀ сᲂтвᲂри́выи бг҃ъ сло́во , па́че сло́ва дв҃о и҆з̾ тебѐ
вᲂплᲂти́сѧ . тᲂмꙋ̀ ᲂу҆́бѡ прилѣ́жнѡ ѡ҆ всѣ́хъ мᲂли́сѧ .

=и҆́нъ , і҆рмо́съ . К=ъ тебѣ̀ ᲂу҆́треннюю , и҆ тебѣ̀ вᲂпїю̀ милᲂсе́рде
гдⷭ҇и , ѡ҆мраче́ннꙋю грѣхмѝ дꙋ́шꙋ , свѣ́тᲂмъ ѡ҆зари́въ , запᲂвѣде́й твᲂи́хъ
наста́ви . ~Сщ҃е́ннѣйшими и҆ мнᲂгᲂвѣща́нными ᲂу҆сты̀ пᲂю́тъ серафи́ми ,
пребез̾нача́льнᲂе и҆ бжⷭ҇твенᲂе нача́ло , невеще́ственными свѣтᲂли́тїи
прᲂсвѣща́еми . ~Сщ҃е́нными и҆ мнᲂгᲂсвѣ́тлыми кри́лы пᲂкрыва́ютсѧ херꙋви́ми ,
к̾ бжⷭ҇твенᲂмꙋ сїѧ́нїю несмѣ́юще в̾зира́ти , премꙋ́дрᲂсти премꙋ́дренаѧ
приведе́нїѧ . ~Разꙋ́мнѡ бжⷭ҇твенагѡ и҆ всебᲂга́тнагѡ престо́ли сла́внїи ,
краснѣ́йшагѡ напитᲂва́ющесѧ блиста́нїѧ , зри́тели не и҆зрече́нныхъ преми́рнѡ
ꙗ҆влѧ́ютсѧ .= боⷢ҇ . О=у҆́мъ пребжⷭ҇твенныи , чл҃ческᲂмꙋ є҆стествꙋ̀ пречⷭ҇таѧ
примѣша́етсѧ , в̾ пречⷭ҇тѣмъ и҆ всест҃ѣ́мъ твᲂе́мъ чре́вѣ , сᲂє҆дини́всѧ
неслїѧ́ннѡ и҆ нераздѣ́льно по сᲂста́вꙋ .

=пѣ́снь , ѕ҃ . і҆рмо́съ . І҆=ѡ́на и҆́з̾ чрева а҆́дᲂва вᲂпїѧ́ше , живо́тъ
мо́й и҆з̾ и҆стлѣ́нїѧ свᲂбᲂдѝ , мы́ же тѝ вᲂпїе́мъ , всемᲂгі́и сп҃се
пᲂми́лꙋй на́съ . ~Ѻ҆бы́де мѧ бе́здна прегрѣше́нїи , снидо́хъ въ глꙋбинꙋ̀
пᲂги́бели , вᲂз̾веди́ мѧ сло́ве , ꙗ҆́кᲂже и҆нᲂгда̀ і҆ѡ́нꙋ ѿ и҆стлѣ́нїѧ
къ жи́зни . ~Ѻ҆бꙋрева́етъ мѧ̀ пᲂмышле́нїи тревᲂлне́нїе , к̾ приста́нищꙋ
и҆́стиннагѡ пᲂкаѧ́нїѧ и҆спра́ви мѧ ще́дре , в̾ тишинѣ̀ сᲂблюда́ѧ срⷣце мᲂѐ .=
мⷱ҇ꙋ . С=т҃і́и мч҃нцы защити́вшесѧ вѣ́рᲂю , ло́жнагѡ мꙋчи́телей ласка́нїѧ
ᲂу҆клᲂни́шасѧ , и҆ стрѣла́ми вра́жїими , не ᲂу҆ѧ́звени бы́ша .= мⷱ҇ꙋ .
В=ᲂз̾нᲂша́еми къ бг҃ꙋ въ любвѝ , и҆ вᲂз̾ненави́дѣша мирскꙋ́ю любо́вь мч҃нцы ,
и҆ дрꙋ́зи всѧ́ческихъ твᲂрцꙋ̀ ꙗ҆ви́шасѧ .= боⷢ҇ . П=ᲂе́мъ тѧ̀ препѣ́таѧ
ѻ҆трᲂкᲂви́це , ро́ждьшꙋю прест҃о́е сло́во . є҆го́же всѧ̀ си́лы нбⷭ҇ныѧ
вᲂспѣва́ютъ немо́лчными гла́сы .

=и҆́нъ , і҆рмо́съ , то́йже . Ю҆́=нᲂшьски свѣтлᲂстьмѝ гдⷭ҇ᲂнача́лїѧ
ѡ҆блиста́еми , и҆ не и҆з̾рече́ннꙋю сла́вꙋ тᲂгѡ̀ вᲂспѣва́ютъ , гдⷭ҇ьствїѧ
при́снѡ ꙗ҆влѧ́ютсѧ . =двⷤа . Л=юбе́зно преси́льнаго мᲂгꙋ́тства си́лꙋ ,
сᲂзерца́юще бжⷭ҇твеныѧ си́лы , в̾ крѣ́пᲂсти пребыва́ютъ ꙗ҆́вѣ вᲂз̾мᲂга́еми .=
боⷢ҇ . и҆з̾ =кᲂлѣ́на цр҃ьска прᲂи҆зы́де дв҃о , рᲂдила̀ є҆сѝ па́че є҆стества̀ ,
сло́во всѣ́хъ цр҃ѧ , и҆ дв҃аѧ вᲂи́стинꙋ пребыла̀ є҆сѝ .

=пѣ́снь , з҃ . і҆рмо́съ . П=е́щь гᲂрѧ́щꙋю прᲂхлади́лъ є҆сѝ сп҃се , и҆
ѻ҆́трᲂки же спасѐ хва́лѧщїѧ тѧ и҆ гл҃юща , блгⷭ҇ве́нъ є҆сѝ гдⷭ҇и бж҃е ѻ҆ц҃ъ
на́шихъ . ~Пᲂжрѝ дш҃е же́ртвꙋ хвале́нїѧ бг҃ꙋ . пᲂтщи́сѧ и҆ пᲂка́йсѧ до́ндеже
то́ргъ є҆́сть жите́йскїи , нн҃ѣ ше́ствꙋй до́брыми вᲂз̾раще́нїи .
~Приближа́етсѧ дш҃е сме́ртнᲂе пᲂсѣче́нїе , плᲂды̀ дᲂсто́йны сᲂтвᲂрѝ , да не
ꙗ҆́кѡ непло́днᲂе дре́во в̾ве́ржешисѧ во ѻ҆́гнь гее́нскїи , и҆ вᲂспла́чешисѧ
неꙋтѣ́шнѡ .= мⷱ҇ꙋ . С=т҃і́и мч҃нцы пе́щь пре́лести ᲂу҆гаси́вше , кро́вными
тꙋ́чами , вᲂпїѧ́хꙋ ꙗ҆́кᲂже ѻ҆́трᲂцы , ѻ҆ц҃ъ на́шихъ бж҃е блгⷭ҇ве́нъ є҆сѝ .=
мⷱ҇ꙋ . С=н҃ѡве свѣ́та бы́сте , свѣ́тꙋ жела́ннᲂмꙋ примѣси́вшесѧ мч҃нцы , и҆ всѧ̀
сꙋ́щїѧ во тмѣ̀ прᲂсвѣща́ете , и҆ пре́лести тмꙋ̀ ѿгᲂнѧ́ете .= боⷢ҇ . К=ꙋпина́ тѧ
прᲂѡ҆бража́ше чⷭ҇таѧ неѡ҆пали́маѧ , ѻ҆́гнь бо рᲂдила̀ є҆сѝ непᲂстᲂѧ́нныи дв҃о .
тѣ́мже вᲂпїю́ ти , пᲂпалѝ веще́ственыѧ ми стра́сти .

=и҆́нъ , і҆рмо́съ . И҆́=же в̾ пе́щь ѻ҆́гненнꙋю вве́ржени , прпⷣбнїи
ѻ҆́трᲂцы , и҆ ѻ҆́гнь на хла́дъ прелᲂжи́ша , вᲂспѣва́нїемъ си́це пᲂѧ́хꙋ ,
бл҃гᲂслᲂве́нъ є҆сѝ гдⷭ҇и бж҃е ѻ҆ц҃ъ на́шихъ . ~Славᲂсло́вѧтъ неꙋкло́ннѡ
вла́сти , тво́й прⷭ҇то́лъ хрⷭ҇тѐ ѡ҆б̾стᲂѧ́ще ᲂу҆се́рднѡ , и҆ зᲂвꙋ́тъ гла́сы
немо́лчными , блгⷭ҇ве́нъ є҆сѝ гдⷭ҇и бж҃е во́ вѣки . =двⷤа . Ѿ=ню́дными нача́ла
ᲂу҆се́рдствы , ѡ҆ є҆ди́нᲂмъ нача́лѣ невеще́ствено ѡ҆браща́еми . непреста́нными
пѣ́сньми зᲂвꙋ́ще , блгⷭ҇ве́нъ є҆сѝ бж҃е во́ вѣки , а҆ми́нь .= боⷢ҇ . Є҆=ди́нъ
сᲂста́въ , во двᲂю̀ сꙋществꙋ̀ , хрⷭ҇та̀ є҆ди́нагѡ бг҃а и҆ чл҃ка ,
бг҃ᲂрᲂди́тельнице без̾ сѣ́мене рᲂдила̀ є҆сѝ , стра́шнᲂе сᲂверша́ющаго
смᲂтре́нїе , бг҃а ѻ҆ц҃ъ на́шихъ .

=пѣ́снь , и҃ . і҆рмо́съ . С=ꙋ́щимъ в̾ пещѝ ѻ҆трᲂко́мъ пᲂдо́бѧщесѧ , дх҃о́внꙋю
ро́сꙋ прїи́мше вѣ́рᲂю вᲂпїе́мъ , бл҃гᲂслᲂви́те дѣ́ла гдⷭ҇нѧ гдⷭ҇а . ~Сло́во
прїѧ́хъ ꙗ҆́кѡ свѣ́щникъ сїѧ́ющь . но без̾слᲂве́снымъ страсте́мъ пᲂкᲂри́хсѧ
ѻ҆каѧ́нныи , и҆ во тмѣ̀ ѕло́бнѣй хᲂждꙋ̀ всегда̀ . ~Гдⷭ҇ь бли́зъ ꙗ҆́кѡ
вѣ́рꙋемъ , пᲂпецы́сѧ дш҃е и҆ неспѝ , пᲂбдѝ и҆ вᲂзᲂпі́й бо́дрено , ще́дрыи
чл҃кᲂлю́бче спаси́ мѧ .= мⷱ҇ꙋ . В=кꙋси́вше бжⷭ҇твенꙋю сла́дᲂсть , го́ресть
бᲂлѣ́зненꙋю претерпѣ́сте мч҃нцы . и҆ ны́нѣ наслажа́етесѧ прича́стїѧ ,
бжⷭ҇твенѣйшаго сло́ва . =мⷱ҇ꙋ . В=нидо́сте къ бжⷭ҇твенᲂмꙋ пᲂко́ю , пᲂлꙋчи́сте
до́брыхъ и҆́хже надѣ́ѧстесѧ всехва́льнїи мч҃нцы . сегѡ̀ ра́ди дᲂсто́йнѡ ва́съ
ᲂу҆бл҃жа́емъ .= боⷢ҇ . Р=азрѣши́сѧ ѿ клѧ́твы ржⷭ҇тво́мъ твᲂи́мъ дв҃о , чл҃кѡмъ
смѣше́нїе , и҆́бо всеблгⷭ҇ве́наго бл҃гᲂслᲂве́ньми всѧ̀ ᲂу҆краша́ющаго рᲂдила̀
є҆сѝ .

=и҆́нъ , і҆рмо́съ . Є҆=ди́нагѡ без̾нача́льнагѡ цр҃ѧ сла́вы , є҆го́же хва́лѧтъ
нбⷭ҇ныѧ си́лы , и҆ трепе́щꙋтъ чи́ни а҆́нг҃льстїи , по́йте сщ҃е́ннїи , лю́дїе
превᲂзнᲂси́те є҆гѡ̀ во́ вѣки . ~И҆́же всежела́нїе к̾ бг҃ꙋ и҆мꙋ́ще , и҆ ꙗ҆́же
ѿню́дными наслажда́ющесѧ зарѧ́ми а҆рха́нг҃ли , ва́съ вᲂспѣва́ющихъ и҆зба́витисѧ
напа́стей , хрⷭ҇та̀ ᲂу҆мᲂли́те всѣ́хъ цр҃ѧ . =двⷤа . О=у҆́ми сꙋ́ще
чистѣ́йшїи , всѧ́кᲂго и҆з̾мѣне́ни веще́ственаго пристра́стїѧ а҆́нг҃ли ,
спаси́те всѣ́хъ , и҆́же любо́вїю с̾ ва́ми хрⷭ҇та̀ славᲂсло́вѧщихъ во всѧ̀
вѣ́ки .= боⷢ҇ . С=вѣ́тъ неприкᲂснᲂве́ненъ , бцⷣе дв҃о во́ чревѣ свᲂе́мъ
прїе́мши не и҆з̾рече́нно , прᲂсвѣти́ла є҆сѝ сꙋ́щїѧ во тмѣ̀ житїѧ̀ , сла́вити
бл҃гᲂче́стнѡ хрⷭ҇та̀ , прᲂше́дшаго и҆з̾ тебѐ несказа́ннѡ . =та́же , пѣ́снь
бцⷣѣ . в=ели́читъ дш҃а мᲂѧ̀ гдⷭ҇а .= и҆ =пᲂкло́ны до землѝ .

=пѣ́снь , ѳ҃ . і҆рмо́съ . В=ы́ше є҆стества̀ мт҃рь , и҆ по є҆стествꙋ̀ дв҃ꙋ ,
є҆ди́нꙋ в̾ жена́хъ бл҃гᲂслᲂве́нꙋю , пѣ́сньми вѣ́рнїи бцⷣꙋ велича́емъ . ~Сѐ
сꙋ́дъ приближа́етсѧ , и҆ ѡ҆сꙋжде́нїю дѣ́ла и҆мѣ́ѧ в̾ себѣ̀ ѿчаѧва́юсѧ ,
пра́ведныи сꙋдїѐ хрⷭ҇тѐ бж҃е не ѡ҆сꙋдѝ менѐ . ~Ꙗ҆́кᲂже вѣ́рнаѧ хананѣ́ѧ
пᲂми́лꙋй мѧ вᲂпїю́ ти . ꙗ҆́кᲂже пᲂгᲂрбле́нꙋю дре́вле и҆спра́ви мѧ , є҆́же
стꙋпа́ти пра́вѡ къ стезѧ́мъ твᲂи́мъ чл҃кᲂлю́бче .= мⷱ҇ꙋ . С=ᲂвлеко́сте всѧ́кꙋ
съ ри́зами ѕло́бꙋ , и҆ ѻ҆дѣѧ́ньми зѣ́льныхъ мꙋче́нїи , сла́вы ᲂу҆краше́нїе
себѣ̀ страда́льцы и҆схᲂда́таисте .= мⷱ҇ꙋ . Б=жⷭ҇твенаѧ страна̀ живꙋ́щихъ ,
сїѡ́нъ вы́шнїи гра́дъ , первᲂро́дныѧ ва́съ прїѧ́тъ прᲂсвѣще́ныхъ дᲂбро́тами
по́двигъ страда́льцы .= боⷢ҇ . С=вѣ́тлыми лꙋча́ми вᲂсїѧ́вшагѡ сло́ва и҆з̾ тебѐ
дв҃о чⷭ҇таѧ ѡ҆зари́ мѧ , грѣхо́въ и҆ страсте́й во тмѣ̀ хᲂдѧ́щаго .

=и҆́нъ , і҆рмо́съ . П=репѣ́таѧ нб҃съ превы́шшаѧ , ꙗ҆́же без̾нача́льнᲂе сло́во
без̾ сѣ́мени заче́ншаѧ , и҆ вᲂплᲂще́нна бг҃а ро́ждьшаѧ чл҃кѡмъ , тѣ́мже тѧ̀ всѝ
при́снѡ велича́емъ . ~Сїѧ́ньми бг҃ᲂнача́льными , свѣтᲂли́тїемъ наслажда́ющесѧ
всѝ ли́цы а҆́нг҃льстїи , пресла́внаго бг҃а непреста́ннѡ вᲂспѣва́ютъ , и҆
сла́вѧтъ при́снѡ вᲂз̾мᲂга́еми . =два́жды . И҆=зба́витимисѧ страстна́гѡ
ѡ҆держа́нїѧ , херꙋви́ми , и҆ серафи́ми , си́лы , вла́сти , а҆́нг҃ли ,
а҆рха́нг҃ли , нача́ла же , и҆ прⷭ҇то́ли , гдⷭ҇ьствїѧ , хрⷭ҇та̀ мᲂли́те
прилѣ́жнѡ .= боⷢ҇ . Ꙗ҆́=кѡ мт҃и ны́нѣ к̾ сн҃ꙋ свᲂемꙋ̀ бцⷣе дерзнᲂве́нїе
и҆мꙋ́щи , любо́вїю пᲂю́щимъ тѧ̀ , и҆зба́витисѧ ѿ прегрѣше́нїи лю́тыхъ мᲂлѝ
всест҃а́ѧ , да вси́ тѧ при́снѡ велича́емъ .

=та́же , д=ᲂсто́йнѡ є҆́сть . =и҆= пᲂкло́нъ до землѝ . =та́же ,= ~є҆ктенїѧ̀
ма́лаѧ . =и҆= свѣти́ленъ . =и҆ ѱ=алмы̀ ѡ҆бы́чны .

=на стихо́внѣ , стихѣ́ры , пᲂкаѧ́нны . гла́съ , з҃ . Ꙗ҆́=кѡ непло́днꙋю
смᲂко́вницꙋ сп҃се , непᲂсѣцы̀ менѐ грѣ́шнаго , но на мно́га лѣ́та пᲂжда́нїе ми
да́рꙋй , напаѧ́ѧ дш҃ꙋ мᲂю̀ слеза́ми пᲂкаѧ́нїѧ , да пло́дъ принесꙋ́ ти
млⷭ҇тиве .

=сти́хъ : и҆спо́лнихᲂмсѧ за ᲂу҆́тра . Ꙗ҆́=кѡ сл҃нце сы́и пра́веднᲂе ,
прᲂсвѣтѝ срⷣца̀ тебѐ пᲂю́щихъ , гдⷭ҇и сла́ва тебѣ̀ .

=сти́хъ : и҆ бꙋ́ди свѣ́тлᲂсть . мⷱ҇ꙋ . П=а́мѧть ст҃ы́хъ твᲂи́хъ
страстᲂте́рпецъ , пра́зднꙋюще вᲂспѣва́емъ , хрⷭ҇то́ви вᲂпїю́ще , гдⷭ҇и сла́ва
тебѣ̀ .

=сла́ва , и҆ ны́нѣ , боⷢ҇ . О=у҆мирѝ мл҃твами бцⷣы жи́знь на́шꙋ вᲂпїю́щихъ
тѝ , ми́лᲂстивыи , гдⷭ҇и сла́ва тебѣ̀ .

=та́же , б=л҃го є҆́сть и҆спᲂвѣ́датисѧ . ~трⷭ҇то́е , и҆ по ѻ҆́ч҃е на́шъ .
~трᲂпа́рь , ст҃о́мꙋ .= є҆=ктенїѧ̀ . =та́же , ча́съ , а҃ . ѱ=алмы̀ , ѡ҆бы́чны .
и҆ про́чее , и҆ кᲂне́чныи ѿпꙋ́стъ .

В=ъ пᲂнедѣ́льникъ , бл҃же́нны . гла́съ , з҃ .=

~Красе́нъ бѣ̀ и҆ до́бръ въ снѣ́дь , и҆́же менѐ ᲂу҆мертви́выи пло́дъ ,
хрⷭ҇то́съ є҆́сть дре́во живо́тнᲂе , ѿ него́ же ꙗ҆ды́и не ᲂу҆мира́ю . но вᲂпїю̀
с̾ разбо́йникᲂмъ , пᲂмѧни́ мѧ сп҃се во црⷭ҇твїи сѝ .

=бл҃же́ни и҆згна́ни пра́вды ра́ди ,꙳ ꙗ҆́кѡ тѣ́хъ є҆́сть црⷭ҇тво нбⷭ҇нᲂе .
Ꙗ҆́=кѡ вѣ́рнаѧ хананѣ́ѧ зᲂвꙋ̀ в̾ бᲂлѣ́зни срⷣца мᲂегѡ̀ , пᲂми́лꙋй мѧ̀ сп҃се
ꙗ҆́кѡ бл҃гъ , и҆́бо дш҃ꙋ и҆́мамъ бѣ́д̾ствꙋющꙋ всѧ́кими кᲂва́рствы вра́жїими ,
и҆ ѡ҆бꙋрева́емꙋ при́снѡ .

=бл҃же́ни є҆стѐ є҆гда̀ пᲂно́сѧтъ ва́мъ , и҆ и҆зженꙋ́тъ вы̀ , и҆ рекꙋ́тъ
всѧ́къ ѕо́лъ гл҃ъ ,꙳ на вы̀ лжꙋ́ще менѐ ра́ди . Х=ерꙋви́ми и҆ серафи́ми , и҆
прⷭ҇то́ли , нача́ла , и҆ си́лы прⷭ҇нѡ , а҆рха́нг҃ли , и҆ а҆́нг҃лѡвъ во́иньства ,
и҆ гдⷭ҇ьствїѧ , и҆ премꙋ́дрыхъ власте́й сᲂбо́ри , тебѐ сла́вѧтъ бл҃гᲂда́телѧ
и҆ гдⷭ҇а .

=ра́дꙋйтесѧ и҆ весели́тесѧ ,꙳ ꙗ҆́кѡ мзда̀ ва́ша мно́га на́ небесѣхъ .
В=ра́жїе лꙋка́вᲂе вᲂз̾нᲂше́нїе , к̾ бг҃ꙋ вᲂз̾выша́емᲂе низ̾верго́ша до кᲂнца̀
страда́льцы , и҆ пᲂбѣди́тели ꙗ҆́вльшесѧ , въ ра́дᲂсти ны́нѣ на́ небесѣхъ
живꙋ́тъ , сла́вᲂю нетлѣ́ннᲂю сїѧ́юще .

=сла́ва . Т=рⷪ҇ца нераздѣ́льнаѧ є҆ди́ница , є҆ди́но є҆сте́ствено трили́чно
сꙋщество̀ , пᲂкланѧ́емсѧ тѝ с̾ вы́шними си́лами , ѻ҆́ч҃е и҆ сн҃е и҆ д́ш҃е
ст҃ы́и , є҆ди́нᲂмꙋ бжⷭ҇твꙋ̀ , є҆ди́нѣй си́лѣ , є҆ди́нъ бг҃ъ трⷪ҇ца
є҆динᲂсꙋ́щнаѧ .

=и҆ нн҃ѣ . С=ластьмѝ ѡ҆скверни́хсѧ жите́йскими , к̾ тебѣ̀ нескве́рнѣй
прибѣго́хъ дв҃о , пᲂро́ка всѧ́кагѡ и҆ сᲂгрѣше́нїи и҆зба́ви всестрастнꙋ́ю мᲂю̀
дꙋ́шꙋ , ꙗ҆́кѡ да ᲂу҆блажа́ю тѧ приснᲂбл҃же́ннꙋю .



