В=ъ пѧто́къ , ве́черъ . на́ гдⷭ҇и вᲂзва́хъ , стихѣ́ры . ст҃ы́мъ мч҃нкѡмъ , и҆
ст҃лемъ , и҆ прпⷣбнымъ . гла́съ , з҃ . =з=апѣ́въ : ꙗ҆́кѡ ѿ тебѐ ѡ҆чище́нїе
є҆́сть . М=ч҃нцы тмꙋ̀ без̾бо́жїѧ прᲂгна́ша , всѣ́мъ пᲂказа́вше чл҃кѡмъ
бг҃ᲂразꙋ́мїѧ свѣ́тъ .

~Оу҆че́нїи правᲂсла́вными , бжⷭ҇твеными зарѧ́ми ѡ҆сїѧ́сте гдⷭ҇ню цр҃кᲂвь ,
па́стырїе всемꙋ́дрїи .= Б=ѣсѡ́мъ сᲂкрꙋши́сте сѣ́ти , вᲂдвᲂрѧ́еми въ пꙋсты́нѧхъ
непрᲂхо́дныхъ при́снѡ , ѻ҆ц҃ы препᲂдо́бнїи .

=и҆́ны , стⷯры , мч҃нчны . гла́съ , то́йже . =з=апѣ́въ : ѿ всѣ́хъ
без̾зако́нїи є҆гѡ̀ . С=ла́ва тебѣ̀ хрⷭ҇тѐ бж҃е , а҆пⷭ҇лѡмъ пᲂхвала̀ , и҆
мч҃нкѡмъ весе́лїе , и҆́хже про́пᲂвѣдь трⷪ҇ца є҆динᲂсꙋ́щнаѧ .= два́жды . С=т҃і́и
мч҃нцы и҆́же до́брѣ страда́вше , и҆ вѣнча́ни бы́вше , мᲂли́тесѧ ко́ гдⷭ҇ꙋ
пᲂми́лᲂватисѧ дш҃а́мъ на́шимъ . =сла́ва , и҆ ны́нѣ , боⷢ҇ . М=т҃и ᲂу҆́бѡ
пᲂзна́сѧ па́че є҆стества̀ бцⷣе . пребы́сть же дв҃ᲂю па́че сло́ва и҆ ра́зꙋма . и҆
чꙋдесѐ ржⷭ҇тва̀ твᲂегѡ̀ сказа́ти ꙗ҆зы́къ немо́жетъ , пресла́внꙋ бо сꙋ́щꙋ
зача́тїю тѝ чи́стаѧ , непᲂсти́женъ є҆́сть ѻ҆́бразъ рᲂжде́нїѧ . и҆дѣ́же бо
хо́щетъ бг҃ъ , пᲂбѣжда́етсѧ є҆стества̀ чи́нъ . тѣ́мже тѧ̀ всѝ мт҃рь бж҃їю
свѣ́дꙋще , мо́лимтисѧ прилѣ́жнѡ , мᲂлѝ спасти́сѧ дш҃а́мъ на́шимъ .

=та́же , с=вѣ́тѣ ти́хїи . =прᲂки́менъ , дню̀ . та́же , с=пᲂдо́би гдⷭ҇и
в̾ ве́черъ се́й . =на стихо́внѣ , стихѣ́ры , мч҃нчны . гла́съ , з҃ .
Н=еради́вше ѡ҆ всѣ́хъ земны́хъ ст҃і́и мч҃нцы , и҆ на сꙋди́щи хрⷭ҇та̀ мꙋ́жески
прᲂпᲂвѣ́давше , вᲂз̾даѧ́нїе мꙋ́камъ ѿ негѡ̀ прїѧ́сте . но ꙗ҆́кѡ и҆мꙋ́ще
дерзнᲂве́нїе , тᲂгѡ̀ мᲂли́те ꙗ҆́кѡ бг҃а всеси́льна , дш҃а на́ша спастѝ
прибѣга́ющїѧ к̾ ва́мъ мо́лимсѧ . ~Всехва́льнїи мч҃нцы ѻ҆вча́та дх҃о́внаѧ ,
всесᲂжже́нїѧ слᲂве́снаѧ , же́ртва прїѧ́тна бл҃гᲂꙋго́дна бг҃ꙋ , ва́съ ни землѧ̀
пᲂтаи́ла є҆́сть , но нб҃о прїѧ́тъ вы̀ , а҆́нг҃лѡмъ с̾ прича́стницы бы́сте .
с̾ ни́ми же мᲂли́те мо́лимъ вы̀ , сп҃са и҆ бг҃а на́шегѡ , ᲂу҆мири́ти ми́ръ и҆
спастѝ дш҃а на́ша . =пᲂко́инъ . П=о ѻ҆́бразꙋ свᲂемꙋ̀ и҆ пᲂпᲂдо́бїю , сᲂзда́выи
гдⷭ҇и и҆спе́рва чл҃ка , и҆ в̾ раѝ пᲂста́вилъ є҆сѝ владѣ́ти твᲂи́ми
твᲂре́нїи , за́вистїю же дїа́вᲂлею прельще́нъ бы́въ и҆ ꙗ҆́ди причасти́сѧ ,
запᲂвѣде́й твᲂи́хъ престꙋ́пникъ бы́въ . тѣ́мже па́ки в̾ зе́млю ѿ неѧ́же взѧ́тъ
бы́сть , ѡ҆сꙋдѝ є҆гѡ̀ вᲂз̾врати́тисѧ , прᲂсти́въ ᲂу҆пᲂко́й . =пᲂко́инъ .
П=ᲂко́й сп҃се на́шъ жизнᲂда́вче , ꙗ҆́же преста́вилъ є҆сѝ бра́тїю на́шꙋ
ѿ вре́менныхъ зᲂвꙋ́щихъ , гдⷭ҇и сла́ва тебѣ̀ . =сла́ва , и҆ ны́нѣ , боⷢ҇ .=
~Ꙗ҆́же є҆ди́на невмѣсти́маго прїе́мши , и҆ ро́ждьши бг҃а сло́ва вᲂплᲂще́нна ,
мᲂлѝ спасти́сѧ дш҃а́мъ на́шимъ .

=таⷤ , н=н҃ѣ ѿпꙋща́еши .= т=рⷭ҇то́е , и҆ по ѻ҆́ч҃е на́шъ . ~трᲂпа́рь ,
ст҃о́мꙋ .= с=ла́ва , и҆ ны́нѣ , боⷢ҇ , вᲂскрⷭ҇нъ , настᲂѧ́щаго гла́са .
~є҆ктенїѧ̀ . =и҆= ѿпꙋ́стъ .

В=пѧто́къ , на па́вечерницѣ . кано́нъ , прест҃ѣ́й бцⷣѣ . гла́съ , з҃ .
пѣ́снь , а҃ . і҆рмо́съ . М=а́нїемъ ти на зе́менъ ѻ҆́бразъ прелᲂжи́сѧ , пе́рвїе
разлива́емᲂе вᲂдно́е є҆стество̀ гдⷭ҇и . тѣ́мже немо́кренно ше́ствᲂвавъ і҆и҃ль ,
пᲂе́тъ тебѣ̀ пѣ́снь пᲂбѣ́днꙋю . =запѣ́въ : прест҃а́ѧ гжⷭ҇е бцⷣе спасѝ на́съ .
В=лⷣчце бцⷣе и҆́же на тѧ̀ , ᲂу҆пᲂва́нїе и҆мꙋ́щїѧ , и҆ к̾ тебѣ̀ притека́ющїѧ ,
бѣ́дъ же и҆ скᲂрбе́й и҆зба́ви , и҆ паде́нїѧ , и҆ вѣ́чнаго пла́мене и҆ мꙋ́ки .
~Рᲂсо́ю млрⷭ҇дїѧ твᲂегѡ̀ дв҃о чⷭ҇таѧ , пла́мень пᲂгасѝ мᲂи́хъ паде́нїи ,
ꙗ҆́кѡ да не ко и҆скꙋше́нїю прїидꙋ̀ всѧ́кᲂгѡ ѡ҆сꙋже́нїѧ , и҆ ѻ҆гнѧ̀
бꙋ́дꙋщагѡ . =сла́ва . Ѡ҆=дᲂжди́ ми дв҃це ка́пли твᲂегѡ̀ млрⷭ҇дїѧ , сласте́й
зно́емъ всегда̀ и҆з̾сꙋша́емꙋ , ꙗ҆́кѡ да непреста́ннѡ сла́влю и҆́же ѿ тебѐ
ро́ждьшагᲂсѧ , бг҃а и҆ сп҃са на́шегѡ .= и҆ ны́нѣ . В=ᲂдо́ю напо́й твᲂеѧ̀ мл҃твы
дв҃о , дш҃ꙋ мᲂю̀ разгᲂрѣ́вшꙋюсѧ печа́льнымъ зно́емъ , ꙗ҆́кѡ да бжⷭ҇твенагѡ
весе́лїѧ , и҆́же ѿ тебѐ ро́ждьшемꙋсѧ плᲂды̀ принесꙋ̀ .

=пѣ́снь , г҃ . і҆рмо́съ . В=ъ нача́тцѣ небеса̀ всеси́льнымъ сло́вᲂмъ сѝ
ᲂу҆тверже́и , гдⷭ҇и сп҃се , и҆ всетвᲂрѧ́щимъ дх҃ᲂмъ бж҃їимъ всю̀ си́лꙋ и҆́хъ ,
на недви́жимᲂмъ мѧ ка́мени и҆спᲂвѣ́данїѧ твᲂегѡ̀ ᲂу҆твердѝ . ~Тѧ̀ мᲂлю̀ дв҃о ,
пᲂда́ти спасе́нїе дш҃и мᲂе́й , и҆ ѡ҆чище́нїе пᲂда́ждь є҆́й , бл҃гᲂда́ть
незави́стнꙋ , ꙗ҆́кѡ си́льна и҆ бл҃га , и҆ ꙗ҆́кѡ чл҃кᲂлюби́ва ѻ҆трᲂкᲂви́ца . и҆
жи́зни нетлѣ́ннѣй спᲂдо́би . ~Нело́жнᲂе спасе́нїе и҆ пред̾ста́тельнице ми́рꙋ ,
ро́ждьшаѧ зижди́телѧ чⷭ҇таѧ дв҃о , ѿ бѣ́дъ и҆зба́ви вᲂспѣва́ющихъ тѧ̀ вѣ́рнѡ ,
и҆ напа́стей житїѧ̀ и҆ вѣ́чнагѡ ѡ҆сꙋжде́нїѧ .= сла́ва . М=о́лимсѧ прилѣ́жнѡ
щедро́тамъ твᲂи́мъ ѻ҆трᲂкᲂви́це , непре́зри рабы̀ смире́ныѧ . но ꙗ҆́кѡ бл҃га́ѧ
млⷭ҇тивнымъ сѝ ѻ҆́кᲂмъ при́зри , и҆ тᲂми́тельства нерѣши́магѡ дїа́вᲂлѧ на́съ
и҆зба́ви .= и҆ ны́нѣ . Н=ы́нѣ зѣ́льствᲂмъ печа́ли ѡ҆бъѧ́тъ є҆́смь дв҃о ,
крѣ́пᲂсть всю̀ раз̾сла́бивъ , и҆ ве́сь на землѝ ни́цъ лежꙋ̀ . но вᲂпїю́ ти
ѿ дш҃и , ты̀ вᲂз̾дви́гни мѧ па́ки и҆ ᲂу҆тѣше́нїемъ сѝ ᲂу҆крѣпѝ .

=пѣ́снь , д҃ . і҆рмо́съ . Ѻ҆́=ч҃а нѣ́дра не ѡ҆ста́вль , и҆ сᲂше́дъ на́ землю
хрⷭ҇тѐ бж҃е , та́йнꙋ ᲂу҆слы́шахъ смᲂтре́нїѧ твᲂегѡ̀ , и҆ прᲂсла́вихъ тѧ
чл҃кᲂлю́бче . ~Мт҃и бж҃їѧ и҆зба́ви мѧ ѿ тлѝ , и҆ льсти́вагѡ тᲂми́телѧ ѕмі́ѧ ,
при́снѡ мѧ ѡ҆б̾хᲂдѧ́ща и҆ запина́юща , ꙗ҆́же по́ бз҃ѣ стᲂпы̀ мᲂѧ̀ . ~Мы́сленаѧ
две́ри жи́зни , пᲂкаѧ́нїѧ ми две́ри ѿве́рзи . ꙗ҆́кѡ ны́нѣ ко ѿча́ѧннымъ
две́ремъ прибли́жихсѧ ѻ҆каѧ́нныи , ѿ мно́гихъ сᲂгрѣше́нїи .= сла́ва . К=а́лъ
страсте́й , и҆ сласте́й ѿтрѧ́сши до́брѣ , млрⷭ҇дїемъ сѝ прест҃а́ѧ чи́ста
пᲂкажѝ , и҆ ѻ҆де́жею ѡ҆блецы́ мѧ свѣтᲂви́днᲂю бл҃гᲂда́ти .= и҆ нн҃ѣ . С=кве́рнꙋ
дш҃и , и҆ нечистᲂтꙋ̀ тѣлесѐ мᲂегѡ̀ , ѡ҆чи́стивши чи́стаѧ бл҃гᲂпрїѧ́тными
мᲂльба́ми ти , чи́ста пред̾ста́ви , вᲂспѣва́ти прⷭ҇нѡ тебѐ и҆ сла́вити .

=пѣ́снь , є҃ . і҆рмо́съ . Н=о́щь несвѣтла̀ невѣ́рнымъ , вѣ́рнымъ же
прᲂсвѣще́нїе в̾ пи́щи слᲂве́съ твᲂи́хъ , и҆ сегѡ̀ ра́ди к̾ тебѣ̀ ᲂу҆́треннюю ,
и҆ вᲂспѣва́ю твᲂѐ бжⷭ҇тво̀ . ~Пребл҃га́го сло́ва , дв҃о всенепᲂро́чнаѧ мᲂлѝ
спасти́сѧ на́мъ . и҆́бо застꙋ́пницꙋ тѧ̀ стѧжа́хᲂмъ , и҆ в̾ нꙋ́жахъ по́мᲂщь
крѣ́пкꙋ . ~Непреда́ждь враго́мъ мѧ чⷭ҇таѧ , мᲂю̀ па́гꙋбꙋ ѕѣлѡ̀ и҆́щꙋщимъ ,
грѣ́хъ мᲂи́хъ ра́ди . но млрⷭ҇дїемъ сѝ ѿ си́хъ вре́да и҆схи́ти .= сла́ва .
В=ѣ́дꙋще тѧ̀ бг҃а всѣ́хъ хрⷭ҇тѐ и҆ всѣ́хъ твᲂрца̀ , на тѧ̀ є҆ди́нагѡ
вᲂз̾лᲂжи́хᲂмъ спасе́нїѧ ᲂу҆пᲂва́нїе , и҆́же на́съ ра́ди вᲂчл҃чьшагᲂсѧ .= и҆
нн҃ѣ . Р=а́дꙋисѧ ѻ҆́блаче чⷭ҇таѧ , во́дꙋ живо́тнꙋ и҆стᲂча́ющи . ра́дꙋисѧ
дв҃о мч҃нкѡмъ ᲂу҆тверже́нїе и҆ а҆пⷭ҇лѡмъ . ра́дꙋисѧ честно́е славᲂсло́вїе
пренепᲂро́чнаѧ .

=пѣ́снь , ѕ҃ . і҆рмо́съ . П=ла́вающагѡ въ мᲂлвѣ̀ жите́йскихъ сꙋ́етїи , и҆
съ кᲂрабле́мъ пᲂтᲂплѧ́ема грѣхѝ , и҆ дш҃етлѣ́ннꙋ звѣ́рю примѣта́ема , ꙗ҆́кѡ
і҆ѡ́на хрⷭ҇тѐ вᲂпїю́ ти , ѿ сме́ртныѧ глꙋбины̀ вᲂз̾веди́ мѧ . ~Бл҃гᲂлѣ́пїѧ и҆
красᲂты̀ дᲂбро́тꙋ пᲂгꙋби́хъ влⷣчце , ю҆́же и҆мѣ́хъ креще́нїемъ , дѣ́ѧ
непᲂдо́бнаѧ . ты́ же те́плымъ сѝ пред̾ста́тельствᲂмъ сїю̀ пᲂда́ждь , вѣ́рнѡ
чтꙋ́щимъ тѧ̀ . ~Страда́нїѧ и҆ ѡ҆держа́нїѧ нꙋ́жнагѡ , и҆ печа́ли , и҆зба́ви мѧ
бцⷣе , ᲂу҆тѣше́нїе ми свᲂѐ пᲂдава́ющи . и҆ны́ѧ бо не и҆́мамъ застꙋ́пницы ,
ра́звѣ тебѐ всенепᲂро́чнаѧ , а҆́зъ ра́бъ тво́й .= сла́ва . И҆=зба́вителѧ
ро́ждьшаѧ , бл҃гᲂда́телѧ и҆ сп҃са , крѣ́пᲂсть и҆́маши и҆ мо́жеши , є҆ли́кѡ
хо́щеши твᲂри́ти пренепᲂро́чнаѧ . тѣ́мже тѧ мо́лимъ твᲂѝ рабѝ , и҆зба́ви на́съ
страстны́ѧ мо́лвы .= и҆ ны́нѣ . Т=ѧ̀ ѻ҆́блакъ лего́къ дре́вле ᲂу҆зрѣ̀ ,
прᲂсщ҃а́емь дх҃ѡмъ прⷪ҇ркъ и҆са́їѧ . на не́мже сѣ́де сла́вы гдⷭ҇ь , прїи́де и҆
низ̾лᲂжѝ є҆ги́петскїѧ всѧ̀ и҆стꙋка́нныѧ , дв҃о мт҃и пречⷭ҇таѧ .

~Гдⷭ҇и пᲂми́лꙋй , =гⷤ . сла́ва , и҆ ны́нѣ . сѣда́ленъ , гла́съ , з҃ .
И҆=зба́ви ѻ҆гнѧ̀ вѣ́чнꙋющагѡ , пᲂклᲂнѧ́ющихсѧ ржⷭ҇твꙋ̀ твᲂемꙋ̀ . тѧ́ бо
хрⷭ҇то́съ пᲂказа̀ застꙋ́пницꙋ на́мъ пᲂю́щимъ тѧ̀ .

=пѣ́снь , з҃ . і҆рмо́съ . П=е́щь ѻ҆́трᲂцы ѻ҆гнепа́льнꙋ , дре́вле хла́дъ дѣ́ющꙋ
пᲂказа́ша , є҆ди́нъ бг҃ъ пᲂю́ще и҆ глаго́люще , ѻ҆ц҃ъ на́шихъ бж҃е бл҃гᲂслᲂве́нъ
є҆сѝ . ~Грѣхо́въ ѡ҆держи́тъ мѧ̀ мно́жество , и҆ к̾ тлѣ́нїю низ̾во́дитъ мѧ̀
па́гꙋбы и҆ ѿча́ѧнїѧ , бцⷣе пред̾варѝ и҆ пᲂда́ждь ми по́мᲂщь спасе́нꙋю .
~И҆зба́ви мѧ̀ всѧ́кᲂгѡ вра́жїѧ ѕлᲂдѣ́йства и҆ и҆скꙋше́нїѧ и҆ ско́рби , и҆
в̾ тишинѣ̀ и҆ ми́рѣ сᲂхранѝ дш҃ꙋ мᲂю̀ пречⷭ҇таѧ , ꙗ҆́кѡ да ра́дꙋѧсѧ пᲂю̀ си́лꙋ
твᲂю̀ .= сла́ва . Ѻ҆=сꙋжде́нїе прᲂви́дѧ дѣ́лᲂмъ мᲂи́мъ лꙋка́вымъ ѻ҆каѧ́нныи ,
взыва́ю ти и҆з̾ глꙋбины̀ срⷣца мᲂегѡ̀ пречⷭ҇таѧ . ты́ ми бꙋ́ди влⷣчце
застꙋпле́нїе и҆ спаси́ мѧ .= и҆ ны́нѣ . С=ъ мч҃нки , со а҆́нг҃лы , и҆
со а҆пⷭ҇лы всенепᲂро́чнаѧ , свᲂегѡ̀ сн҃а и҆ гдⷭ҇а мᲂлѝ , спастѝ рабы̀ твᲂѧ̀ ,
ѿ напа́стей и҆ бѣ́дъ и҆ печа́лей .

=пѣ́снь , и҃ . і҆рмо́съ . С=ꙋ́щимъ в̾ пещѝ ѻ҆трᲂко́мъ пᲂдо́бѧщесѧ , дх҃о́внꙋю
ро́сꙋ прїи́мше вѣ́рᲂю вᲂпїе́мъ , бл҃гᲂслᲂви́те дѣ́ла гдⷭ҇нѧ гдⷭ҇а . ~Бꙋ́ди ми
по́мᲂщь дв҃о прест҃а́ѧ к̾ тебѣ̀ прибѣга́ющемꙋ , и҆ вᲂпїю́щемꙋ с̾ вѣ́рᲂю
пᲂми́лꙋй чⷭ҇таѧ . и҆ пре́жде кᲂнца̀ ѡ҆чище́нїе сᲂгрѣше́нїи да́ждь ми . и҆
в̾ ча́съ кᲂнчи́ны пᲂда́й спасе́нїе , и҆ по кᲂнчи́нѣ пᲂко́й да́рꙋй .
~Оу҆́жасъ ѡ҆держи́тъ мѧ лю́тъ , пᲂмышлѧ́юща стра́шнᲂе и҆спыта́нїе , и҆ сꙋдїю̀
не ᲂу҆мᲂли́маго сᲂдѣ́ѧвшимъ лꙋка́ваѧ , ꙗ҆́же вᲂи́стинꙋ а҆́зъ ѻ҆каѧ́нныи
сᲂдѣ́ѧхъ , и҆ мꙋ́ки ѻ҆́ныѧ кᲂнца̀ не и҆мꙋ́щїѧ , влⷣчце ми́рꙋ бꙋ́ди ми
спасе́нїе .= сла́ва . Ꙗ҆́=же земленᲂро́днымъ вино́вна спасе́нїю , и҆ вѣ́рнымъ
пᲂбо́рнице , грѣ́шникѡмъ ѡ҆чище́нїе , ѽ и҆сто́чниче всегѡ̀ дᲂбра̀ , и҆
пᲂда́телю бл҃ги́мъ , бг҃ᲂрᲂди́тельнице чⷭ҇таѧ , ты́ ми дш҃е́внаѧ бᲂлѣ́зни
и҆сцѣлѝ , и҆ и҆стᲂчѝ бл҃гᲂда́ть вѣ́чнꙋю , и҆ сла́вꙋ и҆ весе́лїе .= и҆ ны́нѣ .
Д=а́ръ ѿ на́съ ꙗ҆́же дана̀ є҆сѝ влⷣцѣ , ꙗ҆́кѡ ѿ нача́ла є҆стества̀ , мᲂльбы̀
на́ша пречⷭ҇таѧ прїимѝ , да́ры красны̀ вᲂз̾даю́щи на́мъ твᲂю̀ по́мᲂщь , ꙗ҆́кѡ
да непреста́ннѡ и҆з̾ тебѐ ро́ждьшагᲂсѧ пᲂе́мъ и҆ превᲂзно́симъ во́ вѣки .

=пѣ́снь , ѳ҃ . і҆рмо́съ . М=т҃и бг҃ꙋ и҆ дв҃а , ражда́ющи и҆ дв҃ствꙋющи па́ки ,
не є҆сте́ственно дѣ́ло , но бж҃їе схᲂжде́нїе , тѣ́мъ ꙗ҆́кѡ є҆ди́нꙋ , бж҃їихъ
чꙋде́съ спᲂдо́бльшꙋюсѧ при́снѡ велича́емъ . ~Пᲂд̾ тво́й кро́въ дв҃о ны́нѣ
прибѣго́хъ , ѿ мно́жества прегрѣше́нїи ѡ҆бꙋрева́ема , и҆ пᲂгиба́ющаго спаси́
мѧ , ꙗ҆́же сп҃са и҆ зижди́телѧ ро́ждьши , и҆ вѣ́чнагѡ и҆зба́ви ѡ҆сꙋжде́нїѧ .
~Твᲂрца̀ бг҃а и҆ гдⷭ҇а , ѿ твᲂи́хъ вᲂпло́щшагᲂсѧ пречⷭ҇таѧ крᲂве́й , ѡ҆ на́съ
чⷭ҇таѧ мᲂлѝ , ᲂу҆ще́дрити млрⷭ҇дїемъ свᲂи́мъ лю́ди ѿча́ѧнныѧ .= сла́ва .
Ѻ҆=гнѧ̀ негаси́магѡ и҆зба́ви мѧ , и҆ тмы̀ внѣ́шнїѧ , и҆ пла́ча вѣ́чнагѡ ,
ѡ҆сꙋжде́нїю сꙋ́ща дᲂсто́йна , ѽ прест҃а́ѧ чⷭ҇таѧ бцⷣе , хᲂда́тайствᲂмъ сѝ
те́плымъ ко́ гдⷭ҇ꙋ .= и҆ ны́нѣ . П=ᲂд̾ твᲂе́ю бцⷣе бл҃гᲂда́тїю сᲂхранѧ́емь ,
неснѣде́нъ пребыва́ю , прило́ги сᲂпрᲂти́вныхъ вра́гъ . тѣ́мже ꙗ҆́кѡ
ᲂу҆тверже́нїе бжⷭ҇твено и҆ степе́нь , вᲂспѣва́ю и҆ пᲂклᲂнѧ́юсѧ и҆ велича́ю тѧ .
=та́же , д=ᲂсто́йнѡ є҆́сть . =и҆= про́чее , ѡ҆бы́чно . =и҆= ѿпꙋ́стъ .

В=ъ сꙋбо́тꙋ , на ᲂу҆́трени . по а҃ , стихᲂло́гїи . сѣда́льны , мч҃нчны .
гла́съ , з҃ . С=т҃і́и мᲂли́тесѧ , ѡ҆ставле́нїе да́ти на́мъ прегрѣше́нїи
на́шихъ , и҆ ча́емыхъ лю́тъ и҆зба́витисѧ на́мъ , и҆ го́рькїѧ сме́рти мо́лимсѧ .
=сти́хъ : ди́венъ бг҃ъ во ст҃ы́хъ свᲂи́хъ , бг҃ъ і҆и҃левъ . С=т҃і́и твᲂѝ гдⷭ҇и
на землѝ пᲂд̾ви́гшесѧ врага̀ пᲂпра́ша , и҆ и҆́дᲂльскꙋю ле́сть ᲂу҆праздни́ша .
тѣ́мже и҆ вѣнцы̀ ѿ тебѐ прїѧ́ша чл҃кᲂлю́бца влⷣки , и҆ млⷭ҇тивагѡ бг҃а ,
пᲂдаю́щагѡ ми́рꙋ ве́лїю млⷭ҇ть .= сла́ва , и҆ ны́нѣ , боⷢ҇ . Ꙗ҆́=кѡ на́шемꙋ
вᲂскрⷭ҇нїю сᲂкро́вище , къ тебѣ̀ прибѣга́ющїѧ пречⷭ҇таѧ , ѿ́ рᲂва
и҆з̾ глꙋбины̀ грѣхо́вныѧ вᲂз̾ведѝ , ты́ бо пᲂви́нныѧ грѣхꙋ̀ спасла̀ є҆сѝ ,
ро́ждьши спасе́нїе на́ше . ꙗ҆́же пре́же рᲂжества̀ дв҃а , и҆ в̾ рᲂжествѣ̀ дв҃а ,
и҆ по рᲂжествѣ̀ па́ки дв҃аѧ .

=по в҃ , стихᲂло́гїи , сѣда́льны , мч҃нчны . гла́съ , з҃ . Р=а́дꙋйтесѧ
пра́веднїи , и҆ да веселѧ́тсѧ нбⷭ҇наѧ , на земли́ бо мч҃нцы пᲂдви́гшесѧ ,
ле́сть ᲂу҆праздни́ша . да взыгра́етсѧ цр҃кви пᲂбѣди́тельнаѧ пра́зднꙋющи ,
пᲂд̾вигᲂпᲂло́жникꙋ и҆ є҆ди́нᲂмꙋ пᲂбѣдᲂтво́рцꙋ хрⷭ҇тꙋ̀ бг҃ꙋ че́сть вᲂз̾сыла́ющи ,
пᲂдаю́щемꙋ ми́рᲂви ве́лїю млⷭ҇ть . =сти́хъ : ди́венъ бг҃ъ во ст҃ы́хъ свᲂи́хъ ,
бг҃ъ і҆и҃левъ . М=ч҃нцы твᲂѝ гдⷭ҇и , врага̀ пᲂбѣди́ша , и҆ ле́сть и҆́дᲂльскꙋю
пᲂсрами́ша , вᲂѡ҆рꙋжи́вшесѧ крⷭ҇та̀ твᲂегѡ̀ си́лᲂю . тѣ́мже и҆ со а҆́нг҃лы
вᲂспѣва́юще взыва́ютъ пᲂбѣ́днꙋю пѣ́снь , славᲂсло́вѧще тебѐ хрⷭ҇тѐ . тѣ́хъ
мл҃твами пᲂда́ждь дш҃а́мъ на́шимъ ѡ҆чище́нїе и҆ ве́лїю ми́лᲂсть . =сти́хъ :
мно́ги ско́рби пра́веднымъ , и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь . В=о
странѣ̀ живꙋ́щихъ гдⷭ҇и , и҆ въ се́лѣхъ пра́ведныхъ твᲂи́хъ ᲂу҆чинѝ дх҃и ,
и҆́мже сᲂтвᲂрѧ́емъ па́мѧть чл҃кᲂлю́бче . и҆ а҆́ще что̀ сᲂгрѣши́ша в̾ житїѝ
сꙋ́ще , ꙗ҆́кѡ млⷭ҇тивъ и҆ бл҃гᲂпремѣни́тель бг҃ъ прᲂстѝ , пᲂдаѧ̀ ми́рᲂви
ве́лїю ми́лᲂсть .= сла́ва , и҆ ны́нѣ , боⷢ҇ . Н=е и҆скꙋсᲂбра́чнаѧ ѻ҆трᲂкᲂви́це
всенепᲂро́чнаѧ , и҆́же ѿ твᲂи́хъ крᲂве́й вᲂплᲂще́ннагѡ бг҃а на́шегѡ , прⷭ҇нѡ
со прⷪ҇рки , и҆ ст҃ли , и҆ мч҃нки мᲂлѝ спастѝ дш҃а на́ша .

=та́же , ѱало́мъ , н҃ . п=ᲂми́лꙋй мѧ бж҃е . =і҆єре́й , вᲂз̾гла́съ .
м=и́лᲂстїю и҆ щедро́тами .

К=ано́нъ , ст҃ы́мъ мч҃нкѡмъ , и҆ ст҃лемъ , и҆ прпⷣбнымъ . и҆ ᲂу҆со́пшимъ .
є҆мꙋ́же краегране́сїе си́цево , ли́къ вᲂспѣва́ю , па́стырей , и҆ мч҃нкъ .
твᲂре́нїе і҆ѡ́сифᲂво . гла́съ , з҃ . пѣ́снь , а҃ . і҆рмо́съ .=
~Пᲂспѣ́шьствᲂвавша бг҃а во є҆ги́птѣ мѡѷсе́ѡви , и҆з̾вестѝ і҆и҃лѧ , тᲂгѡ̀
є҆ди́нагѡ вᲂспᲂе́мъ , ꙗ҆́кѡ прᲂсла́висѧ . =запѣ́въ : ст҃і́и мч҃нцы , мᲂли́те
бг҃а ѡ҆ на́съ . мⷱ҇ꙋ . Л=и́къ мч҃нкъ нельсти́выхъ , всѧ̀ пре́лести пᲂбѣдѝ
бᲂрца̀ , и҆ ликꙋ́етъ ра́дꙋющисѧ пред̾ лице́мъ сᲂзда́вшаго и҆̀ .

=запѣ́въ : ст҃і́и всѝ мᲂли́те бг҃а ѡ҆ на́съ . С=т҃лїе хрⷭ҇то́ви , и҆
прпⷣбнїи всѝ пᲂд̾ви́гшїисѧ , пи́щи спᲂдо́бишасѧ вѣ́чнѣй бл҃гᲂда́тїю .
~И҆зба́ви на́съ хрⷭ҇тѐ , ѿ всѧ́кїѧ ꙗ҆́рᲂсти , мᲂле́нїемъ прⷪ҇рѡ́къ , и҆
прпⷣбныхъ , и҆ же́нъ сщ҃е́нныхъ и҆ спасѝ дш҃а на́ша .= сла́ва .= =пᲂко́ин̾ .
С=ᲂзда́выи мѧ ѿ землѝ сло́ве , и҆ в̾ зе́млю па́ки вᲂз̾врати́тимисѧ пᲂвелѣ́лъ
є҆сѝ , пᲂко́й ꙗ҆́же в̾ вѣ́рѣ преста́вилъ є҆сѝ .= боⷢ҇ . П=речⷭ҇таѧ мт҃и ,
ꙗ҆́же бг҃а прест҃о́е сло́во пᲂро́ждьшаѧ , ѡ҆ст҃ѝ всѧ̀ любо́вїю тѧ̀
сла́вѧщихъ .

Д=рꙋгі́и , кано́нъ , ᲂу҆со́пшимъ , пᲂе́мъ нарѧдꙋ̀ , и҆дѣ́же нѣ́сть минѣ́и .
твᲂре́нїе ѳео́фанᲂво . гла́съ , з҃ . і҆рмо́съ . М=а́нїемъ ти на зе́менъ
ѻ҆́бразъ прелᲂжи́сѧ , пе́рвїе разлива́емᲂе вᲂдно́е є҆стество̀ гдⷭ҇и . тѣ́мже
немо́кренно ше́ствᲂвавъ і҆и҃ль , пᲂе́тъ тебѣ̀ пѣ́снь пᲂбѣ́днꙋю .

=запѣ́въ : ди́венъ бг҃ъ во ст҃ы́хъ свᲂи́хъ , бг҃ъ і҆и҃левъ . Д=ᲂбро́тъ
ᲂу҆кра́шени дᲂбрᲂдѣ́тельными ви́ды , и҆ бжⷭ҇твенᲂе вᲂз̾лᲂже́нїе раз̾ли́чными
красᲂта́ми сїѧ́юще бл҃гᲂче́стїемъ , мч҃нцы хрⷭ҇тꙋ̀ бг҃ꙋ принесо́стесѧ .

=запѣ́въ : пᲂко́й гдⷭ҇и дш҃а ᲂу҆со́пшихъ ра́бъ свᲂи́хъ . З=арѣ̀
непристꙋ́пнагѡ и҆ трисл҃нчнагѡ сїѧ́нїѧ ᲂу҆лꙋчи́ти спᲂдо́би , преста́вльшїѧсѧ
рабы̀ твᲂѧ̀ мнᲂгᲂмлⷭ҇тиве гдⷭ҇и , ѿ ню́дꙋ же ѿбѣжѐ всѧ́ка бᲂлѣ́знь , и҆ печа́ль
и҆ вᲂз̾дыха́нїе .= сла́ва . О=у҆мерщве́нїемъ ѡ҆сꙋжде́нᲂе є҆стество̀ ,
в̾ живо́тъ сᲂста́вныи , живᲂда́вче са́мъ сы́и вᲂз̾дви́глъ є҆сѝ . тѣ́мже ꙗ҆́кѡ
є҆ди́нъ ще́дръ , вѣ́рᲂю к̾ тебѣ̀ преста́вльшїѧсѧ ᲂу҆пᲂко́й .= и҆ ны́нѣ .
И҆=спра́вила є҆сѝ пречⷭ҇таѧ пра́мт҃рьнее паде́нїе ро́ждьши гдⷭ҇а сло́ва ,
и҆́же сїю̀ вᲂскреси́вшаго , и҆ сꙋ́щимъ во грᲂбѣ́хъ вдᲂхнꙋ́вша живо́тъ вла́стїю
бжⷭ҇твенᲂю .

=пѣ́снь , г҃ . і҆рмо́съ . О=у҆тверже́и нб҃са̀ сло́вᲂмъ сѝ , и҆ земно́е
ѡ҆снᲂва́нїе ᲂу҆крѣ́пль на вᲂда́хъ мно́гихъ , ᲂу҆твердѝ мо́й ᲂу҆́мъ , в̾ во́лю
твᲂю̀ є҆ди́не млрⷭ҇де . =мⷱ҇ꙋ . С=ᲂкрꙋша́еми ка́менїемъ , и҆ в̾ ро́въ
вмѣта́еми , сᲂкрꙋши́сте всю̀ льсти́вагѡ си́лꙋ , и҆ несᲂкрꙋше́ни ᲂу҆мо́мъ мч҃нцы
пребы́сте . ~Заре́ю бжⷭ҇твеныхъ ᲂу҆че́нїи , и҆ дᲂбрᲂдѣ́телей лꙋча́ми
премꙋ́дрїи ст҃лїе , вѣ́рныѧ прᲂсвѣща́юще . и҆ є҆ресе́й мглꙋ̀ всю̀ ѿгна́сте .
~Оу҆мертви́вшесѧ ми́рꙋ прпⷣбнїи твᲂѝ сло́ве , преми́рнꙋю вᲂи́стинꙋ жи́знь
наслѣ́дᲂваша . и҆́хже ра́ди ще́дре всѣ́хъ на́съ ᲂу҆ще́дри .= сла́ва .=
=пᲂко́инъ . Ѡ҆= преста́вльшихсѧ в̾ вѣ́рѣ и҆ наде́жи , мо́лимсѧ всѝ бл҃го́мꙋ
влⷣцѣ , пᲂми́лᲂвати и҆́хъ в̾ ча́съ сꙋда̀ .= боⷢ҇ . Н=е и҆стᲂщи́въ нѣ́дръ
ѻ҆те́ческихъ сло́во , в̾ нѣ́дрѣхъ твᲂи́хъ пречⷭ҇таѧ младе́нецъ держи́мь
ꙗ҆ви́сѧ , нача́ло ѿ тебѐ прїе́мь без̾нача́льныи .

=и҆́нъ , і҆рмо́съ . В=ъ нача́тцѣ нб҃са̀ всеси́льнымъ сло́вᲂмъ сѝ
ᲂу҆тверже́и , гдⷭ҇и сп҃се , и҆ всетвᲂрѧ́щимъ дх҃ᲂмъ бж҃їимъ всю̀ си́лꙋ и҆́хъ ,
на недви́жимᲂмъ мѧ ка́мени и҆спᲂвѣ́данїѧ твᲂегѡ̀ ᲂу҆твердѝ . =ди́венъ бг҃ъ .
Ю҆́=нᲂшеско и҆ крѣ́пко терпѣ́нїе , мꙋ́жественѣ пᲂказа́ша мч҃нкъ ли́цы .
ра́нъ бо ᲂу҆стремле́нїе пᲂдъѧ́ша , и҆ мꙋче́нїи ꙗ҆́звы , нетлѣ́нныѧ твᲂеѧ̀
сла́вы сп҃се жела́юще и҆ красᲂты̀ . =пᲂко́й гдⷭ҇и . В=ъ вѣ́чныи ти живо́тъ ,
и҆́же въ наде́жди ᲂу҆со́пшихъ , ми́лᲂстиве прїимѝ дш҃и . и҆ жела́емыхъ и҆
бжⷭ҇твеныхъ влⷣко нѣ́дръ , бжⷭ҇твенагѡ а҆враа́ма внꙋ́трь вселѝ , и҆
съ ла́заремъ бл҃же́ннымъ спричтѝ .= сла́ва . С=ᲂше́дыи съ нб҃съ во є҆́же
спастѝ ро́дъ чл҃ческїи , бл҃гᲂꙋтро́бныи сп҃се , невеще́ственнагѡ свѣ́та , и҆
бжⷭ҇твеныѧ сла́вы твᲂеѧ̀ насыща́тисѧ и҆ ра́дᲂсти , бл҃гᲂче́стнѡ преста́вленыѧ ,
твᲂи́мъ млрⷭ҇дїемъ спᲂдо́би .= и҆ ны́нѣ . З=ако́ны є҆стества̀ раз̾рѣши́шасѧ
в̾ тебѣ̀ , непᲂсти́жимᲂе бо сло́во заче́ншисѧ чⷭ҇таѧ , и҆ зако́нъ на́мъ
бжⷭ҇твеныи даде́сѧ , всѣ́мъ ѡ҆ставле́нїе пᲂдаѧ̀ ѿчаѧва́емымъ прегрѣше́ньми ,
бл҃гᲂда́тїю бжⷭ҇твеныѧ любвѐ .

=пѣ́снь , д҃ . і҆рмо́съ . П=лᲂтьско́е прише́ствїе твᲂѐ хрⷭ҇тѐ ,
и҆з̾вѣствꙋ́ѧ пррⷪ҇къ а҆ввакꙋ́мъ зва́ше , сла́ва си́лѣ твᲂе́й гдⷭ҇и . =мⷱ҇ꙋ .
О=у҆крѣплѧ́еми є҆́же ко́ гдⷭ҇ꙋ любо́вїю мч҃нцы , ѡ҆бнемᲂщи́ша вра́жїю си́лꙋ ,
тѣ́мже ᲂу҆блажа́ютсѧ . ~Ꙗ҆́кѡ ѻ҆вча́та па́стырѧ и҆ а҆́гньцы , бл҃же́ннїи
і҆єра́рси , слᲂве́снᲂмꙋ ста́дꙋ пред̾ста́сте бжⷭ҇твенᲂю бл҃гᲂда́тїю .
~Мнᲂгᲂсвѣ́тлыѧ ꙗ҆́кѡ ѕвѣ́зды , дᲂбрᲂдѣ́телей свѣ́тлᲂстїю , ѡ҆зари́сте вѣ́рныхъ
и҆спᲂлне́нїе , прпⷣбнїи ѻ҆ц҃ы на́ши . =сла́ва . Є҆=ди́нственᲂе тᲂржество̀
крѣ́пкихъ же́нъ , и҆ сᲂсло́вїе ст҃ы́хъ прᲂро́къ , ᲂу҆лꙋчи́ша нбⷭ҇ныѧ
бл҃гᲂсти .= боⷢ҇ . М=ᲂлѝ є҆го́же рᲂдила̀ є҆сѝ сн҃а всепѣ́таѧ , и҆скꙋше́нїи
всѧ́ческихъ и҆ скᲂрбе́й , и҆зба́витисѧ рабо́мъ твᲂи́мъ .

=и҆́нъ , і҆рмо́съ . Ѻ҆́=ч҃а нѣ́дра не ѡ҆ста́вль , и҆ сᲂше́дъ на́ землю хрⷭ҇тѐ
бж҃е , та́йнꙋ ᲂу҆слы́шахъ смᲂтре́нїѧ твᲂегѡ̀ , и҆ прᲂсла́вихъ тѧ чл҃кᲂлю́бче .
=ди́венъ бг҃ъ . С=трада́льныѧ бᲂлѣ́зни терпѣли́внѡ пᲂказа́вше хрⷭ҇тѐ мч҃нцы ,
вѣнцы̀ ᲂу҆вѧзо́шасѧ пра́вды твᲂеѧ̀ , и҆ сла́вѧтъ твᲂю̀ си́лꙋ . =пᲂко́й гдⷭ҇и .
П=а́че є҆сте́ственыѧ свѣ́тлᲂсти бл҃же , преста́вленыѧ бл҃гᲂче́стнѡ спᲂдо́би ,
є҆гда̀ прїи́деши во сла́вѣ свᲂе́й со а҆́нг҃лы твᲂи́ми , всеще́дре и҆
мнᲂгᲂми́лᲂстиве .= сла́ва . Т=рисвѣ́тлыѧ зарѝ бл҃же , и҆ є҆ди́нственагѡ
ѡ҆блиста́нїѧ бжⷭ҇тва̀ , наслади́тисѧ спᲂдо́би пре́жде ѿше́дшїѧ , и҆ сла́вѧщїѧ
тѧ̀ чл҃кᲂлю́бче .= и҆ ны́нѣ . И҆́=же ѻ҆́ч҃а нѣ́дра не ѡ҆ста́вль , въ дв҃ческихъ
нѣ́дрѣхъ хрⷭ҇то́съ вᲂдвᲂри́сѧ , и҆ сме́рти и҆зба́вилъ є҆́сть , тебѐ блажа́щїѧ
бг҃ᲂмт҃и є҆ди́на всепѣ́таѧ .

=пѣ́снь , є҃ . і҆рмо́съ . О=у҆́треннюетъ дх҃ъ мо́й къ тебѣ̀ хрⷭ҇тѐ бж҃е ,
занѐ свѣ́тъ пᲂвелѣ́нїѧ твᲂѧ̀ , бы́ша и҆сцѣле́нїѧ рабо́мъ твᲂи́мъ
чл҃кᲂлю́бче . =мⷱ҇ꙋ . Ѡ҆= ꙗ҆́звахъ плᲂтьски́хъ неради́вше , крѣ́пцыи
страда́льцы , и҆ ꙗ҆́звы всѣ́хъ и҆сцѣлѧ́ете и҆ стра́сти , бжⷭ҇твеными ва́шими
ꙗ҆́звами . ~Прїѧ́сте вла́сть рѣша́ти и҆ вѧза́ти на землѝ ст҃лїе хрⷭ҇то́ви .
тѣ́мже на́ша грѣхо́вныѧ плени́цы нерѣши́мыѧ разрѣши́те . ~Оу҆мо́мъ чи́стымъ бг҃ꙋ
сᲂє҆дини́вшесѧ , ли́цы по́стничестїи , прⷪ҇ркъ и҆ пра́ведныхъ , и҆ же́нъ
чⷭ҇тны́хъ , ликꙋ́ютъ ра́дꙋющесѧ , ликᲂва́нїемъ неразᲂри́мымъ .= сла́ва .=
=пᲂко́инъ . Ꙗ҆́=кѡ є҆ди́нъ сы́и мнᲂгᲂмлⷭ҇тивъ , вѣ́рᲂю хрⷭ҇тѐ преста́вленыѧ
ѿ житїѧ̀ , ра́еви сᲂтвᲂрѝ жи́телѧ чл҃кᲂлю́бче .= боⷢ҇ . Ч=ерто́гъ неразᲂри́мь
ꙗ҆́вльшисѧ бг҃ꙋ . мᲂлѝ тᲂгѡ̀ всест҃а́ѧ дв҃о , черто́га мѧ мы́сленагѡ жи́телѧ
сᲂдѣ́лати .

=и҆́нъ , і҆рмо́съ . Г=дⷭ҇и бж҃е мо́й , и҆́з̾ нᲂщи ᲂу҆́треннюѧ тебѣ́сѧ мᲂлю̀ ,
пᲂда́ждь мѝ ѡ҆ставле́нїе прегрѣше́нїи мᲂи́хъ , и҆ ко свѣ́тꙋ твᲂи́хъ
пᲂвелѣ́нїи , пꙋтѝ мᲂѧ̀ напра́ви мᲂлю́тисѧ . =ди́венъ бг҃ъ . М=е́ртвᲂстїю
живᲂно́снᲂю и҆стка́ннᲂю мꙋче́нїи ра́ди , всехва́льнїи мч҃нцы ѡ҆дѣ́ѧни
свѣ́тлѡ , дш҃а́мъ пре́жде ᲂу҆со́пшимъ бжⷭ҇твенїи и҆спрᲂси́те пᲂко́й . =пᲂко́й
гдⷭ҇и . Ѿ= не и҆знꙋри́мыхъ сᲂкро́вищь , прᲂлива́ѧи бл҃гᲂꙋтро́бїе сп҃се , дш҃и
и҆́хже преста́вилъ є҆сѝ , съ первᲂро́дными ти въ жили́щихъ нбⷭ҇ныхъ бл҃гᲂвᲂлѝ
вᲂдвᲂри́тисѧ .= сла́ва . Т=ѧгᲂтꙋ̀ ѿлᲂжи́вше , и҆ ѿ ᲂу҆́зъ разрѣши́вшесѧ , и҆
к̾ вы́шнемꙋ живᲂтꙋ̀ рабы̀ твᲂѧ̀ преше́дшїѧ хрⷭ҇тѐ , наслажда́тисѧ твᲂи́хъ
ст҃ы́хъ свѣтлᲂсте́й сп҃се бл҃гᲂвᲂлѝ .= и҆ ны́нѣ . В=лⷣчце бг҃ᲂмт҃и , мᲂи́мъ
сᲂгрѣше́нїемъ разрѣше́нїе пᲂда́ждь , и҆ да́рꙋй ми прᲂще́нїе грѣхо́въ
мᲂи́хъ , ꙗ҆́же живо́тъ сᲂста́вныи ми́рꙋ ро́ждьши , всенепᲂро́чнаѧ .

=пѣ́снь , ѕ҃ . і҆рмо́съ . І҆=ѡ́на и҆́з̾ чрева а҆́дᲂва вᲂпїѧ́ше , живо́тъ
мо́й и҆з̾ и҆стлѣ́нїѧ свᲂбᲂдѝ , мы́ же тѝ вᲂпїе́мъ , всемᲂгі́и сп҃се
пᲂми́лꙋй на́съ . =мⷱ҇ꙋ . Н=из̾лᲂжи́сте вра́жїѧ вᲂз̾выше́нїѧ , вᲂз̾выша́еми
к̾ бг҃ꙋ во страда́нїихъ всесла́внїи ѻ҆рꙋ́жницы , и҆ гра́ждане нбⷭ҇нїи
бы́сте . ~Є҆ресе́й зи́мꙋ ѿгᲂнѧ́ще хрⷭ҇то́вы и҆́стиннїи ст҃лїе , къ веснѣ̀
и҆́стиннѣй мно́жество бл҃гᲂчести́выхъ приведо́ша . ~Крѣ́пᲂстїю твᲂе́ю
хрⷭ҇тѐ , прпⷣбныхъ мно́жество , и҆ прᲂро́къ и҆ же́нъ ст҃ы́хъ ѡ҆правда́шасѧ , и҆
незахᲂди́магѡ свѣ́та наслажда́ютсѧ .= сла́ва .= =пᲂко́инъ . П=реста́вилъ є҆сѝ
ще́дре ѿ вре́менныхъ рабы̀ свᲂѧ̀ . но сїѧ̀ вѣ́чнагѡ весе́лїѧ , и҆ живᲂта̀
и҆́стиннагѡ прича́стники спᲂдо́би .= боⷢ҇ . Ѡ҆=ст҃ѝ всест҃а́ѧ дв҃о рабы̀
свᲂѧ̀ , прест҃о́е сло́во пло́тїю ро́ждьшаѧ . є҆го́же пᲂе́тъ всѧ́ко дыха́нїе ,
ѡ҆сщ҃а́юща .

=и҆́нъ , і҆рмо́съ . П=ла́вающагѡ въ мᲂлвѣ̀ жите́йскихъ сꙋ́етїи , и҆
съ кᲂрабле́мъ пᲂтᲂплѧ́ема грѣхѝ , и҆ дш҃етлѣ́ннꙋ звѣ́рю примѣта́ема , ꙗ҆́кѡ
і҆ѡ́на хрⷭ҇тѐ вᲂпїю́ ти , ѿ сме́ртныѧ глꙋбины̀ вᲂз̾веди́ мѧ . =ди́венъ бг҃ъ .
Л=и́къ мч҃ническїи неꙋдо́бь нᲂси́мыѧ бᲂлѣ́зни , крѣ́пкѡ претерпѣ́вше ,
небᲂлѣ́зненыѧ пи́щи наслѣ́дᲂваша , пра́ведныѧ вѣнцы̀ ѿ живᲂно́сныѧ десни́цы
прїѧ́ша .= пᲂко́й гдⷭ҇и . С=ъ пра́ведными и҆дѣ́же ст҃ы́хъ ли́кᲂве , и҆ и҆дѣ́же
свѣ́тлᲂсть прпⷣбныхъ , и҆ вѣ́чныѧ жи́зни наслажде́нїе , пре́жде ᲂу҆со́пшїѧ
твᲂѧ̀ рабы̀ ᲂу҆чинѝ млⷭ҇тиве , ꙗ҆́кѡ бг҃ъ без̾сме́ртенъ .= сла́ва . С=ъ
пра́ведными и҆дѣ́же ст҃ы́хъ ли́кᲂве , и҆ и҆дѣ́же свѣ́тлᲂсть прпⷣбныхъ , и҆
вѣ́чныѧ жи́зни наслажде́нїе , пре́жде ᲂу҆со́пшїѧ твᲂѧ̀ рабы̀ ᲂу҆чинѝ
млⷭ҇тиве , ꙗ҆́кѡ бг҃ъ без̾сме́ртенъ .= и҆ ны́нѣ . И҆́=же во́лею бжⷭ҇твенᲂю и҆
сᲂдѣ́тельнᲂю си́лᲂю , всѧ̀ сᲂставле́и ѿ небы́тїѧ , и҆з̾ ᲂу҆тро́бы твᲂеѧ̀
чи́стыѧ прᲂизы́де . и҆ сꙋ́щїѧ во тмѣ̀ сме́ртнѣй , бг҃ᲂнача́льными блиста́ньми
прᲂсвѣти́лъ є҆́сть .

=кᲂнда́къ . гла́съ , и҃ . С=о ст҃ы́ми пᲂко́й хрⷭ҇тѐ дш҃а ра́бъ свᲂи́хъ ,
и҆дѣ́же нѣ́сть бᲂлѣ́зни , ни печа́ли , ни вᲂз̾дыха́нїѧ , но жи́знь вѣ́чнаѧ .
=и҆́кᲂсъ . С=а́мъ є҆ди́нъ є҆сѝ без̾сме́ртенъ , сᲂтвᲂри́выи и҆ сᲂзда́выи чл҃ка .
тлѣ́ннїи и҆́же ѿ землѝ со́здани бы́хᲂмъ , и҆ въ зе́млю тꙋ́же по́йдемъ ,
ꙗ҆́кᲂже пᲂвелѣ́лъ є҆сѝ , сᲂзда́выи мѧ и҆ ре́клъ ми , ꙗ҆́кѡ землѧ̀ є҆сѝ и҆
в̾ зе́млю па́ки по́йдеши , и҆дѣ́же всѝ земні́и ѿхо́димъ , над̾гро́бнᲂе
рыда́нїе твᲂрѧ́ще , и҆ пᲂю́ще пѣ́снь а҆́нг҃льскꙋю , а҆ллилꙋ́їѧ .

=пѣ́снь , з҃ . і҆рмо́съ . В=ъ пещѝ сꙋ́ще халдѣ́йстѣй , а҆враа́мстїи
ѻ҆́трᲂцы , ликᲂва́хꙋ со а҆́нг҃лѡмъ гл҃юще , блгⷭ҇ве́нъ є҆сѝ гдⷭ҇и бж҃е ѻ҆ц҃ъ
на́шихъ . =мⷱ҇ꙋ . Т=ече́нїи крᲂвны́ми стрⷭ҇тᲂте́рпцы . нече́стїѧ ᲂу҆гаси́ша
пла́мень , пᲂю́ще , ѻ҆ц҃ъ на́шихъ бж҃е бл҃гᲂслᲂве́нъ є҆сѝ . ~І҆єра́рхи
вᲂсхвалѧ́емъ , прᲂсвѣти́тели ми́рꙋ бы́вшїѧ , пᲂю́ще , ѻ҆ц҃ъ на́шихъ бж҃е
бл҃гᲂслᲂве́нъ є҆сѝ . ~Пѣ́сньми да пᲂчтꙋ́тсѧ , прᲂро́къ и҆ прпⷣбныхъ ст҃ы́и
сᲂбо́ръ , пᲂю́щихъ , ѻ҆ц҃ъ на́шихъ бж҃е бл҃гᲂслᲂве́нъ є҆сѝ .= сла́ва .=
=пᲂко́инъ . И҆=зба́ви гее́ны и҆́хже прїѧ́тъ хрⷭ҇тѐ ще́дрыи , вѣ́рныѧ рабы̀
твᲂѧ̀ , вᲂпїю́щихъ , ѻ҆ц҃ъ на́шихъ бж҃е бл҃гᲂслᲂве́нъ є҆сѝ .= боⷢ҇ . Ꙗ҆́=кѡ
а҆́нг҃лъ чⷭ҇тнѣ́йшꙋ , бцⷣꙋ пѣснᲂсло́вимъ , вᲂпїю́ще , ѻ҆ц҃ъ на́шихъ бж҃е
блгⷭ҇ве́нъ є҆сѝ .

=и҆́нъ , і҆рмо́съ . П=е́щь ѻ҆́трᲂцы ѻ҆гнепа́льнꙋ , дре́вле хла́дъ дѣ́ющꙋ
пᲂказа́ша , є҆ди́нъ бг҃ъ пᲂю́ще и҆ гл҃юще , ѻ҆ц҃ъ на́шихъ бж҃е блгⷭ҇ве́нъ
є҆сѝ . =ди́венъ бг҃ъ . В=ѣнцы̀ нᲂсѧ́ще ли́цы мч҃нкъ , цр҃ѧ хрⷭ҇та̀ ꙗ҆́снѡ
ѡ҆б̾стᲂѧ́тъ мы́слено , со а҆́нг҃льскими ликᲂстᲂѧ́ньми , бл҃гᲂслᲂве́нъ є҆сѝ
зᲂвꙋ́ще , бж҃е ѻ҆ц҃ъ на́шихъ . =пᲂко́й гдⷭ҇и . Т=ы̀ сме́рти и҆ живᲂтꙋ̀
ѻ҆́бласть и҆мѣ́ѧ ще́дре , пи́щи бжⷭ҇твенѣй спᲂдо́би , и҆́же в̾ вѣ́рѣ твᲂе́й
сп҃се прелᲂже́ныѧ . бл҃гᲂслᲂве́нъ є҆сѝ зᲂвꙋ́щихъ , бж҃е ѻ҆ц҃ъ на́шихъ .=
сла́ва . П=рᲂсвѣща́ѧи свѣ́тᲂмъ невеще́ственагѡ свѣтᲂли́тїѧ хрⷭ҇тѐ , дш҃а ꙗ҆́же
преста́вилъ є҆сѝ в̾ се́лѣхъ нбⷭ҇ныхъ вселѝ , славᲂсло́вити тѧ̀ непреста́ннѡ
со ᲂу҆го́дники твᲂи́ми .= и҆ ны́нѣ . И҆́=же пре́жде без̾ мт҃ре и҆з̾ ѻ҆ц҃а ,
ны́нѣ же без̾ ѻ҆ц҃а и҆з̾ тебѐ дв҃о хрⷭ҇то́съ не и҆зрече́ннѡ рᲂди́сѧ . на́съ
ра́ди чл҃къ в̾ пло́ть ѡ҆бо́лксѧ . бл҃гᲂслᲂве́нъ пречⷭ҇таѧ пло́дъ твᲂегѡ̀
чре́ва .

=пѣ́снь , и҃ . і҆рмо́съ . С=ꙋ́щимъ в̾ пещѝ ѻ҆трᲂко́мъ пᲂдо́бѧщесѧ , дх҃о́внꙋю
ро́сꙋ прїи́мше вѣ́рᲂю вᲂпїе́мъ , блгⷭ҇ви́те дѣ́ла гдⷭ҇нѧ гдⷭ҇а . =мⷱ҇ꙋ .
Х=ра́мы и҆́дᲂльскїѧ разверго́сте всесла́внїи , и҆ хра́мы сᲂзда́сте себѐ дх҃ꙋ
стрⷭ҇тᲂте́рпцы . хра́брски тече́нїе скᲂнча́вше . ~Ꙗ҆ви́стесѧ ꙗ҆́кѡ цвѣ́ты
бл҃гᲂꙋха́ннїи ст҃лїе ра́зꙋмᲂмъ , дш҃а вѣ́рныхъ веселѧ́ще бл҃гᲂче́стїемъ .
тѣ́мже дᲂсто́йнѡ бл҃жи́ми є҆стѐ . ~Зе́млю всю̀ прᲂше́дше прпⷣбнїи , и҆ бж҃їи
прише́лцы прⷪ҇рцы бы́сте , вы́шнее сᲂблюда́юще наслаже́нїе , и҆ сла́вꙋ при́снѡ
пребыва́ющꙋю .= сла́ва .= =пᲂко́инъ . Ꙗ҆́=кѡ живы́мъ и҆ ме́ртвымъ сло́ве гдⷭ҇и ,
и҆́же вѣ́рᲂю ᲂу҆со́пшїѧ рабы̀ твᲂѧ̀ , ликѡ́мъ сᲂчета́й спаса́емыхъ всѣ́хъ ,
ꙗ҆́кѡ є҆ди́нъ чл҃кᲂлю́бецъ .= боⷢ҇ . же=́нъ всѣ́хъ сᲂсло́вїе , пᲂсто́мъ и҆
страда́нїемъ взыска́вшихъ гдⷭ҇а , мо́лѧтсѧ непреста́ннѡ , бжⷭ҇твенᲂмꙋ лицꙋ̀
твᲂемꙋ̀ пречⷭ҇таѧ .

=и҆́нъ , і҆рмо́съ . Є҆=ди́нᲂгѡ без̾нача́льнагѡ цр҃ѧ сла́вы , є҆го́же хва́лѧтъ
нбⷭ҇ныѧ си́лы , и҆ трепе́щꙋтъ чи́ни а҆́нг҃льстїи , по́йте сщ҃е́ннїи , лю́дїе
превᲂзнᲂси́те є҆гѡ̀ во́ вѣки . =ди́венъ бг҃ъ . К=ъ нбⷭ҇нѣй зрѧ́ще сла́вѣ
мч҃нцы , хрⷭ҇то́ва прише́ствїѧ , ѡ҆ земнѣ́й неради́ша сла́вѣ , пᲂю́ще
бл҃гᲂче́стнѡ тᲂгѡ̀ , ꙗ҆́кѡ цр҃ѧ во всѧ̀ вѣ́ки . =пᲂко́й гдⷭ҇и . И҆́=же земнꙋ́ю
разрꙋши́въ хра́минꙋ , є҆́же ѡ҆ наде́жди жи́зни ᲂу҆со́пшимъ , нбⷭ҇нꙋю хра́минꙋ
пᲂда́ждь въ пра́ведныхъ се́лѣхъ , си́хъ пᲂко́й во всѧ̀ вѣ́ки . =блгⷭ҇ви́мъ
ѻ҆ц҃а и҆ сн҃а и҆ ст҃а́гѡ дх҃а гдⷭ҇а . М=е́ртвымъ вᲂскрⷭ҇нїе ꙗ҆́кѡ бг҃ъ
пᲂдава́ѧи , и҆́же и҆сто́чникъ жи́зни и҆мы́и , ты̀ напо́й пи́щными пᲂто́ки ꙗ҆́кѡ
є҆ди́нъ бл҃гъ , пре́же ᲂу҆со́пшихъ во всѧ̀ вѣ́ки .= и҆ ны́нѣ . С=вѣ́тъ
неприкᲂснᲂве́нныи бцⷣе дв҃о во́ чревѣ свᲂе́мъ прїе́мши не и҆з̾рече́ннѡ ,
прᲂсвѣти́ла є҆сѝ сꙋ́щїѧ во тмѣ̀ житїѧ̀ , сла́вити бл҃гᲂче́стно хрⷭ҇та̀ ,
прᲂше́дшаго и҆з̾ тебѐ несказа́ннѡ . =та́же , пѣ́снь бцⷣѣ . в=ели́читъ дш҃а мᲂѧ̀
гдⷭ҇а .= и҆ =пᲂкло́ны .

=пѣ́снь , ѳ҃ . і҆рмо́съ . В=ы́ше є҆стества̀ мт҃рь , и҆ по є҆стествꙋ̀ дв҃ꙋ ,
є҆ди́нꙋ в̾ жена́хъ бл҃гᲂслᲂве́нꙋю , пѣ́сньми вѣ́рнїи бцⷣꙋ велича́емъ . =мⷱ҇ꙋ .
С=щ҃е́нныхъ мч҃нкъ , и҆ прⷪ҇ркъ , и҆ пра́ведныхъ , ѿ́ вѣка до́брѣ жи́вшихъ ,
мл҃твами и҆́хъ хрⷭ҇тѐ , дш҃и на́ши пᲂми́лꙋй . ~Ꙗ҆́кѡ слꙋжи́тели влⷣцѣ ,
сщ҃еннᲂтаи́нницы ꙗ҆́вльшесѧ , сᲂвᲂкꙋпи́стесѧ слꙋга́мъ нбⷭ҇нымъ , с̾ ни́ми же
ѡ҆ на́съ мᲂле́нїе принеси́те . ~Съ жена́ми бл҃же́ннᲂе скᲂнча́вшїѧ тече́нїе ,
пᲂчте́мъ по́стническїѧ ли́ки ст҃ы́ѧ , ꙗ҆́кѡ да тѣ́хъ мл҃твами ᲂу҆лꙋчи́мъ
сщ҃е́нїе .= сла́ва .= =пᲂко́ин̾ . Є҆́=й спᲂдо́бишасѧ , сла́вѣ ст҃ы́хъ всѣ́хъ
ликᲂстᲂѧ́нїѧ хрⷭ҇тѐ , преста́вленыѧ спᲂдо́би причасти́тисѧ , правᲂсла́внѡ
тебѣ̀ слꙋжи́вшїѧ .= боⷢ҇ . Г=рѣхᲂлюби́въ сы́и , сꙋди́ща стра́шнагѡ трепе́щꙋ ,
ро́ждьшагᲂсѧ и҆з̾ тебѐ чⷭ҇таѧ . в̾ не́мже мѧ ꙗ҆́кѡ бл҃га́ѧ не ѡ҆сꙋже́на
сᲂблюдѝ .

=и҆́нъ , і҆рмо́съ . М=т҃и бг҃ꙋ и҆ дв҃а , ражда́ющи и҆ дѣ́вствꙋющи па́ки ,
не є҆сте́ственно дѣ́ло , но бж҃їе схᲂжде́нїе , тѣ́мъ ꙗ҆́кѡ є҆ди́нꙋ , бж҃їихъ
чꙋде́съ спᲂдо́бльшꙋюсѧ при́снѡ велича́емъ . =ди́венъ бг҃ъ . Ꙗ҆=вле́ннѡ до́блїи
мч҃нцы прᲂсвѣща́ютъ ми́ръ , вѣ́ры сꙋ́ще стᲂлпѝ , и҆ цр҃квамъ непᲂкᲂлѣби́маѧ
тверды́нѧ и҆ пред̾гра́дїѧ бл҃гᲂче́стїѧ . тѣ́хъ по дᲂстᲂѧ́нїю вѣ́рнїи
ᲂу҆блажа́емъ . =пᲂко́й гдⷭ҇и . И҆=зба́ви ѻ҆гнѧ̀ вѣ́чнагѡ влⷣко ѿ на́съ
преста́вльшихсѧ , ре́бръ твᲂи́хъ кᲂпїе́мъ , грѣхо́внᲂе рꙋкᲂписа́нїе
растерза́въ си́хъ , ꙗ҆́кѡ є҆ди́нъ чл҃кᲂлю́бецъ , и҆ ст҃ы́хъ свѣ́тлᲂсти
спᲂдо́би .= сла́ва . Ꙗ҆́=кѡ бл҃гъ бг҃ъ и҆ чл҃кᲂлю́бецъ , ꙗ҆́кѡ млⷭ҇тивъ , и҆
ще́дръ , ꙗ҆́кѡ живᲂтꙋ̀ без̾сме́ртнᲂмꙋ сы́и сᲂкро́вище не и҆стᲂщи́мᲂе сп҃се ,
вѣ́рᲂю пре́жде ᲂу҆со́пшїѧ неразᲂри́мѣй пи́щи твᲂе́й спᲂдо́би .= и҆ ны́нѣ .
З=ако́нꙋ сѣ́ни и҆ пре́жнѧѧ гада́нїѧ , твᲂи́мъ ржⷭ҇тво́мъ преи҆до́ша . и҆́бо
и҆спᲂлне́нїе зако́нꙋ и҆ прᲂро́кѡмъ хрⷭ҇то́съ бы́сть . є҆го́же во двᲂю̀
сꙋществꙋ̀ пᲂю́ще , тебѐ прⷭ҇нѡ дв҃ꙋю чи́стꙋю ᲂу҆блажа́емъ .

=та́же , д=ᲂсто́йнѡ є҆́сть . =и҆= пᲂкло́нъ до землѝ . =та́же ,= ~є҆ктенїѧ̀
ма́лаѧ . =и҆= свѣти́ленъ . =и҆ ѱ=алмы̀ ѡ҆бы́чны .

=на хвали́тѣхъ , стⷯры , мч҃нчны . гла́съ , з҃ . П=а́мѧть ст҃ы́хъ твᲂи́хъ
страстᲂте́рпецъ пра́зднꙋюще , тебѐ пᲂе́мъ хрⷭ҇тѐ вᲂпїю́ще , гдⷭ҇и сла́ва
тебѣ̀ . ~Пᲂсредѣ̀ сꙋди́ща закᲂнᲂпрестꙋ́пныхъ , ра́дꙋющесѧ вᲂпїѧ́хꙋ хрⷭ҇тѐ
стрⷭ҇тᲂте́рпцы , гдⷭ҇и сла́ва тебѣ̀ . ~Є҆ди́но ды́шꙋще , и҆ к̾ є҆ди́нᲂмꙋ
взира́юще стрⷭ҇тᲂте́рпцы мч҃нцы . є҆ди́нъ пꙋ́ть живᲂта̀ ѡ҆брѣ́тше , є҆́же
за хрⷭ҇та̀ сме́рть , ра́вно ѡ҆бразꙋ́ющесѧ дрꙋ́гъ ко́ дрꙋгꙋ кᲂнчи́нᲂю . ѽле
чꙋдесѐ , ꙗ҆́кѡ сᲂкро́вища мꙋ́ки пред̾вᲂсхища́хꙋ . дрꙋ́гъ ко́ дрꙋгꙋ гл҃ахꙋ ,
ꙗ҆́кѡ а҆́ще не ны́нѣ ᲂу҆́мремъ , ᲂу҆́мремъ же всѧ́кѡ , и҆ бытїю̀ до́лжнаѧ
пᲂслꙋ́жимъ . сᲂтвᲂри́мъ тре́бꙋ любᲂче́стїемъ ѻ҆́бщее свᲂѐ и҆з̾во́ливше ,
сме́ртїю живо́тъ кꙋ́пимъ . мл҃твами и҆́хъ бж҃е пᲂми́лꙋй на́съ . =сла́ва ,
пᲂко́инъ .= ~Во странѣ̀ пра́ведныхъ твᲂи́хъ млⷭ҇тиве , вѣ́рᲂю твᲂе́ю
преста́вленыѧ ѿ вре́менныхъ , ᲂу҆чинѝ чл҃кᲂлю́бче . =и҆ ны́нѣ , боⷢ҇ .
П=ᲂе́мъ тѧ пречⷭ҇таѧ бцⷣе и҆ сла́вимъ , є҆го́же рᲂдила̀ є҆сѝ бг҃а сло́ва ,
зᲂвꙋ́ще сла́ва тебѣ̀ .

=на стихо́внѣ , стихѣ́ры , пᲂко́йны . гла́съ , з҃ . О=у҆мерщве́нъ ᲂу҆зрѣ́сѧ
на крⷭ҇тѣ̀ є҆ди́не без̾сме́ртне , и҆ во́ грᲂбѣ ꙗ҆́кѡ ме́ртвъ пᲂлᲂжи́сѧ ,
ᲂу҆мерщве́нїѧ и҆ тлѝ сме́ртныѧ челᲂвѣ́ки и҆збавлѧ́ѧ . но ꙗ҆́кѡ пꙋчи́на
млрⷭ҇дїѧ сы́и не и҆стᲂщи́маѧ , и҆ и҆сто́чникъ бл҃гᲂсты́ни , дш҃и свᲂи́хъ ра́бъ
ѿ на́съ преста́вленыхъ пᲂко́й .

=сти́хъ : бл҃же́ни ꙗ҆́же и҆збра̀ ,꙳ и҆ прїѧ́тъ и҆́хъ гдⷭ҇ь . Н=етлѣ́ннᲂю
твᲂе́ю дᲂбро́тᲂю , и҆ сла́дᲂстїю красᲂты̀ , и҆ бжⷭ҇твенагѡ ти свѣ́та лꙋча́ми
прᲂсвѣща́тисѧ спᲂдо́би , къ тебѣ̀ преста́вльшїѧсѧ бла́же , въ невеще́ственѣмъ
свѣтᲂли́тїи , свѣтᲂѧвле́нїѧ твᲂегѡ̀ . со а҆́нг҃лы ликᲂствꙋ́юще пред̾тᲂбо́ю
влⷣко , цр҃е́мъ сла́вы и҆ гдⷭ҇емъ .

=сти́хъ : дш҃а и҆́хъ ,꙳ во бл҃ги́хъ вᲂдвᲂрѧ́тсѧ . Ꙗ҆́=кѡ не и҆здае́мᲂе и҆мѣ́ѧ
даро́въ великᲂлѣ́пїе . ꙗ҆́кѡ сᲂкро́вище не ѡ҆скꙋ́дно бᲂга́тыѧ бл҃гᲂсты́ни ,
к̾ тебѣ̀ преста́вльшихсѧ ꙗ҆́кѡ бг҃ъ вселѝ , въ страна́хъ и҆з̾бра́нныхъ
твᲂи́хъ , в̾ мѣ́стѣ ѡ҆слабле́нїѧ , в̾ дᲂмꙋ̀ сла́вы твᲂеѧ̀ , в̾ пи́щи
ра́йстѣй , в̾ дв҃ственѣмъ черто́зѣ , ꙗ҆́кѡ милᲂсе́рдъ .

=сла́ва , и҆ ны́нѣ , боⷢ҇ . З=ако́нꙋ и҆спᲂлне́нїе рᲂдила̀ є҆сѝ ,
и҆зба́вителѧ пло́тїю бы́вша . небо̀ бы́сть пре́жде в̾ зако́нѣ ѡ҆правда́нїе ,
хрⷭ҇то́съ же на́съ ра́ди распѧ́тсѧ и҆ ѡ҆правда̀ . и҆ ꙗ҆́кѡ ᲂу҆́бѡ и҆мꙋ́ще
дерзнᲂве́нїе ꙗ҆́кѡ мт҃и , мᲂлѝ сн҃а свᲂегѡ̀ бл҃гᲂꙋтро́бнаго , дш҃и ᲂу҆пᲂко́ити
бл҃гᲂче́стнѡ ѿ на́съ преста́вленыхъ всепѣ́таѧ .

=та́же , б=л҃го є҆́сть и҆спᲂвѣ́датисѧ . ~трⷭ҇то́е , и҆ по ѻ҆́ч҃е на́шъ .
~трᲂпа́рь , ст҃о́мꙋ .= с=ла́ва , и҆ нн҃ѣ , боⷢ҇ , вᲂскрⷭ҇нъ , настᲂѧ́щаго
гла́са .= є҆=ктенїѧ̀ . =та́же , ча́съ , а҃ . ѱ=алмы̀ , ѡ҆бы́чны . и҆ про́чее ,
и҆ кᲂне́чныи ѿпꙋ́стъ .

В=ъ сꙋбо́тꙋ , бл҃же́нны . гла́съ , з҃ .=

~Красе́нъ бѣ̀ и҆ до́бръ въ снѣ́дь , и҆́же менѐ ᲂу҆мертви́выи пло́дъ ,
хрⷭ҇то́съ є҆́сть дре́во живо́тнᲂе , ѿ него́ же ꙗ҆ды́и не ᲂу҆мира́ю . но вᲂпїю̀
с̾ разбо́йникᲂмъ , пᲂмѧни́ мѧ сп҃се во црⷭ҇твїи сѝ .

=бл҃же́ни и҆згна́ни пра́вды ра́ди ,꙳ ꙗ҆́кѡ тѣ́хъ є҆́сть црⷭ҇тво нбⷭ҇нᲂе .
С=кᲂнча́вше до́брыи по́двигъ , и҆ вѣ́рꙋ сᲂблю́дше , вѣнцы̀ нетлѣ́нныѧ ѿ бг҃а
прїѧ́ли є҆стѐ , и҆ сла́вы є҆гѡ̀ спᲂдо́бистесѧ мч҃нцы всехва́льнїи ,
а҆́нг҃лѡмъ сᲂжи́телїе .

=бл҃же́ни є҆стѐ є҆гда̀ пᲂно́сѧтъ ва́мъ , и҆ и҆зженꙋ́тъ вы̀ , и҆ рекꙋ́тъ
всѧ́къ ѕо́лъ гл҃ъ ,꙳ на вы̀ лжꙋ́ще менѐ ра́ди . С=щ҃еннᲂдѣ́йственицы , и҆
прпⷣбныхъ сᲂбо́ри , и҆ прⷪ҇ркъ , и҆ честны́хъ же́нъ приче́тъ да пᲂчтꙋ́тсѧ
сщ҃е́ннѡ , во храмѣ́хъ первᲂро́дныхъ , ны́нѣ живꙋ́ще в̾ ра́дᲂсти , и҆
сᲂвᲂдвᲂрѧ́ющесѧ со беспло́тными чи́ньми .

=ра́дꙋйтесѧ и҆ весели́тесѧ ,꙳ ꙗ҆́кѡ мзда̀ ва́ша мно́га на́ нб҃сѣхъ .
О=у҆чинѝ в̾ хра́мѣхъ ст҃ы́хъ , и҆́хже преста́вилъ є҆сѝ ѿ на́съ сло́ве бж҃їи .
тѣ́хъ презрѣ́въ дш҃е́внаѧ сᲂгрѣше́нїѧ , в̾ вѣ́дѣнїи и҆ не в̾ вѣ́дѣнїи ,
сᲂдѣ́ѧннаѧ на землѝ , и҆ ᲂу҆ще́дри рабы̀ свᲂѧ̀ .

=сла́ва . Р=абѝ ѽ трⷪ҇це ст҃а́ѧ , ᲂу҆мира́ющїи к̾ тебѣ̀ прихо́дѧтъ ,
и҆зба́витисѧ ѿ стра́шныхъ ѻ҆нѣ́хъ мꙋ́къ . и҆ ᲂу҆лꙋчи́ти про́сѧтъ , бл҃ги́хъ
сла́вы ст҃ы́ѧ твᲂеѧ̀ , в̾ ча́съ сꙋ́дныи .

=и҆ ны́нѣ . В=сели́сѧ въ твᲂе́й ᲂу҆тро́бѣ всест҃а́ѧ чⷭ҇таѧ , ѻ҆́ч҃ее
сїѧ́нїе , и҆ прельще́ныѧ вра́жїимъ ѕлы́мъ , сᲂвѣ́тᲂмъ , и҆ в̾па́дшихъ
во тлю̀ , па́ки ѡ҆бнᲂви́лъ є҆́сть .

=кᲂне́цъ седьмо́мꙋ гла́сꙋ .=



