В=ъ пѧто́къ , ве́черъ . на гдⷭ҇и вᲂзва́хъ , стихѣ́ры ст҃ы́мъ мч҃нкѡмъ , и҆
ст҃лемъ , и҆ прпⷣбнымъ . гла́съ , в҃ . пᲂдо́бен̾ . є҆=гда̀ ѿ́ древа . з=апѣ́въ :
ꙗ҆́кѡ ѿ тебѐ ѡ҆чище́нїе є҆́сть . П=ло́ть предаю́ще ра́намъ и҆ гᲂрча́йшїѧ
мꙋ́ки терпѧ́ще , и҆ нꙋ́жнꙋю сме́рть мч҃нцы всехва́льнїи , и҆ мꙋчи́телѧ
пᲂсрами́сте . и҆ че́сти и҆́дᲂльскїѧ вᲂи́стинꙋ пᲂтреби́ли є҆стѐ , хрⷭ҇та̀
прᲂпᲂвѣ́дающе , є҆ди́нагѡ бг҃а и҆ влⷣкꙋ . є҆мꙋ́же со а҆́нг҃льскими ли́ки ,
вѣнцено́сцы сла́внїи пред̾стᲂитѐ . ~Сло́ва ꙗ҆́вльшагᲂсѧ на землѝ ,
прᲂпᲂвѣ́дницы ꙗ҆ви́стесѧ бжⷭ҇твенїи , и҆ бл҃гᲂче́стїю всѣ́хъ наꙋчи́сте , и҆
правᲂсла́внᲂе бжⷭ҇твеныхъ слᲂве́съ и҆зло́жше , и҆́ми же є҆́ресь дале́че ѿгна́сте
ѿ цр҃кве хрⷭ҇то́вы . тѣ́мже во ѻ҆би́тели при́снѡ живꙋ́щїѧ , ꙗ҆́кѡ
сщ҃еннᲂдѣ́йственицы трⷪ҇цы , всѣ́хъ в̾веди́те блаже́ннїи . =два́жды .=

=и҆́ны стихѣ́ры , мч҃нчны . гла́съ , и҆ поⷣ , то́йже . И҆́=же земны́ѧ сла́сти
не вᲂз̾люби́вше стрⷭ҇тᲂте́рпцы , нбⷭ҇нымъ бл҃ги́мъ спᲂдо́бишасѧ , и҆ а҆́нг҃лѡмъ
сᲂгра́ждане бы́ша . гдⷭ҇и мл҃твами и҆́хъ , пᲂми́лꙋй и҆ спасѝ на́съ . ~Ст҃ы́мъ
мч҃нкѡмъ мᲂлѧ́щимсѧ ѡ҆ на́съ , и҆ хрⷭ҇та̀ пᲂю́щимъ , всѧ́ка ле́сть преста̀ , и҆
чл҃ческїи ро́дъ вѣ́рᲂю спаса́етсѧ .= Л=и́цы мч҃нчестїи , прᲂти́вишасѧ
мꙋчи́телемъ гл҃юще , мы̀ во́инствꙋемъ цр҃ю си́ламъ . а҆́ще и҆ ѻ҆гню̀ и҆ мꙋ́камъ
предадитѐ на́съ , но не ѿмета́емсѧ трⷪ҇ческїѧ си́лы .

=сла́ва , и҆ ны́нѣ , боⷢ҇ . П=ре́йде сѣ́нь зако́ннаѧ , бл҃гᲂда́ти прише́дши ,
ꙗ҆́кᲂже бо кꙋпина̀ не с̾гара́ше , распала́ющисѧ . та́кѡ и҆ дв҃аѧ рᲂдила̀
є҆́сть , и҆ дв҃ᲂю пребы́сть . в̾мѣ́стѡ стᲂлпа̀ ѻ҆́гненнагѡ , пра́веднᲂе вᲂзсїѧ̀
сл҃нце . в̾мѣ́стѡ мѡѷсе́ѧ хрⷭ҇то́съ , во спасе́нїе дш҃а́мъ на́шимъ . =та́же ,
с=вѣ́тѣ ти́хїи . =прᲂки́менъ , дню̀ . та́же , с=пᲂдо́би гдⷭ҇и в̾ ве́черъ
се́й . =на стихо́внѣ , стⷯры . гла́съ , в҃ . В=е́лїѧ сла́ва , ю҆́же стѧжа́сте
ст҃і́и вѣ́рᲂю . нето́кмо бо в̾ страсте́хъ врага̀ пᲂбѣди́ли є҆стѐ , но и҆
по сме́рти дꙋ́хи прᲂго́ните , недꙋ́жныѧ и҆сцѣлѧ́ете , дш҃а́мъ и҆ тѣ́лᲂмъ
вра́чеве . мᲂли́тесѧ ко́ гдⷭ҇ꙋ , пᲂми́лᲂватисѧ дш҃а́мъ на́шимъ .

=пᲂко́инъ . Ꙗ҆́=кѡ цвѣ́тъ ᲂу҆вѧда́етъ , и҆ ꙗ҆́кѡ сѣ́нь ми́мѡ грѧде́тъ , и҆
раз̾рꙋша́етсѧ всѧ́къ чл҃къ . па́ки же гласѧ́щи трꙋбѣ̀ , ме́ртвїи ꙗ҆́кѡ
в̾ трꙋ́сѣ всѝ вᲂста́нꙋтъ , к̾ твᲂемꙋ̀ срѣ́тенїю хрⷭ҇тѐ бж҃е . тᲂгда̀ влⷣко
и҆́хже преста́ви ѿ на́съ , во ст҃ы́хъ тѝ ᲂу҆чинѝ кро́вѣхъ , дꙋ́хи ра́бъ
твᲂи́хъ .

=пᲂко́инъ . О=у҆вы̀ мнѣ̀ , кᲂли́къ по́двигъ и҆́мать дш҃а раз̾лꙋча́ющисѧ
ѿ тѣлесѐ ; ᲂу҆вы̀ тᲂгда̀ , кᲂли́кѡ слези́тъ ; и҆ нѣ́сть и҆́же пᲂми́лꙋетъ ю҆̀ .
ко а҆́нг҃лѡмъ ѻ҆́чи вᲂз̾вᲂдѧ́щи , без̾дѣ́льнѡ мо́литсѧ . к̾ чл҃кѡмъ рꙋ́цѣ
прᲂстира́ющи , и҆ не и҆́мать пᲂмага́ющагѡ . тѣ́мже вᲂз̾лю́бленаѧ мᲂѧ̀ бра́тїе ,
разꙋмѣ́вше кра́ткꙋю на́шꙋ жи́знь , преста́вленымъ пᲂко́ѧ ѿ хрⷭ҇та̀ про́симъ , и҆
дш҃а́мъ на́шимъ ве́лїю млⷭ҇ть . =сла́ва , и҆ нн҃ѣ , боⷢ҇ . С=пасѝ ѿ бѣ́дъ
рабы̀ свᲂѧ̀ бцⷣе дв҃о , ꙗ҆́кѡ всѝ по́ бз҃ѣ к̾ тебѣ̀ прибѣга́емъ , ꙗ҆́кѡ
к̾ нерꙋши́мѣй стѣнѣ̀ и҆ пред̾ста́тельницѣ .

=та́же , н=н҃ѣ ѿпꙋща́еши .= т=рⷭ҇то́е , и҆ по ѻ҆́ч҃е на́шъ . ~трᲂпа́рь ,
ст҃о́мꙋ .= с=ла́ва , и҆ ны́нѣ , боⷢ҇ , вᲂскрⷭ҇нъ , настᲂѧ́щаго гла́са .
~є҆ктенїѧ̀ . =и҆= ѿпꙋ́стъ .

В=пѧто́къ , на па́вечерницѣ . кано́нъ , прест҃ѣ́й бцⷣѣ . гла́съ , в҃ .
пѣ́снь , а҃ . і҆рмо́съ . Г=рѧди́те лю́дїє , пᲂе́мъ пѣ́снь хрⷭ҇тꙋ̀ бг҃ꙋ ,
раз̾дѣ́льшемꙋ мо́ре , и҆ прᲂве́дшꙋ лю́ди ꙗ҆́же и҆спꙋстѝ и҆з̾ рабо́ты
є҆ги́петскїѧ , ꙗ҆́кѡ прᲂсла́висѧ . =запѣ́в̾ : прест҃а́ѧ гжⷭ҇е бцⷣе спасѝ
на́съ . Ж=и́зни и҆сто́чникъ є҆сѝ , дв҃о мт҃и чⷭ҇таѧ нача́льника и҆ гдⷭ҇а
ро́ждьши , жи́знь всѧ́ческихъ , ѡ҆рᲂша́ющи вѣ́рᲂю славᲂсло́вѧщихъ тѧ̀ . ~Тѧ̀
ᲂу҆тверже́нїе и҆ пред̾ста́тельницꙋ ѡ҆бᲂга́щшесѧ и҆́мамы , и҆́же бцⷣꙋ пречⷭ҇таѧ
и҆спᲂвѣ́дающїи тѧ̀ , ѿ тревᲂлне́нїѧ житїѧ̀ всенепᲂро́чнаѧ дв҃о спаса́емсѧ .
=сла́ва . Ꙗ҆́=же и҆сто́чникъ без̾сме́ртїѧ ро́ждьши , ᲂу҆ѧ́звенаго мѧ̀
страстьмѝ ѻ҆трᲂкᲂви́це и҆сцѣлѝ , и҆ ѻ҆гнѧ̀ вѣ́чнагѡ и҆схи́ти , є҆ди́на
бг҃ᲂбл҃гᲂда́тнаѧ . =и҆ ны́нѣ . Ꙗ҆́=же вѣ́рнымъ прибѣ́жище прⷭ҇нѡ дв҃о ,
держа́внаѧ по́мᲂщь притека́ющимъ ти , ѿ всѧ́кїѧ нꙋ́жи и҆ вре́да сᲂпрᲂти́внагѡ ,
на́съ спасѝ .

=пѣ́снь , г҃ . і҆рмо́съ . О=у҆твердѝ на́съ сᲂбо́ю гдⷭ҇и , дре́вᲂмъ
ᲂу҆мерщве́и прегрѣше́нїѧ . и҆ стра́хъ тво́й всадѝ в̾ срⷣца̀ на́ша , ꙗ҆́кѡ
чл҃кᲂлю́бецъ . ~Златꙋ́ю ꙗ҆́кѡ вᲂи́стинꙋ кади́льницꙋ , и҆ ста́мнꙋ ма́нны . и҆
бжⷭ҇твенꙋю го́рꙋ , и҆ пᲂла́тꙋ прекраснꙋ̀ бж҃їю , тѧ дв҃о и҆менꙋ́емъ . ~Цр҃кᲂвь
и҆ сщ҃е́ннᲂе жили́ще сло́ва сꙋ́щи бцⷣе , прегрѣше́нїемъ ѡ҆чище́нїе бꙋ́ди мнѣ̀
при́снѡ прест҃а́ѧ дв҃о . =сла́ва . Н=и ѧ҆зы́къ зе́мленъ , ни ᲂу҆́мъ
беспло́тныхъ , вᲂз̾мо́жетъ ржⷭ҇тво̀ твᲂѐ сказа́ти , па́че є҆стества́ бо и҆
смы́сла , бцⷣе зижди́телѧ рᲂдила̀ є҆сѝ . =и҆ ны́нѣ . О=у҆тверже́нїе бꙋ́ди и҆
прибѣ́жище и҆ пᲂкро́въ , дв҃о бг҃ᲂрᲂди́тельнице , вѣ́рᲂю к̾ тебѣ̀
прибѣга́ющимъ , и҆ бж҃їю тѧ мт҃рь и҆спᲂвѣ́дающимъ .

=пѣ́снь , д҃ . і҆рмо́съ . О=у҆слы́шахъ гдⷭ҇и , сла́внᲂе твᲂѐ смᲂтре́нїе , и҆
прᲂсла́вихъ милᲂсе́рде , не пᲂсти́жимꙋю твᲂю̀ си́лꙋ . ~Тѧ бцⷣе стѧжа́хᲂмъ
хрⷭ҇тїа́не по́мᲂщь ве́лїю , ѿ лю́тыхъ бѣ́дъ на́съ и҆схи́ти . ~Не
и҆скꙋсᲂбра́чнаѧ влⷣчце , ꙗ҆́же бг҃а во ᲂу҆тро́бѣ заче́нши , напа́стей и҆
печа́лей всѣ́хъ на́съ и҆зба́ви . =сла́ва . Н=епᲂбѣди́мꙋю стѣ́нꙋ тѧ , и҆
держа́внꙋю наде́жꙋ бцⷣе вѣ́рнїи стѧжа́хᲂмъ в̾ напа́стѣхъ чⷭ҇таѧ . =и҆ нн҃ѣ .
М=л҃твꙋ твᲂю̀ влⷣчце , ꙗ҆́кѡ тве́рдъ степе́нь стѧжа́вше , разли́чныхъ скᲂрбе́й
и҆збавлѧ́емсѧ .

=пѣ́снь , є҃ . і҆рмо́съ . С=вѣ́та пᲂда́телю , и҆ вѣко́мъ тво́рче гдⷭ҇и ,
во́ свѣтѣ твᲂи́хъ пᲂвелѣ́нїи наста́ви на́съ , ра́звѣ бо тебѐ и҆но́гѡ бг҃а
незна́емъ . ~Вᲂплᲂще́нна и҆з̾ тебѐ , бг҃ᲂрᲂди́тельнице вѣ́рнїи пᲂзна́хᲂмъ ,
без̾ сѣ́мене сн҃а ро́ждьшꙋ бг҃а и҆́стинна , и҆ чл҃ка є҆стество́мъ , тѣ́мже тѧ
сла́вимъ . ~Пᲂд̾ кро́въ тво́й и҆ застꙋпле́нїе пречⷭ҇таѧ , вѣ́рнїи всегда̀
прибѣга́юще вѣ́рᲂю , и҆збавлѧ́емсѧ тᲂбо́ю бцⷣе , всѧ́кᲂгѡ тѧ́жкагѡ наше́ствїѧ .
=сла́ва . И҆=зба́ви на́съ ѿ напа́стей , и҆ бꙋ́ри пᲂмышле́нїи пречⷭ҇таѧ ,
всѧ́кᲂгѡ гнѣ́ва , всѧ́кᲂгѡ грѣха̀ , гла́да же и҆ гꙋби́тельства , и҆ вѣ́чнагѡ
дв҃о мꙋче́нїѧ . =и҆ нн҃ѣ . З=астꙋ́пнице на́ша и҆ спасе́нїе . и҆ наде́же
влⷣчце , хрⷭ҇тїа́нѡмъ сꙋ́щи . спасѝ любо́вїю тѧ̀ при́снѡ вѣ́рнѡ
вᲂспѣва́ющихъ , дв҃о всепѣ́таѧ .

=пѣ́снь , ѕ҃ . і҆рмо́съ . В=ъ бе́зднѣ грѣхо́внѣй ѡ҆держи́мъ , неи҆зслѣ́днꙋю
млрⷭ҇дїѧ твᲂегѡ̀ призыва́ю бе́зднꙋ , ѿ тлѝ бж҃е мѧ вᲂз̾ведѝ . ~И҆́же во́лею
всѧ̀ сᲂдѣва́ѧи , в̾ лᲂжесна̀ не и҆скꙋсᲂбра́чныѧ во́лею всели́сѧ , тле́ю
бᲂлѧ́щїѧ нетлѣ́нїемъ ѡ҆бᲂгати́въ , ꙗ҆́кѡ млрⷭ҇дъ . ~Вы́шша вы́шнихъ си́лъ и҆
ст҃ѣ́йши є҆сѝ всенепᲂро́чнаѧ , па́че є҆стества̀ в̾мѣ́щши , не в̾мѣсти́мᲂе
сло́во въ лᲂжесна̀ свᲂѧ̀ . =сла́ва . Н=а пꙋтѝ житїѧ̀ заблꙋ́ждьшаго мѧ , и҆
беспꙋ́тїемъ ча́стѡ па́дающа во грѣсѣ́хъ , влⷣчце къ пᲂкаѧ́нїю стезѧ́мъ
наста́ви . =и҆ ны́нѣ . Н=епре́зри чⷭ҇таѧ мᲂльбы̀ на́ша , на тѧ̀ пᲂло́жшимъ
наде́жꙋ ра́бъ твᲂи́хъ . прибѣ́жище бо влⷣчце , и҆ дш҃а́мъ ѡ҆чище́нїе є҆сѝ .

~Гдⷭ҇и пᲂми́лꙋй , =гⷤ . сла́ва , и҆ ны́нѣ . сѣда́ленъ , гла́съ , в҃ . С=ло́во
без̾ сѣ́мене зачала̀ є҆сѝ , сн҃а же є҆ди́нᲂгѡ хрⷭ҇та̀ рᲂдила̀ є҆сѝ . ты́ бо
рᲂдѝ но́во ѻ҆трᲂча̀ , зижди́телѧ свᲂегѡ̀ , тѣ́мъ тѧ бцⷣе велича́емъ .

=пѣ́снь , з҃ . і҆рмо́съ . Ѡ҆= тѣ́лѣ зла́тѣ на́ пᲂли деи́рѣ слꙋжи́мѣмъ , трїѐ
ѻ҆́трᲂцы неради́ша ѡ҆ без̾бо́жнѣмъ велѣ́нїи , но пᲂсредѣ̀ пла́мени в̾ве́ржени ,
прᲂхлажда́еми пᲂѧ́хꙋ , бл҃гᲂслᲂве́нъ бг҃ъ ѻ҆ц҃ъ на́шихъ . ~Ѻ҆ц҃ꙋ сᲂє҆сте́ствена
разꙋ́мнаго сн҃а , си́лᲂю дх҃а прест҃а́го вᲂплᲂти́ла є҆сѝ бг҃ᲂбл҃гᲂда́тнаѧ
влⷣчце . сегѡ̀ ᲂу҆́бѡ непреста́ннѡ мᲂлѝ , ᲂу҆ще́дрити пᲂю́щїѧ , бл҃гᲂслᲂве́на
ꙗ҆́же бг҃а пло́тїю ро́ждьшаѧ . ~Дв҃о чⷭ҇таѧ , неи҆скꙋсᲂбра́чнаѧ ст҃а́ѧ
бл҃гᲂслᲂве́наѧ , па́дающимъ и҆справле́нїе , сᲂгрѣша́ющимъ и҆збавле́нїе ,
спаси́ мѧ блꙋ́днаго спасѝ , сн҃ꙋ твᲂемꙋ̀ зᲂвꙋ́ща , бл҃гᲂслᲂве́наѧ ꙗ҆́же бг҃а
пло́тїю ро́ждьшаѧ . =сла́ва . П=риста́нище тве́рдо , пред̾ста́тельница
стра́шна , и҆ стѣна̀ не ѡ҆бᲂри́ма , и҆́же в̾ нꙋ́жахъ бѣдꙋ́ющимъ , и҆
ѡ҆бꙋрева́емымъ в̾ печа́ли , ꙗ҆́же к̾ сн҃ꙋ твᲂемꙋ̀ мл҃твами бцⷣе сꙋ́щи ,
ѿ мнᲂгᲂѡбра́зныхъ и҆скꙋше́нїи спасѝ рабы̀ свᲂѧ̀ . =и҆ ны́нѣ . Ꙗ҆́=же є҆ди́на
ᲂу҆пᲂва́нїе , и҆ по́мᲂщь вѣ́рнымъ бг҃ᲂрᲂди́тельнице , пᲂтщи́сѧ пᲂмᲂзѝ рабо́мъ
твᲂи́мъ , пᲂгрꙋжа́емымъ скᲂрбьмѝ , ѿ всю́дꙋ недᲂꙋмѣ́емымъ и҆ в̾ бᲂлѣ́зни
сꙋ́щимъ , и҆ прибѣга́ющимъ к̾ тебѣ̀ любо́вїю дш҃и .

=пѣ́снь , и҃ . і҆рмо́съ . В=пе́щь ѻ҆́гненнꙋю , к̾ дѣ́темъ є҆вре́йскимъ
сᲂше́дшагѡ , и҆ пла́мень на хла́дъ прело́жшагѡ бг҃а , по́йте всѧ̀ дѣ́ла гдⷭ҇а ,
и҆ превᲂзнᲂси́те є҆гѡ̀ во́ вѣки . ~Живы́и сꙋ́щи и҆сто́чникъ , ꙗ҆́кѡ во́дꙋ жи́зни
ро́ждьши , дш҃ꙋ мᲂю̀ и҆ста́ѧвшꙋю грѣха̀ пла́менемъ , дв҃о бцⷣе ѡ҆рᲂсѝ , да тѧ̀
сла́влю во всѧ̀ вѣ́ки . ~Оу҆мерщве́ныхъ , и҆ къ пе́рсти сме́ртнѣй и҆ тлѣ́ннѣй
сведе́ныхъ , вᲂста́вила є҆сѝ є҆ди́на , нача́льника жи́зни ро́ждьши , хрⷭ҇та̀
бг҃а на́шегѡ , влⷣчце дв҃о чⷭ҇таѧ и҆ блгⷭ҇ве́наѧ . =сла́ва . И҆=зба́ви мѧ влⷣчце
чи́стаѧ , вѣ́чнагѡ ѻ҆гнѧ̀ и҆ ѡ҆сꙋже́нїѧ , и҆ и҆зми́ мѧ ѿ чл҃къ ѕлᲂтвᲂрѧ́щихъ ,
и҆ и҆́щꙋщихъ запнꙋ́ти мнѣ̀ , ꙗ҆́кѡ да ᲂу҆бл҃жа́ютѧ прⷭ҇нѡ , ю҆́же всѧ̀ тва́рь
бжⷭ҇твенѣ ᲂу҆блажа́етъ . =и҆ ны́нѣ . В=ъ пᲂдо́бїи пло́ти , пребжⷭ҇твеныи
и҆з̾ тебѐ ви́дѣнъ бы́сть чⷭ҇таѧ дв҃о , є҆го́же не преста́ннѡ мᲂлѝ ,
пᲂми́лᲂвати на́съ в̾ ѕло́бѣ жи́вшихъ , и҆ трепе́щꙋщихъ вѣ́чнꙋющаго мꙋче́нїѧ .

=пѣ́снь , ѳ҃ . і҆рмо́съ . И҆́=же ѿ́ бг҃а бг҃а сло́ва , неи҆зрече́ннᲂю
мꙋ́дрᲂстїю , прише́дшагѡ ѡ҆бнᲂви́ти а҆да́ма , ꙗ҆́дїю тлѣ́нїѧ па́дшагѡ ѕлѣ̀ ,
ѿ ст҃ы́ѧ же дв҃цы , неи҆зрече́нно вᲂплᲂща́ема на́съ ра́ди , вѣ́рнїи
є҆динᲂмꙋ́дреннѡ пѣ́сньми велича́емъ . ~Чл҃кᲂлю́бїѧ бжⷭ҇твенаго спᲂдо́би мѧ
ѻ҆трᲂкᲂви́це , ꙗ҆́же є҆ди́на чл҃кᲂлю́бца бг҃а пло́ть ѿ тебѐ взаимᲂва́вша , и҆
неи҆з̾глаго́ланно ро́ждьшаѧ , и҆зба́ви мѧ бꙋ́дꙋщагѡ пла́мене , и҆ мꙋ́ки
всѧ́кїѧ , любо́вїю тѧ̀ сла́вѧщаго . ~Ꙗ҆́кѡ крѣ́пкꙋ застꙋ́пницꙋ , ꙗ҆́кѡ наде́жꙋ
и҆ стѣ́нꙋ , и҆ ѻ҆снᲂва́нїе и҆ пᲂкро́въ тве́рдъ , и҆ непᲂбѣди́мо
ᲂу҆тверже́нїе , и҆ небꙋ́рно приста́нище , и҆ є҆динᲂдержа́вно прибѣ́жище
стѧжа́вше тѧ̀ всѝ , спаса́емсѧ препѣ́таѧ . =сла́ва . С=вѣтᲂрᲂди́тельнице дв҃о ,
дш҃и мᲂеѧ̀ ѻ҆́блаки ѿженѝ , и҆ пᲂда́й чи́стѡ вᲂз̾зрѣ́ти влⷣчце спасе́нꙋю
дᲂбро́тꙋ , вᲂсїѧ́вшꙋю неи҆з̾гл҃аннѡ , и҆з̾ твᲂеѧ̀ прест҃ы́ѧ ᲂу҆тро́бы ,
в̾ свѣ́тъ ꙗ҆зы́кѡмъ препѣ́таѧ . =и҆ ны́нѣ . С=вѣ́тъ ро́ждьшаѧ пребжⷭ҇твеныи ,
мно́гими стрⷭ҇тьмѝ наведе́нїѧ , пᲂмраче́нᲂе срⷣце мᲂѐ , и҆ по́мыслъ
ѡ҆чꙋжда́ющихъ прᲂсвѣтѝ ѻ҆трᲂкᲂви́це , ка́плю ми пᲂдаю́щи прⷭ҇нѡ сле́зъ ,
скве́рны грѣха̀ дв҃о ѡ҆чища́ющꙋю ми . =та́же , д=ᲂсто́йнѡ є҆́сть . =и҆=
про́чеє , ѡ҆бы́чно . =и҆= ѿпꙋ́стъ .

В=ъ сꙋбо́тꙋ , на ᲂу҆́трени . по а҃ , стихᲂло́гїи . сѣда́льны , мч҃нчны .
гла́съ , в҃ . Т=ебѐ ѡ҆дѣва́ющаго нб҃о ѻ҆́блаки , и҆мꙋ́ще ст҃і́и ѻ҆дѣѧ́нїе
в̾ ми́рѣ , мꙋ́ки ѿ без̾зако́нникъ претерпѣ́ша , и҆ ле́сть и҆́дᲂльскꙋю
ᲂу҆праздни́ша . тѣ́хъ мл҃твами и҆ на́съ свᲂбᲂдѝ сп҃се , ѿ неви́димагѡ врага̀ ,
и҆ спасѝ на́съ . =сти́хъ : ди́венъ бг҃ъ во ст҃ы́хъ свᲂи́хъ бг҃ъ і҆и҃левъ .
А҆=пⷭ҇ли , прⷪ҇рцы , и҆ мч҃нцы , ст҃лїє , прпⷣбнїи и҆ пра́веднїи , и҆́же
до́брѣ по́двигъ скᲂнча́вше , и҆ вѣ́рꙋ сᲂблю́дше , дерзнᲂве́нїе и҆мꙋ́ще ко сп҃сꙋ
мо́лимъ вы̀ , ѡ҆ на́съ тᲂго̀ мᲂли́те ꙗ҆́кѡ бл҃га , спастѝ дш҃а на́ша .
=сла́ва , и҆ нн҃ѣ , боⷢ҇ . В=сѧ̀ па́че смы́сла , всѧ̀ пресла́внаѧ твᲂѧ̀ бцⷣе
та́инства , чистᲂто́ю запечатлѣ́нна , и҆ дв҃ствᲂмъ храни́ма , мт҃и разꙋмѣ́сѧ
нело́жна , бг҃а ро́ждьши и҆́стиннаго , тᲂго̀ мᲂлѝ спасти́сѧ дш҃а́мъ на́шимъ .

=по в҃ , стихᲂло́гїи . сѣда́льны , гла́съ , в҃ . И҆́=же прᲂсвѣти́выи ст҃ы́ѧ
свᲂѧ̀ па́че зла́та , и҆ прᲂсла́вивыи прпⷣбныѧ свᲂѧ̀ ꙗ҆́кѡ бл҃гъ , ѿ ни́хже
ᲂу҆мᲂле́нъ быва́ѧ хрⷭ҇тѐ бж҃е , жи́знь на́шꙋ ᲂу҆мирѝ , ꙗ҆́кѡ чл҃кᲂлю́бецъ , и҆
мл҃твꙋ и҆спра́ви ꙗ҆́кѡ кади́ло , є҆ди́не во ст҃ы́хъ пᲂчива́ѧи . =сти́хъ :
ди́венъ бг҃ъ во ст҃ы́хъ свᲂи́хъ бг҃ъ і҆и҃левъ . С=трастᲂте́рпцы гдⷭ҇ни ,
бл҃же́на землѧ̀ напи́вшаѧсѧ кро́ве ва́шеѧ , и҆ ст҃и хра́мы прїе́мшїи тѣлеса̀
ва́ша . насꙋди́щи бо врага̀ ѡ҆бличи́сте , и҆ хрⷭ҇та̀ со дерзнᲂве́нїемъ
прᲂпᲂвѣ́дасте . тᲂго̀ ꙗ҆́кѡ бл҃га мᲂли́те , спастѝ мо́лимсѧ дш҃а́мъ на́шимъ .
=сти́хъ : бл҃же́ни ꙗ҆́же и҆збра̀ и҆ прїѧ́тъ ѧ҆̀ гдⷭ҇ь . П=ᲂмѧнѝ гдⷭ҇и ꙗ҆́кѡ
бл҃гъ рабы̀ свᲂѧ̀ , и҆ є҆ли́ка в̾ житїѝ сᲂгрѣши́ша , прᲂстѝ . никто́же бо
без̾ грѣха̀ , то́кмѡ ты̀ мᲂгі́и преста́вленымъ да́ти пᲂко́й . =сла́ва , и҆
ны́нѣ , боⷢ҇ . Б=цⷣе дв҃о мр҃і́е , ро́ждьшаѧ хрⷭ҇та̀ и҆зба́вителѧ и҆ сп҃са ,
мᲂли́сѧ тᲂго̀ бл҃гᲂсты́ни , со а҆пⷭ҇лы и҆ мч҃нки , и҆ прⷪ҇рки , с̾ прпⷣбными же
и҆ сщ҃еннᲂмч҃нки , ѡ҆чище́нїе грѣхо́въ дарᲂва́ти на́мъ , и҆ ве́лїю млⷭ҇ть .

К=ано́нъ , ст҃ы́мъ мч҃нкѡмъ , и҆ ст҃лемъ , и҆ прпⷣбнымъ , и҆ ᲂу҆со́пшимъ ,
нᲂсѧ̀ краегране́сїе , сицево̀ . рабо́мъ бж҃їимъ хвалꙋ̀ нᲂсѧ̀ . твᲂре́нїе
і҆ѡ́сифᲂво . гла́съ , в҃ . пѣ́снь , а҃ . і҆рмо́съ . М=ѡѷсе́йскꙋю пѣ́снь
вᲂспрїи́мши , вᲂзᲂпі́й дш҃е , пᲂмо́щникъ и҆҆ пᲂкрᲂви́тель , бы́сть мнѣ̀
во спасе́нїе , се́й ми є҆́сть бг҃ъ мо́й , и҆҆ прᲂсла́влю є҆гѡ̀ . =запѣ́в̾ :
ст҃і́и мч҃нцы , мᲂли́те бг҃а ѡ҆ на́съ . мⷱ҇ꙋ . И҆=з̾гна́нїѧ лю́таѧ , и҆
ᲂу҆ране́нїѧ ѕѣ́льнаѧ , терпѣли́внѡ пᲂдъѧ́сте страда́льцы , всѧ́кꙋ пре́лесть
ѿ кᲂне́цъ , си́лᲂю бжⷭ҇твенᲂю ѿгна́сте . =запѣ́въ : ст҃і́и всѝ , мᲂли́те бг҃а
ѡ҆ на́съ . Б=ж҃їи слꙋжи́телїе и҆ ст҃лїє , сїѧ́нїемъ мы́сленымъ ѡ҆блиста́вше
ꙗ҆́вѣ , къ свѣ́тꙋ бл҃гᲂче́стїѧ , наста́висте всѣ́хъ бл҃гᲂчести́выхъ
и҆спᲂлне́нїѧ . ~Го́рдыи ᲂу҆́мъ смири́вше прпⷣбнїи , к̾ до́брѣй землѝ
преи҆до́сте . вᲂз̾не́сшежесѧ бжⷭ҇твеными ѻ҆бразы̀ , и҆ всѣ́мъ смире́нымъ
пᲂмᲂга́ете прⷭ҇нѡ . =сла́ва . С=вѣ́тлѣйшагѡ свѣ́та , и҆ вѣ́чнагѡ весе́лїѧ
ꙗ҆вѝ прича́стники бж҃е . и҆́хже преста́вилъ є҆сѝ ѿ привре́менныхъ , рабы̀
свᲂѧ̀ вѣ́рныѧ пребл҃гі́и . =боⷢ҇ . П=ᲂще́нїемъ крѣ́пкѡ пᲂдви́гшесѧ , и҆
терпѣли́внѡ низ̾лᲂжи́ша врага̀ , честны́ѧ жены̀ , тебѣ̀ бг҃ᲂрᲂди́тельнице
пред̾стᲂѧ́тъ ра́дꙋющесѧ .

Д=рꙋгі́и кано́нъ , ᲂу҆со́пшимъ . пᲂе́тсѧ на рѧдꙋ̀ , и҆дѣ́же нѣ́сть минѣ́и .
і҆рмо́съ . Н=епрᲂхᲂди́мо вᲂлнѧ́щеєсѧ . =запѣ́въ : ди́венъ бг҃ъ во ст҃ы́хъ
свᲂи́хъ бг҃ъ і҆и҃левъ . С=ме́ртїю свᲂе́ю пᲂпра́въ сме́рть , бжⷭ҇твеныѧ жи́зни
и҆стᲂчи́лъ є҆сѝ приснᲂсꙋ́щїе . є҆́же пᲂда́ждь бла́же дш҃а́мъ ᲂу҆со́пшимъ ,
мч҃нкъ твᲂи́хъ мᲂльба́ми , ѡ҆ставле́нїе прегрѣше́нїемъ да́рꙋѧ . =запѣ́въ :
пᲂко́й гдⷭ҇и дш҃а ᲂу҆со́пшихъ ра́бъ свᲂи́хъ . И҆́=же бᲂга́тꙋю млⷭ҇ть прⷭ҇нѡ
и҆стᲂча́ѧ , бл҃гᲂче́стнѡ прⷭ҇нѡ прїе́млющимъ тѧ̀ , в̾ дᲂмꙋ̀ твᲂе́мъ хрⷭ҇тѐ ,
в̾ ди́внѣй твᲂе́й ски́нїи , мѣ́сто ѡ҆слабле́нїѧ пᲂда́ждь влⷣко рабо́мъ
твᲂи́мъ , ꙗ҆́кѡ бл҃гᲂꙋтро́бенъ . =сла́ва . К=рѣпча́йшїи на сме́рть бы́сть
хрⷭ҇тѐ , тѣ́мже тꙋ̀ свѧза́въ , на́съ и҆зба́вилъ є҆сѝ . и҆ нн҃ѣ и҆зба́ви ѿ сеѧ̀
темни́цы ᲂу҆со́пшїѧ ꙗ҆́кѡ бл҃гъ , и҆ твᲂегѡ̀ сїѧ́нїѧ прича́стїе да́рꙋй .
=и҆ ны́нѣ , боⷢ҇ . О=у҆тве́рждьши кᲂле́блемыи ᲂу҆́мъ мо́й , мт҃и бж҃їѧ ,
ᲂу҆крѣпѝ бжⷭ҇твеными пᲂвелѣ́ньми , ро́ждьшагᲂсѧ и҆з̾ твᲂегѡ̀ ѡ҆сщ҃е́ннаго
чре́ва , и҆ ᲂу҆праздни́вшаго влⷣчце а҆́дᲂво мра́чнᲂе црⷭ҇тво .

=пѣ́снь , г҃ . і҆рмо́съ . Н=епло́днагѡ ми ᲂу҆ма̀ , плᲂдᲂно́сна бж҃е
ꙗ҆́вствꙋй , дѣ́лателю дш҃а́мъ , и҆҆ насади́телю бл҃ги́хъ милᲂсе́рдїемъ сѝ .
=мⷱ҇ꙋ . Р=аз̾же́гшесѧ ѻ҆гне́мъ любвѐ хрⷭ҇то́вы ѽ стрⷭ҇тᲂте́рпцы , мꙋ́камъ
раз̾жже́нїѧ ᲂу҆гаси́ша , ѡ҆рᲂше́нїемъ вседѣ́телѧ дх҃а . ~Ст҃ѣ́йшїи хрⷭ҇то́вы
ст҃лїє честні́и , препᲂдо́бныхъ сᲂбо́ры , ѡ҆ всѣ́хъ на́съ чл҃кᲂлю́бца бг҃а
ᲂу҆мᲂли́те . ~Сщ҃е́ннѣйшїи ли́къ бжⷭ҇твеныхъ прⷪ҇ркъ вᲂз̾вели́чисѧ , и҆ же́нъ
мно́жество , пᲂстрада́вшихъ крѣ́пкѡ , сла́вꙋ ᲂу҆лꙋчи́ша . =сла́ва .
О=у҆мертви́всѧ хрⷭ҇тѐ на крⷭ҇тѣ̀ , дарᲂва̀ ᲂу҆ме́ршимъ без̾сме́ртїе , є҆го́же
ᲂу҆лꙋчи́ти спᲂдо́би , и҆́же к̾ тебѣ̀ ѿлꙋчи́вшимсѧ вѣ́рᲂю . =боⷢ҇ . С=о всѣ́ми
прⷪ҇рки , и҆ жена́ми сщ҃е́нными , ны́нѣ прилѣ́жнѡ бг҃а мᲂлѝ дв҃о , и҆́же
ро́ждьшагᲂсѧ и҆з̾ тебѐ , ᲂу҆ще́дрити на́съ .

=и҆́нъ , і҆рмо́съ . Н=а ка́мени мѧ вѣ́ры . =ди́венъ бг҃ъ . Т=вᲂеѧ̀ красᲂты̀
сїѧ́нїемъ ѡ҆зари́тисѧ в̾ вѣ́рѣ ᲂу҆со́пшимъ бл҃гᲂвᲂлѝ , с̾ мч҃нки твᲂи́ми ,
и҆́же бᲂга́тыи в̾ млⷭ҇ти , ты́ бо є҆сѝ бг҃ъ на́шъ , и҆ нѣ́сть пра́ведна па́че
тебѐ гдⷭ҇и . =пᲂко́й гдⷭ҇и . В=мѣ́стѣ прᲂхла́днѣ , в̾ ло́нѣ а҆враа́мли ,
и҆збра́нныхъ тѝ , спᲂдо́би вᲂдвᲂрѧ́тисѧ рабо́мъ твᲂи́мъ ꙗ҆́кѡ ще́дръ , и҆́же
тебѣ̀ вᲂпїю́щихъ , ты́ бо є҆сѝ бг҃ъ на́шъ , и҆ нѣ́сть пра́ведна па́че тебѐ
гдⷭ҇и . =сла́ва . В=ъ черто́зѣхъ нбⷭ҇ныхъ жи́ти , с̾ мꙋ́дрыми дв҃ами сᲂвше́дшими
влⷣко , прїимѝ рабы̀ свᲂѧ̀ свѣщено́сцы , и҆́хже преста́вилъ є҆сѝ свᲂе́ю
во́лею ѿ вре́менныхъ , є҆ди́не чл҃кᲂлю́бче . =и҆ ны́нѣ , боⷢ҇ . О=у҆мерщве́на
мѧ , и҆ к̾ землѝ вᲂз̾враще́на вᲂз̾дви́гнꙋла є҆сѝ , ро́ждьши жизнᲂда́вца , и҆
вᲂз̾веде́ мѧ и҆з̾ а҆́да преи҆спо́днѧго , и҆́же бцⷣꙋ тѧ̀ вѣ́рᲂю сла́вѧщагѡ , и҆
чтꙋ́ща пречⷭ҇таѧ тебѐ всепѣ́тꙋю .

=пѣ́снь , д҃ . і҆рмо́съ . Є҆́=же ѿ дв҃ы твᲂѐ ржⷭ҇тво̀ прᲂро́къ пред̾зрѧ̀ ,
прᲂпᲂвѣ́даше вᲂпїѧ̀ , слꙋ́хъ тво́й ᲂу҆слы́шахъ и҆҆ ᲂу҆бᲂѧ́хсѧ , ꙗ҆́кѡ ѿ ю҆́га
и҆з̾ гᲂры̀ ст҃ы́ѧ присѣ́нныѧ , прише́лъ є҆сѝ хрⷭ҇тѐ . =мⷱ҇ꙋ . И҆́=же
хрⷭ҇то́вымъ страсте́мъ , бг҃ᲂсла́внїи страстᲂте́рпцы ᲂу҆пᲂдо́бльшесѧ до́брѣ
распрᲂстира́еми ра́дᲂвахꙋсѧ мно́гими мꙋ́ками , на вѣ́чнаѧ вᲂз̾даѧ́нїѧ
в̾зира́юще . и҆́хже пᲂлꙋчи́вше , ᲂу҆блажа́ютсѧ при́снѡ . ~Зако́ны сᲂблюда́юще
дх҃а , первᲂсщ҃е́нницы премꙋ́дрено ᲂу҆пасо́сте лю́ди , ꙗ҆́кѡ ко́рмчїи
преи҆з̾бра́ннїи , на бжⷭ҇твенѣ приста́нищи , и҆ прелᲂжи́вшесѧ ѿ жите́йскихъ
мо́лвъ , к̾ тишинѣ̀ преи҆до́сте живᲂта̀ . ~На землѝ прише́льцы ꙗ҆ви́стесѧ ,
прелᲂжи́вше ѻ҆ц҃ы жи́знь ва́шꙋ на нб҃са̀ , ꙗ҆́кᲂже пи́шетъ бл҃гᲂче́стно
мꙋ́дренѣ , и҆ плᲂтьскі́ѧ стрⷭ҇ти ѡ҆бꙋзда́вше бᲂлѣ́зньми вᲂздержа́нїѧ , си́лᲂю
хрⷭ҇то́вᲂю . =сла́ва . И҆́=хже преве́лъ є҆сѝ влⷣко ѿ вре́меннагѡ житїѧ̀
мнᲂгᲂчи́сленᲂе мно́жество , в̾ правᲂсла́вїи пᲂслꙋжи́вшїѧ вѣ́рᲂю тебѐ сло́ве ,
всѣ́хъ спаса́емыхъ мно́жествᲂмъ сᲂчта́въ , вѣ́чнагѡ спᲂдо́би живᲂта̀ . =боⷢ҇ .
М=е́ртвᲂсти бжⷭ҇твеныѧ жела́юще , жи́зни без̾кᲂне́чнѣй хᲂда́тайствꙋюща ,
вᲂи́стинꙋ тᲂбо́ю пречⷭ҇таѧ влⷣчце бг҃ᲂрᲂди́тельнице , честны́ѧ жены̀
спᲂдо́бишасѧ то́й , мᲂлѧ́ще сн҃а твᲂегѡ̀ и҆ бг҃а ѡ҆ на́съ .

=и҆́нъ , і҆рмо́съ . П=ᲂю́ тѧ слꙋ́хᲂмъ бо . =ди́венъ бг҃ъ . О=у҆пᲂва́нїемъ и҆
любо́вїю пᲂжи́вшїѧ , и҆ ᲂу҆мо́мъ правᲂсла́внымъ , и҆́же па́че ᲂу҆ма̀ сла́вѣ
твᲂе́й спᲂдо́би рабы̀ свᲂѧ̀ хрⷭ҇тѐ , мно́гимъ сѝ чл҃кᲂлю́бїемъ , и҆
и҆з̾бра́нныхъ мч҃нкъ мᲂльба́ми . =пᲂко́й гдⷭ҇и . Ꙗ҆́=кѡ и҆мы́и пи́щи
прⷭ҇нᲂтекꙋ́щїи пᲂто́къ , прⷭ҇нѡ напᲂѧ́еши и҆з̾бра́нныѧ гдⷭ҇и . с̾ни́ми же и҆
нн҃ѣ преста́вленыѧ к̾ тебѣ̀ , не и҆з̾рече́ннымъ тѝ млрⷭ҇дїемъ пита́еши
при вᲂда́хъ ѡ҆ставле́нїѧ . =сла́ва . Т=ы̀ живы́ми гдⷭ҇ьствꙋеши влⷣко , и҆
ме́ртвыми владѣ́еши . ты̀ в̾землѝ пе́рсть сꙋ́щꙋю , си́лᲂю свᲂе́ю вᲂскр҃си́ши .
тѣ́мже к̾ тебѣ̀ преше́дшїѧ , во дво́рѣхъ твᲂи́хъ сп҃се вселѝ . =и҆ ны́нѣ ,
боⷢ҇ . И҆=сцѣли́ла є҆сѝ є҆́ввино сᲂкрꙋше́нїе и҆ дре́внеє ѡ҆каѧ́нство ,
зижди́телѧ бо рᲂдила̀ є҆сѝ , мᲂгꙋ́щаго и҆спра́вити на́съ , и҆́же прегрѣше́ньми
пᲂве́рженыхъ , бг҃ᲂрᲂди́тельнице є҆ди́на мт҃и дв҃о .

=пѣ́снь , є҃ . і҆рмо́съ . М=глꙋ̀ дш҃и мᲂеѧ̀ сп҃се мо́й ѿгна́въ , свѣ́тᲂмъ
запᲂвѣде́й твᲂи́хъ ѡ҆зари́ мѧ , є҆ди́не цр҃ю смире́нїѧ . =мⷱ҇ꙋ . Т=ебѐ
вᲂз̾люби́вше ще́дре , вᲂз̾ненави́дѣвше же мирска́ѧ , до́блїи страстᲂте́рпцы ,
примѣси́вшесѧ мꙋ́камъ , ѿверже́нїемъ пло́ти . ~Ст҃лїє , прᲂро́цы , прпⷣбнїи
бг҃ᲂно́сцы , дх҃о́вными лꙋча́ми прᲂсвѣща́ете ми́ръ , тмꙋ̀ разᲂрѧ́юще
стрⷭ҇те́й . ~Прпⷣбнїи ѻ҆ц҃ы , прᲂро́цы и҆ первᲂсщ҃е́нницы , и҆ приснᲂсла́вныѧ
жены̀ , ѡ҆ на́съ влⷣцѣ мᲂли́тесѧ прилѣ́жно . =сла́ва . М=о́лимъ тѧ сло́ве ,
и҆́хъ же ѿ на́съ прїѧ́тъ , ли́кꙋ и҆збра́нныхъ твᲂи́хъ сᲂпричта́въ прича́стники
пᲂкажѝ лꙋ́чшагѡ живᲂта̀ . =боⷢ҇ . П=речⷭ҇таѧ дв҃о мт҃и . пᲂхвало̀ мч҃нкѡмъ , и҆
прпⷣбнымъ и҆ пра́веднымъ , ѿ всѧ́кᲂгѡ и҆змѝ на́съ мꙋчи́тельства лꙋка́ваго .

=и҆́нъ , і҆рмо́съ . С=вѣ́та пᲂда́телю . =ди́венъ бг҃ъ . О=у҆мерщве́ныхъ
на́съ , и҆ пᲂлᲂже́ныхъ во тлѝ , вᲂз̾ведѐ ѿ мра́чныхъ а҆́дᲂвыхъ сᲂкро́вищь , и҆
вᲂсхи́тилъ є҆сѝ бл҃же , и҆ сᲂчета́въ ст҃ы́хъ а҆́нг҃лъ во́инствᲂмъ . =пᲂко́й
гдⷭ҇и . З=а є҆́же спастѝ на́съ ꙗ҆́кѡ прїи́де хрⷭ҇то́съ , прїимѝ ны́нѣ и҆́же
бл҃гᲂче́стнѡ к̾ тебѣ̀ преста́вленыѧ , ꙗ҆́кѡ є҆ди́нъ бл҃гъ , на ло́нѣхъ
а҆враа́ма , и҆ с̾ ла́заремъ тѣ́хъ вселѝ . =сла́ва . Р=аз̾рѣши́лъ є҆сѝ влⷣко ,
лѣ́тнꙋю мᲂю̀ и҆ до́лгꙋю бра́нь , тебѣ́ бо и҆́же пре́же хᲂда́таю , и҆ мл҃твеникꙋ
смире́нїѧ бы́вшꙋ , и҆ ны́нѣ свᲂѧ̀ рабы̀ ᲂу҆ще́дривъ пᲂко́й . =и҆ нн҃ѣ , боⷢ҇ .
П=ᲂд̾ кро́вᲂмъ твᲂи́мъ мт҃и бж҃їѧ , и҆́же надѣ́ющїисѧ на тѧ̀ спаса́ютсѧ ,
живᲂда́вца бо рᲂдила̀ є҆сѝ на́мъ , живᲂтвᲂрѧ́щаго всѧ̀ во́лею .

=пѣ́снь , ѕ҃ . і҆рмо́съ . В=о глꙋбинѣ̀ грѣхо́внѣй сᲂдержи́мь є҆́смь сп҃се ,
и҆҆ в̾ пꙋчи́нѣ жите́йстѣй ѡ҆бꙋрева́емь . но ꙗ҆́кᲂже прᲂро́ка і҆ѡ́нꙋ ,
и҆з̾ глꙋбины́ мѧ ѿ стрⷭ҇те́й , вᲂз̾ведѝ и҆҆ спаси́ мѧ . =мⷱ҇ꙋ . К=рѣ́пᲂстїю
се́рдца страда́льцы , прᲂти́вꙋ врагꙋ̀ ѡ҆пᲂлчи́вшесѧ , тᲂго̀ низ̾лᲂжи́ша , и҆
прїѧ́ша пᲂбѣ́ды вѣнцы̀ ѿ́ бг҃а . и҆ ны́нѣ прилѣ́жнѡ мо́лѧтсѧ ѡ҆ всѣ́хъ
земнᲂро́дныхъ . ~Бж҃їѧ ст҃ли пᲂчте́мъ вѣ́рнѡ и҆ прпⷣбныѧ є҆гѡ̀ ᲂу҆бл҃жи́мъ ,
спаса́еми мᲂльба́ми и҆́хъ ѿ всѧ́каго гнѣ́ва и҆ ско́рби , и҆ вра́жїѧ навѣ́та .
~Пᲂстрада̀ же́нъ бжⷭ҇твеныи ли́къ , и҆ в̾ пᲂстѣ̀ бг҃ꙋ ᲂу҆гᲂдѝ , и҆ ᲂу҆лꙋчѝ
црⷭ҇тво нбⷭ҇нᲂе . тѣ́хъ мл҃твами ᲂу҆ще́дри бж҃е сво́й ми́ръ . =сла́ва . И҆́=же
сᲂзда́выи живᲂда́вче хрⷭ҇тѐ чл҃ка ѿ землѝ . и҆́хже ѿ на́съ преста́вилъ є҆сѝ
ᲂу҆пᲂко́й , ѡ҆ставле́нїе пᲂдаѧ̀ и҆́мъ ѕлы́хъ , ꙗ҆́кѡ млрⷭ҇дъ и҆ чл҃кᲂлю́бецъ .
=боⷢ҇ . С=т҃а́ѧ бцⷣе , ѡ҆ст҃ѝ на́ша пᲂмышле́нїѧ , и҆ ᲂу҆́мъ ᲂу҆крѣпѝ , и҆
спасѝ на́съ ѿ стрѣ́лъ лꙋка́вагѡ не ᲂу҆ѧ́звеныхъ , сла́вѧщихъ всепѣ́таѧ твᲂѧ̀
вели́чїѧ .

=и҆́нъ , і҆рмо́съ . В=ъ бе́зднѣ грѣхо́внѣй . =ди́венъ бг҃ъ . Н=е
и҆зрече́ннѣй и҆ бжⷭ҇твенѣй свѣ́тлᲂсти , и҆дѣ́же мꙋ́ченичестїи ли́цы ,
спᲂдо́би ꙗ҆́же ѿ землѝ преста́вилъ є҆сѝ , вседѣ́тельнᲂю ти во́лею
чл҃кᲂлю́бче . =пᲂко́й гдⷭ҇и . Н=е и҆зрече́ннѣй и҆ бжⷭ҇твенѣй свѣ́тлᲂсти ,
и҆дѣ́же мꙋ́ченичестїи ли́цы , спᲂдо́би ꙗ҆́же ѿ землѝ преста́вилъ є҆сѝ ,
вседѣ́тельнᲂю ти во́лею чл҃кᲂлю́бче . =сла́ва . Ѡ҆=зари́тисѧ дᲂбро́тᲂю сла́вы
твᲂеѧ̀ спᲂдо́би , ꙗ҆́же ѡ҆ста́вльшїѧ житїѐ , и҆ к̾ свѣ́тꙋ твᲂемꙋ̀
не и҆зрече́ннᲂмꙋ влⷣко , преше́дшїѧ ᲂу҆пᲂко́й . =и҆ ны́нѣ , боⷢ҇ .
И҆=збавлѧ́ющи ᲂу҆се́рднѡ ꙗ҆ви́сѧ призыва́ющїѧ тѧ̀ , пречⷭ҇таѧ влⷣчце ꙗ҆́же бг҃а
ро́ждьшаѧ , живᲂто́мъ и҆ сме́ртїю ѡ҆блада́юща .

=пѣ́снь , з҃ . і҆рмо́съ .= ~Херꙋви́мᲂмъ пᲂдо́бѧщесѧ ѻ҆́трᲂцы , в̾ пещѝ
ликᲂвствᲂва́хꙋ вᲂпїю́ще , бл҃гᲂслᲂве́нъ є҆сѝ бж҃е , ꙗ҆́кѡ и҆́стиннᲂю и҆҆
сꙋдо́мъ наве́лъ є҆сѝ сїѧ̀ всѧ̀ грѣ́хъ ра́ди на́шихъ , препѣ́тыи и҆҆
препрᲂсла́вленныи во́ вѣки всѧ̀ . =мⷱ҇ꙋ . Т=ерпѣ́нїемъ низ̾лᲂжи́ша ст҃і́и
врага̀ , терпѧ́ще всѧ́ко и҆скꙋше́нїе , мꙋ́ченыхъ лю́тᲂсти , ꙗ҆́кѡ вᲂи́стинꙋ
бг҃а вᲂз̾люби́ша , пᲂстрада́вшаго за грѣхѝ на́ша . тѣ́хъ мл҃твами спасѝ всѣ́хъ
на́съ сло́ве , тебѐ сла́вѧщихъ . ~Свѣтᲂзра́чнїи ст҃лїє , и҆ прпⷣбнїи , и҆
прⷪ҇рцы , и҆ сщ҃еннᲂмч҃нкъ , дᲂстᲂсла́внᲂе мно́жество , и҆ же́нъ ст҃ы́хъ
сщ҃е́ннᲂе сᲂсло́вїе , во страда́нїи и҆ въ пᲂстѣ̀ вᲂсїѧ́вшїи мꙋ́жески ,
прⷭ҇нѡ ѡ҆ на́съ мᲂле́нїѧ твᲂри́те к̾ бг҃ꙋ , ꙗ҆́кѡ да пᲂми́лꙋетъ на́съ . ~Мч҃нкъ
мно́жество мо́литъ тѧ̀ хрⷭ҇тѐ бл҃гᲂда́телю , ѿ всѣ́хъ печа́лей и҆ скᲂрбе́й ,
и҆ лю́тыхъ напа́стей , и҆ всѣ́хъ прегрѣше́нїи , и҆ ѿ вре́да спаси́ мѧ сло́ве
пᲂги́бшаго . =сла́ва . Ѿ =ню́дꙋ же бᲂлѣ́знь ѿбѣжѐ , и҆ вᲂздыха́нїе и҆
печа́ль , и҆дѣ́же свѣ́тъ сїѧ́етъ твᲂегѡ̀ лица̀ хрⷭ҇тѐ , и҆ и҆дѣ́же ст҃ы́хъ
сᲂбо́ры ны́нѣ ликꙋ́ютъ ; ᲂу҆чинѝ всѣ́хъ преста́вльшихсѧ дш҃и к̾ тебѣ̀
чл҃кᲂлю́бче , прегрѣше́нїѧ и҆́хъ всѧ̀ презрѣ́въ , ꙗ҆́кѡ є҆ди́нъ млⷭ҇тивъ .
=боⷢ҇ . С=ъ мч҃нки пречⷭ҇тыѧ , и҆ съ прпⷣбными ѻ҆ц҃ы , и҆ прᲂро́ки всѣ́ми ,
со ст҃ы́ми жена́ми , и҆́же во ст҃ы́хъ є҆ди́наго пᲂчива́ющаго ᲂу҆мᲂлѝ , всѣ́хъ
ѡ҆ст҃и́ти на́съ , и҆́же ст҃ы́ми гла́сы тѧ славᲂсло́вѧщихъ чⷭ҇таѧ во всѧ̀ вѣ́ки .

=и҆́нъ , і҆рмо́съ . Б=г҃ᲂпрᲂти́вно велѣ́нїе . =ди́венъ бг҃ъ . И҆́=же вездѣ̀
сы́и , низ̾ше́дъ гдⷭ҇и , є҆́же спастѝ и҆́же дре́вле прельща́емыи чл҃чь ро́дъ .
тѣ́мже тѧ мч҃нцы мо́лѧтъ , си́хъ ꙗ҆́же преста́вилъ є҆сѝ ѿ землѝ , в̾ землѝ
кро́ткихъ сп҃се пᲂко́й . =пᲂко́й гдⷭ҇и . М=е́ртвᲂсти ᲂу҆мерщве́нїи ѿтрѧсѐ ,
в̾ ме́ртвыхъ свᲂбо́дь бы́въ , са́мъ є҆ди́нъ хрⷭ҇тѐ . и҆ ны́нѣ ᲂу҆мерщве́нїѧ
грѣхо́внагѡ влⷣко и҆зба́ви рабы̀ свᲂѧ̀ , ꙗ҆влѧ́ѧ и҆́хъ наслѣ́дники црⷭ҇твїѧ
свᲂегѡ̀ . =сла́ва . М=но́гимъ твᲂи́мъ и҆ не и҆зрече́ннымъ милᲂсе́рдїемъ , и҆
не и҆змѣ́рнᲂю бе́зднᲂю чл҃кᲂлю́бїѧ твᲂегѡ̀ хрⷭ҇тѐ , прегрѣше́нїемъ ᲂу҆́бѡ
ѡ҆ставле́нїе преста́вленымъ да́ждь , бл҃гᲂда́тїю свᲂе́ю ѡ҆чище́ны си́хъ
ꙗ҆вѝ . =и҆ ны́нѣ , боⷢ҇ . С=вѣти́льникъ бы́сть бжⷭ҇твеныѧ сла́вы , сїѧ́нїе
нᲂсѧ́щи дв҃це дх҃ᲂмъ , и҆ пло́тїю на́мъ ꙗ҆́вльшагᲂсѧ , и҆ а҆́дᲂвꙋ мглꙋ̀ ,
свѣ́тлᲂстїю бжⷭ҇тва̀ свᲂегѡ̀ пᲂтре́бльша бг҃ᲂра́дᲂваннаѧ .

=пѣ́снь , и҃ . і҆рмо́съ . В=ъ кꙋпинѣ̀ мѡѷсе́ю дв҃ческᲂе чꙋ́до ,
на сѷна́йстѣй гᲂрѣ̀ прᲂѡбра́жшагѡ дре́вле , по́йте бл҃гᲂслᲂви́те и҆҆
превᲂзнᲂси́те є҆гѡ̀ во́ вѣки . =мⷱ҇ꙋ . Т=ече́нїе кро́ве ва́шеѧ , стрⷭ҇тᲂте́рпцы
гдⷭ҇ни , ѡ҆ст҃ѝ всю̀ тва́рь , и҆ и҆з̾сꙋшѝ ꙗ҆́вѣ и҆злїѧ́нїе пре́лести , и҆
вѣ́рныхъ дш҃а напо́й бᲂга́тнѡ . ~Ꙗ҆ви́сѧ ли́къ по́стническїи , сщ҃е́нникъ же
сᲂбо́ръ и҆ же́нъ ст҃ы́хъ , и҆ пррⷪ҇къ сла́вныхъ , є҆динᲂче́стенъ а҆́нг҃лѡмъ ,
а҆́нг҃льски на землѝ дх҃ᲂмъ пᲂжи́вше . ~И҆зба́вите всѣ́хъ на́съ , стрⷭ҇тᲂно́сцы
гдⷭ҇ни , первᲂсщ҃е́нницы и҆ пррⷪ҇цы , и҆ прпⷣбныхъ мно́жествѡ , и҆ же́нъ
ст҃ы́хъ , ѿ стрѣ́лъ вра́жїихъ , и҆́же ва́съ вᲂсхвалѧ́ющихъ . =сла́ва . И҆́=хже
ѿ на́съ сп҃се прїѧ́тъ , в̾ ло́нѣхъ а҆враа́мᲂвѣхъ ᲂу҆чинѝ , и҆ со и҆збра́нными
пᲂко́й , пᲂдаѧ̀ грѣхо́мъ и҆́хъ всѣ́мъ раз̾рѣше́нїе , ꙗ҆́кѡ всеще́дръ . =боⷢ҇ .
Б=г҃ᲂрᲂди́тельнице чⷭ҇таѧ , со всѣ́ми ст҃ы́ми пррⷪ҇ки , и҆ мч҃нки , и҆ прпⷣбными
жена́ми , и҆ сщ҃еннᲂмч҃нки , ᲂу҆ще́дрити на́съ сп҃са мᲂлѝ .

=и҆́нъ , і҆рмо́съ . П=е́щь ѻ҆́гненна . =ди́венъ бг҃ъ . П=ᲂказа́лъ є҆сѝ на́мъ
враго́въ сме́рть , схᲂжде́нїемъ сѝ ꙗ҆́кѡ без̾сме́ртенъ , бжⷭ҇твенᲂю же си́лᲂю
твᲂе́ю , вхо́ды ꙗ҆ви́лъ є҆сѝ живᲂта̀ без̾сме́ртне . є҆го́же мч҃нцы твᲂѝ ,
ны́нѣ дᲂсто́йнѡ пᲂлꙋчи́ша . =пᲂко́й гдⷭ҇и . Д=ᲂбро́ты ᲂу҆́мныѧ твᲂеѧ̀
наслади́тисѧ , преста́вленымъ спᲂдо́би , стꙋда̀ грѣха̀ ѕлᲂѡ҆бра́знаго ѡ҆чища́ѧ ,
ꙗ҆́кѡ чл҃кᲂлю́бецъ . є҆ди́нъ бо ты̀ влⷣко , ꙗ҆ви́лсѧ є҆сѝ грѣха̀ ѿчꙋжде́нъ .
=сла́ва . И҆=спра́вилъ є҆сѝ на́съ хрⷭ҇тѐ па́дшїѧсѧ в̾ пе́рсть сме́ртнꙋю ,
сме́ртїю свᲂе́ю живо́тъ да́рꙋѧ , и҆ пи́щꙋ без̾кᲂне́чнꙋю , и҆ ра́дᲂсть
приснᲂсꙋ́щнꙋю . є҆́йже ны́нѣ преста́вленыѧ спᲂдо́би , ꙗ҆́кѡ млⷭ҇тивъ . =и҆
ны́нѣ , боⷢ҇ . В=е́лїѧ и҆ стра́шна є҆́сть та́йна бг҃ᲂмт҃и твᲂегѡ̀ ржⷭ҇тва̀ .
бг҃а бо рᲂдила̀ є҆сѝ , є҆го́же сме́рть непретерпѣ̀ , и҆ гро́бъ нерастлѝ .
тѣ́мже тѧ̀ пречⷭ҇таѧ , всѝ ꙗ҆зы́цы сла́вимъ . =та́же , пѣ́снь бцⷣѣ . в=ели́читъ
дш҃а мᲂѧ̀ .= и҆ =пᲂкло́ны .

=пѣ́снь , ѳ҃ . і҆рмо́съ . И҆́=же па́че є҆стества̀ пло́тїю заче́ншꙋю
во́ чревѣ , ѿ ѻ҆ц҃а пре́жде вѣ́къ вᲂз̾сїѧ́вшагѡ сло́ва , в̾ пѣ́снехъ
немо́лчныхъ велича́емъ вѣ́рнїи . =мⷱ҇ꙋ . К=рѣ́пцы на́ страсти , си́льны
на врагѝ ꙗ҆́вльшесѧ страстᲂте́рпцы . взѧ́сте пᲂбѣ́дꙋ , пᲂстрада́вше зако́ннѡ ,
и҆ вѣнча́стесѧ ѿ́ бг҃а . ~Ꙗ҆́кѡ бж҃їи сщ҃еннᲂдѣ́лателїе , и҆ па́стырѧ до́брагѡ
пᲂдо́бницы бы́вше , ᲂу҆пасо́сте тᲂго̀ ѻ҆́вцы прпⷣбнѣ , первᲂсщ҃е́нницы
сла́внїи . ~Съ прпⷣбными по́стники , и҆ пррⷪ҇ки сщ҃е́нными , пᲂчте́мъ же́нъ
пᲂстрада́вшихъ мно́жество , и҆ пᲂсто́мъ низ̾лᲂжи́вшїѧ врага̀ . =сла́ва .
П=ресла́внᲂе мно́жество ст҃ы́хъ твᲂи́хъ хрⷭ҇тѐ , непреста́ннѡ мо́лѧтъ тѧ ,
ꙗ҆́же преста́вилъ є҆сѝ вѣ́рᲂю гдⷭ҇и , прича́стники ꙗ҆вѝ вѣ́чнагѡ живᲂта̀ .
=боⷢ҇ . Щ=едрᲂлюби́вагѡ бг҃а ро́ждьшаѧ пло́тїю , со ст҃ы́ми всѣ́ми мᲂлѝ тᲂго̀
прⷭ҇нѡ , ѿ бѣ́дъ на́съ спастѝ мт҃и дв҃о чⷭ҇таѧ .

=и҆́нъ , і҆рмо́съ . Ꙗ҆́=же пре́жде сл҃нца . =ди́венъ бг҃ъ . И҆=мѣ́ѧи вла́сть
живы́ми и҆ ме́ртвыми живᲂтꙋ̀ нача́льниче , и҆́же ѿ землѝ к̾ тебѣ̀ преше́дшимъ ,
наслѣ́дїе нбⷭ҇нᲂе пᲂда́ждь влⷣко , и҆ свѣ́тлᲂсть ст҃ы́хъ , и҆ пресла́вныхъ
страстᲂте́рпецъ твᲂи́хъ . =пᲂко́й гдⷭ҇и . С=ло́вᲂмъ пᲂдаѧ̀ живᲂтꙋ̀
нача́льниче , и҆́же дре́вле є҆́же бы́ти ми , и҆ є҆́же бы́ти па́ки да́рꙋѧ ,
в̾ ло́нѣхъ жела́нныхъ а҆враа́ма пра́ѻ҆ц҃а , преста́вльшїѧсѧ рабы̀ твᲂѧ̀
вселѝ , ꙗ҆́кѡ ми́лᲂстивъ . =сла́ва . В=е́сь є҆сѝ сп҃се мо́й сла́дᲂсть
свѣтᲂѡ҆бра́знаѧ , ве́сь є҆сѝ жела́нїе ненасыща́емᲂе , пᲂто́ки твᲂеѧ̀ пи́щи ,
и҆ вᲂды̀ ѡ҆ставле́нїѧ ᲂу҆со́пшїѧ напо́й , непреста́ннѡ тебѐ сла́вѧщїѧ . =и҆
ны́нѣ , боⷢ҇ . Т=ѧ̀ бцⷣꙋ дᲂсто́йнѡ вѣ́рнїи ны́нѣ ᲂу҆блажа́емъ ,
бг҃ᲂдᲂхнᲂве́ннымъ слᲂвесе́мъ твᲂи́мъ пᲂслѣ́дꙋюще , ты́ бо є҆ди́на земны́мъ бг҃а
рᲂдила̀ є҆сѝ , сме́рти разо́ршаго си́лꙋ , мт҃и дв҃о .

=та́же , д=ᲂсто́йнѡ є҆́сть . =и҆= пᲂкло́нъ до землѝ . =та́же ,= ~є҆ктенїѧ̀
ма́лаѧ . =и҆= свѣти́ленъ . =и҆ =ѱалмы̀ ѡ҆бы́чны .

=на хвали́тѣхъ , стихѣ́ры , мч҃нчны . гла́съ , в҃ . П=о хрⷭ҇тѐ пᲂстрада́вше ,
да́же до сме́рти , ѽ страстᲂте́рпцы мч҃нцы , дш҃а ᲂу҆́бѡ и҆́мате на́ небесѣхъ
в̾ рꙋцѣ̀ бж҃їи и҆ по́ мирꙋ всемꙋ̀ , пᲂчита́емы сꙋ́ть мо́щи ва́ша . сщ҃е́нницы
пᲂклᲂнѧ́ютсѧ , и҆ лю́дїє всѝ ра́дꙋющесѧ ѡ҆бы́чнѡ вᲂпїе́мъ , со́нъ че́стенъ
пред̾ гдⷭ҇емъ , сме́рть прпⷣбныхъ є҆гѡ̀ . ~Всѧ́къ гра́дъ и҆ страна̀ , чтꙋ́тъ
мо́щи ва́ша , ѽ страстᲂно́сцы мч҃нцы . вы́ бо зако́нно пᲂстрада́вше , вѣнцы̀
нбⷭ҇ныѧ прїѧ́сте . и҆ сегѡ̀ ра́ди сщ҃е́нникѡмъ є҆стѐ пᲂхвала̀ , и҆ цр҃квамъ
бл҃гᲂлѣ́пїе . ~Крⷭ҇тъ хрⷭ҇то́въ взе́мше ст҃і́и мч҃нцы , ѻ҆рꙋ́жїе
непᲂбѣди́мᲂе , всю̀ дїа́вᲂлю си́лꙋ ᲂу҆праздни́ша , и҆ прїѧ́ша вѣнцы̀ нбⷭ҇ныѧ .
стѣна̀ на́мъ бы́ша , ѡ҆ на́съ мᲂлѧ́щесѧ . ~Ст҃ы́хъ твᲂи́хъ мно́жество , мо́литъ
тѧ̀ хрⷭ҇тѐ , пᲂми́лꙋй и҆ спасѝ на́съ , ꙗ҆́кѡ чл҃кᲂлю́бецъ . =сла́ва , и҆
ны́нѣ , боⷢ҇ . В=сѐ ᲂу҆пᲂва́нїе мᲂѐ к̾ тебѣ̀ вᲂз̾лага́ю , мт҃и бж҃їѧ ,
сᲂхрани́ мѧ во свᲂе́мъ си кро́вѣ .

=на стихо́внѣ , стихѣ́ры , пᲂко́йны . гла́съ , в҃ . поⷣ . є҆=гда̀ ѿ́ древа .
~Стремле́нїе сме́ртнᲂе и҆ тлю̀ , твᲂе́ю живᲂно́снᲂю сме́ртїю низ̾лᲂжи́лъ є҆сѝ
влⷣко , всѣ́мъ же и҆стᲂчи́лъ є҆сѝ живо́тъ вѣ́чныи , и҆ земны́мъ ᲂу҆ме́ршимъ
вᲂста́нїе дарᲂва̀ . тѣ́мжетисѧ мо́лимъ сп҃се , и҆́же вѣ́рᲂю к̾ тебѣ̀
преста́вльшїѧсѧ пᲂко́й , и҆ нетлѣ́ннѣй твᲂе́й сла́вѣ , си́хъ спᲂдо́би
чл҃кᲂлю́бче .

=сти́хъ : бл҃же́ни ꙗ҆́же и҆збра̀ ,꙳ и҆ прїѧ́тъ ѧ҆̀ гдⷭ҇ь . Д=а чл҃ки
ѻ҆́бщники , бжⷭ҇твенагѡ тѝ црⷭ҇твїѧ сᲂдѣ́лаеши хрⷭ҇тѐ , распѧ́тїе
претерпѣ́лъ є҆сѝ , и҆ сме́рть во́льнꙋю прїѧ́тъ . сегѡ̀ ра́ди мо́лимсѧ ,
твᲂи́мъ млрⷭ҇дїемъ прича́стники ꙗ҆вѝ црⷭ҇твїѧ твᲂегѡ̀ , вѣ́рᲂю к̾ тебѣ̀
преста́вльшихсѧ , и҆ сла́дкїѧ дᲂбро́ты твᲂеѧ̀ , си́хъ спᲂдо́би чл҃кᲂлю́бче .

=сти́хъ : дш҃а и҆́хъ ,꙳ во бл҃ги́хъ вᲂдвᲂрѧ́тсѧ . С=пастѝ свᲂѐ сᲂзда́нїе
вᲂсхᲂтѣ́въ , смᲂтре́нїѧ же вᲂи́стинꙋ стра́шнᲂе та́инство , ра́дꙋѧсѧ сᲂверши́лъ
є҆сѝ ꙗ҆́кѡ пребла́гъ , и҆ цѣно́ю и҆скꙋпи́лъ є҆сѝ ве́сь ми́ръ , честно́ю твᲂе́ю
кро́вїю . тѣ́мже мо́лимсѧ , и҆́же вѣ́рᲂю к̾ тебѣ̀ преста́вльшихсѧ , со всѣ́ми
ст҃ы́ми и҆збавле́нїѧ спᲂдо́би .

=сла́ва , и҆ ны́нѣ , боⷢ҇ . Є҆=гда̀ пло́тьскагѡ сᲂꙋ́за , хо́щетъ дш҃а мᲂѧ̀
ѿ житїѧ̀ разлꙋчи́тисѧ , тᲂгда́ ми пред̾ста́ни влⷣчце , и҆ беспло́тныхъ враго́въ
сᲂвѣ́ты разᲂрѝ , и҆ си́мъ че́люсти сᲂкрꙋшѝ . и҆́щꙋщихъ пᲂжре́ти мѧ неща́днѡ ,
ꙗ҆́кѡ да невᲂз̾бра́ннѡ прᲂйдꙋ̀ , и҆́же на вᲂздꙋ́сѣ стᲂѧ́щїѧ кнѧ́зи тмы̀ ,
бг҃ᲂневѣ́стнаѧ .

=та́же , б=л҃го є҆́сть и҆спᲂвѣ́датисѧ . ~трⷭ҇то́е , и҆ по ѻ҆́ч҃е на́шъ .
~трᲂпа́рь , ст҃о́мꙋ .= с=ла́ва , и҆ нн҃ѣ , боⷢ҇ , вᲂскрⷭ҇нъ , настᲂѧ́щаго
гла́са . ~пᲂсе́мъ , є҆ктенїѧ̀ .= и҆ =ча́съ , а҃ . =и҆= ѿпꙋ́стъ .

В=ъ сꙋбо́тꙋ , бл҃же́нны . гла́съ , в҃ .=

~Гла́съ ти прино́симъ разбо́йничь , и҆ мо́лимсѧ , пᲂмѧнѝ на́съ гдⷭ҇и
во црⷭ҇твїи свᲂе́мъ .

=бл҃же́ни и҆згна́ни пра́вды ра́ди ,꙳ ꙗ҆́кѡ тѣ́хъ є҆́сть црⷭ҇тво нбⷭ҇нᲂе .
Х=рⷭ҇то́вымъ страсте́мъ ᲂу҆пᲂдо́бльшесѧ мч҃нцы , стра́сти чл҃ческїѧ
раз̾ли́чныѧ , при́снѡ и҆сцѣлѧ́ете .

=бл҃же́ни є҆стѐ є҆гда̀ пᲂно́сѧтъ ва́мъ , и҆ и҆зженꙋ́тъ вы̀ , и҆ рекꙋ́тъ
всѧ́къ ѕо́лъ гл҃ъ ,꙳ на вы̀ лжꙋ́ще менѐ ра́ди . С=о прᲂро́ки а҆пⷭ҇лы ,
со прпⷣбными ᲂу҆чи́тели , сᲂдѣ́телю всѣ́хъ до́брѣ ᲂу҆гᲂди́ша .

=ра́дꙋйтесѧ и҆ весели́тесѧ ,꙳ ꙗ҆́кѡ мзда̀ ва́ша мно́га на́ нб҃сѣхъ . С=о
всѣ́ми ст҃ы́ми твᲂи́ми , ꙗ҆́кѡ чл҃кᲂлю́бецъ гдⷭ҇и , всѧ̀ и҆́же вѣ́рᲂю
преста́вльшїѧсѧ , ᲂу҆чинѝ рабы̀ свᲂѧ̀ мо́лимсѧ .

=сла́ва . Ѽ= трⷪ҇це пресꙋ́щнаѧ , чтꙋ́щихъ тѧ̀ ᲂу҆ще́дри , ѿ пре́лести вра́жїѧ
и҆ сѣте́й , и҆збавлѧ́ющи при́снѡ .

=и҆ ны́нѣ . М=ᲂльбы̀ ра́бъ свᲂи́хъ непре́зри всенепᲂро́чнаѧ , спаса́ющи на́съ
ѿ всѧ́кихъ бѣ́дъ и҆ скᲂрбе́й .

=кᲂне́цъ втᲂро́мꙋ гла́сꙋ .=



