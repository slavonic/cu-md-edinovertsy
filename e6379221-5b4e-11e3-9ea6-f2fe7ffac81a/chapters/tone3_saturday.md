В=ъ пѧто́къ , ве́черъ . на гдⷭ҇и вᲂзва́хъ , стихѣ́ры ст҃ы́мъ мч҃нкѡмъ , и҆
ст҃лемъ , и҆ прпⷣбнымъ . гла́съ , г҃ . =з=апѣ́въ : ꙗ҆́кѡ ѿ тебѐ ѡ҆чище́нїе
є҆́сть . С=тра́ждꙋще до́блїи мч҃нцы крѣ́пкѡ , и҆ ра́ны и҆ вѧза́нїѧ , и҆
раз̾ли́чныѧ мꙋ́ки претерпѣ́вше , к̾ небᲂлѣ́зненᲂмꙋ вᲂи́стинꙋ и҆ бл҃же́ннᲂмꙋ
наслѣ́дїю приведо́шасѧ , по дᲂстᲂѧ́нїю бᲂлѣ́зней . ~И҆́же сло́во
бл҃гᲂчести́во и҆ бжⷭ҇твено ѿры́гнꙋвше , гдⷭ҇ни ст҃лїє , и҆ всѧ̀ є҆рети́ческаѧ
сᲂпрᲂтивᲂсло́вїѧ разрꙋши́сте , и҆ вѣ́рнымъ всѣ́мъ первᲂдѣ́тельницы ꙗ҆ви́стесѧ .
сегѡ̀ ра́ди пᲂчита́еми є҆стѐ . ~Невеще́ственыхъ беспло́тныхъ чи́нꙋ
ᲂу҆пᲂдо́бистесѧ ѻ҆ц҃ы бг҃ᲂно́снїи , в̾ тѣлесѝ веще́ственѣ . тѣ́хъ пресла́внѡ
житїѐ пᲂказꙋ́юще . тѣ́мже во ѡ҆би́телѣхъ тѣ́хъ живетѐ .

=и҆́ны стⷯры , мч҃нкᲂмъ . гла́съ , то́йже . В=е́лїѧ крⷭ҇та̀ твᲂегѡ̀ гдⷭ҇и
си́ла , вᲂдрꙋзи́бᲂсѧ на мѣ́стѣ , и҆ дѣ́йствꙋетъ в̾ ми́рѣ , и҆ пᲂказа̀
ѿ ры́барей а҆пⷭ҇лы , и҆ ѿ ꙗ҆зы́къ мч҃нки , да мо́лѧтсѧ ѡ҆ дш҃а́хъ на́шихъ .
~Ве́лїѧ мч҃нкъ твᲂи́хъ хрⷭ҇тѐ си́ла , во грᲂбѣ́хъ бо лежа́ще , дꙋ́хи
прᲂгᲂнѧ́етъ . и҆ ᲂу҆праздни́ша вра́жїю вла́сть , вѣ́рᲂю трⷪ҇ческᲂю пᲂдви́гшесѧ
по бл҃гᲂче́стїи .= П=рᲂро́цы и҆ а҆пⷭ҇ли хрⷭ҇то́вы и҆ мч҃нцы , наꙋчи́ша ны пѣ́ти
трⷪ҇цꙋ є҆динᲂсꙋ́щнꙋю . и҆ прᲂсвѣти́ша ꙗ҆зы́ки прельще́нныѧ , и҆ прича́стники
а҆́нг҃лѡмъ сᲂтвᲂри́ша сн҃ы чл҃ческїѧ .

=сла́ва , и҆ ны́нѣ , боⷢ҇ . К=а́кѡ недиви́мсѧ . бг҃ᲂмꙋ́жнᲂмꙋ твᲂемꙋ̀ ржⷭ҇твꙋ̀
пречтⷭ҇аѧ . и҆скꙋше́нїѧ бо мꙋ́жеска непрїе́мши всенепᲂро́чнаѧ , рᲂдила̀ є҆сѝ
без̾ ѻ҆ц҃а сн҃а пло́тїю . и҆́же пре́жде вѣ́къ рᲂжде́ннагѡ ѿ ѻ҆ц҃а без̾ мт҃ре .
ника́кᲂже претерпѣ́вша и҆змѣне́нїѧ . ли смѣше́нїѧ . ли раздѣле́нїѧ , но
во ѻ҆бᲂе́мъ сꙋществѣ̀ . сво́йства цѣ́ло сᲂхра́ньша . тѣ́мже мт҃и дв҃о влⷣчце .
тᲂго̀ мᲂлѝ спастѝ дш҃а . и҆́же правᲂсла́внѡ . бцⷣꙋ тѧ̀ и҆спᲂвѣ́дающихъ .

=та́же , с=вѣ́тѣ ти́хїи . =прᲂки́менъ , дню̀ . та́же , с=пᲂдо́би гдⷭ҇и
в̾ ве́черъ се́й . =на стихо́внѣ , стⷯры . гла́съ , г҃ . мⷱ҇ꙋ . М=ч҃нцы твᲂѝ
гдⷭ҇и вѣ́рᲂю ᲂу҆тверди́вшесѧ , и҆ наде́ждею ᲂу҆крѣ́пльшесѧ , любо́вїю крⷭ҇та̀
твᲂегѡ̀ дш҃е́внѡ сᲂє҆ди́ньшесѧ , вра́жїе мꙋчи́тельство разрꙋши́ша . и҆
ᲂу҆лꙋчи́вше вѣнцы̀ со беспло́тными и҆ мо́лѧтсѧ ѡ҆ дш҃а́хъ на́шихъ . =пᲂко́инъ .
В=сѐ сꙋ́етїе чл҃ческᲂе , є҆ли́кѡ не пребꙋ́детъ по сме́рти , не пребꙋ́детъ
бᲂга́тство , ни сни́детъ сла́ва . наше́дши бо сме́рти , всѧ̀ сїѧ̀ пᲂгꙋби́тъ .
тѣ́мже хрⷭ҇тꙋ̀ без̾сме́ртнᲂмꙋ цр҃ю вᲂзᲂпїе́мъ , преста́вленыѧ ѿ на́съ пᲂко́й ,
и҆дѣ́же всѣ́мъ є҆́сть веселѧ́щимсѧ жили́ще ᲂу҆ тебѐ . =пᲂко́инъ . Ч=л҃цы , что̀
всꙋ́е мѧте́мсѧ ; пꙋ́ть кра́тᲂкъ є҆́сть и҆́мже тече́мъ . ды́мъ є҆́сть житїѐ ,
па́ра и҆ пе́рсть и҆ пе́пелъ , в̾ ма́лѣ ꙗ҆влѧ́етсѧ , и҆ вско́рѣ пᲂгиба́етъ .
тѣ́мже , хрⷭ҇тꙋ̀ без̾сме́ртнᲂмꙋ вᲂзᲂпїе́мъ , преста́вленыѧ ѿ на́съ пᲂко́й ,
и҆дѣ́же всѣ́мъ є҆́сть веселѧ́щимсѧ жили́ще ᲂу҆ тебѐ .

=сла́ва , и҆ ны́нѣ , боⷢ҇ . В=ъ жена́хъ ст҃а́ѧ бцⷣе мт҃и без̾невѣ́стнаѧ ,
мᲂлѝ є҆го́же є҆сѝ рᲂдила̀ цр҃ѧ и҆ бг҃а на́шегѡ , да спасе́тъ ны ꙗ҆́кѡ
чл҃кᲂлю́бецъ .

=та́же , н=н҃ѣ ѿпꙋща́еши .= т=рⷭ҇то́е , и҆ по ѻ҆́ч҃е на́шъ . ~трᲂпа́рь ,
ст҃о́мꙋ .= с=ла́ва , и҆ ны́нѣ , боⷢ҇ , вᲂскрⷭ҇нъ , настᲂѧ́щаго гла́са .
~є҆ктенїѧ̀ . =и҆= ѿпꙋ́стъ .

В=ъ пѧто́къ , на па́вечерницѣ . кано́нъ , прест҃ѣ́й бцⷣѣ . гла́съ , г҃ .
пѣ́снь , а҃ . і҆рмо́съ . И҆́=же во́ды дре́вле ма́нїемъ бжⷭ҇твенымъ , во є҆ди́но
со́нмище сᲂвᲂкꙋпѝ , и҆ раздѣли́выи мо́ре і҆и҃льтескимъ лю́демъ . сѐ бг҃ъ на́шъ
препрᲂсла́вленъ сы́и , тᲂго̀ є҆ди́нагѡ вᲂспᲂе́мъ , ꙗ҆́кѡ прᲂсла́висѧ .
=запѣ́в̾ : прⷭ҇та́ѧ гжⷭ҇е бцⷣе спасѝ на́съ . С=пасе́нїю нача́льника и҆
жизнᲂда́вца ро́ждьшаѧ па́че смы́сла всегѡ̀ , сᲂꙋ́зъ разрѣши́ла є҆сѝ
ѡ҆сꙋжде́нїѧ є҆́ввы прамт҃ре . и҆ бы́вшаѧ тва́рь всѧ̀ блажи́тъ тѧ ,
бг҃ᲂрᲂди́тельнице чи́стаѧ . ~Ѡ҆ѕло́бленаго лю́тыми бᲂлѣ́зньми , дш҃е́ю и҆
тѣ́лᲂмъ , прест҃а́ѧ дв҃це и҆схи́ти ѿ глꙋбины̀ неча́ѧнїѧ , всѣ́хъ нꙋ́жныхъ
и҆збавлѧ́ющи мѧ , є҆си́ бо пречⷭ҇таѧ млрⷭ҇дїѧ и҆сто́чникъ . =сла́ва .
С=ᲂвлеко́хсѧ ѻ҆де́жды весе́лїѧ , в̾ ско́рбь впа́дъ и҆ бᲂлѣ́знь , и҆ лю́тѣ
ᲂу҆ѧзви́хсѧ ѿ всю́дꙋ . пред̾варѝ и҆ и҆зба́ви мѧ ѿ ѡ҆держа́щїѧ пре́лести ,
ты́ бо ми є҆сѝ влⷣчце прибѣ́жище и҆ наде́жда . =и҆ ны́нѣ . П=ред̾ста́тельницꙋ
тѧ̀ тве́рдꙋ стѧжа́въ бг҃ᲂневѣ́сто , твᲂемꙋ̀ пᲂкро́вꙋ притека́ю , мᲂлю́сѧ
непре́зри мѧ твᲂегѡ̀ раба̀ , мно́гими стрⷭ҇тьмѝ стѧ́гнꙋта , и҆ бᲂлѣ́зньми и҆
скᲂрбьмѝ , но мл҃твами твᲂи́ми и҆сцѣлѝ мт҃и бж҃їѧ .

=пѣ́снь , г҃ . і҆рмо́съ . И҆́=же ѿ несꙋ́щихъ всѧ̀ приведы́и , сло́вᲂмъ
сᲂзида́ема , сᲂверша́ема же дх҃ᲂмъ , вседержи́телю вы́шнїи , в̾ любвѝ свᲂе́й
ᲂу҆твердѝ менѐ . ~Въ недᲂꙋмѣ́нїи и҆ ско́рби бᲂлѣ́зненѣ є҆́смь ѡ҆каѧ́нныи ,
в̾ слѣ́дъ себѐ сме́рть зрю̀ . тѣ́мже пречⷭ҇таѧ твᲂе́ю мл҃твᲂю спаси́ мѧ . ~Всѐ
житїѐ рас̾тлѣ́нно ѕлы́ми и҆ блꙋ́дными дѣѧ́нїи , и҆́же клеве́щꙋтъ на мѧ̀ , и҆
ѿчаѧ́нїемъ мѧ пᲂгрꙋжа́ютъ , чⷭ҇таѧ спаси́ мѧ . =сла́ва . Щ=едро́тъ твᲂи́хъ
бе́здна всю́дꙋ прᲂлива́ема влⷣчце , є҆ди́ныѧ ра́ди бл҃гᲂсти . во є҆ле́и масти́тѣ
ᲂу҆маща́етъ , всѣ́хъ при́снѡ тѧ̀ пᲂю́щихъ . =и҆ нн҃ѣ . Ꙗ҆́=кѡ ѿ нача́ла тѧ̀
є҆стества̀ на́шегѡ прїе́мъ бг҃ᲂневѣ́сто , сн҃ъ тво́й и҆ гдⷭ҇ь . сᲂвᲂкꙋплѧ́етъ
мл҃твами твᲂи́ми , тебѐ пᲂю́щихъ .

=пѣ́снь , д҃ . і҆рмо́съ . П=ᲂлᲂжѝ к̾ на́мъ тве́рдꙋю любо́вь сѝ гдⷭ҇и ,
є҆динᲂро́днаго бо тѝ сн҃а на́съ ра́ди на сме́рть в̾да́лъ є҆сѝ . тѣ́мже тѝ
вᲂпїе́мъ вᲂсхвалѧ́юще , сла́ва си́лѣ твᲂе́й . ~Всю̀ на тѧ̀ наде́жꙋ пᲂлᲂжи́хъ
влⷣчце , мᲂлю́сѧ и҆ припа́даю ѿ дш҃и , смертᲂно́сныѧ и҆зба́ви бᲂлѣ́зни ,
вᲂз̾вᲂдѧ́щи мѧ к̾ жи́зни спасе́нїѧ , ꙗ҆́же жи́знь ро́ждьшаѧ . ~И҆сцѣли́ мѧ
чⷭ҇таѧ мл҃твами сѝ , ѿча́ѧннаго раба̀ твᲂегѡ̀ , пᲂдо́бїемъ лю́тыхъ и҆
растлѣ́нныхъ ра́нъ . врача́ бо рᲂдила̀ є҆сѝ , и҆́же в̾ млⷭ҇ти бᲂга́таго бг҃а
на́шегѡ . =сла́ва . В=ъ стра́сти лю́тыѧ впа́дшаго мѧ и҆зба́ви , и҆ весе́лїѧ
ѻ҆де́жꙋ , пᲂсѣще́нїемъ сѝ бжⷭ҇твенымъ пᲂда́ждь ми , ꙗ҆́же преи҆мꙋ́щꙋю всѧ́къ
ᲂу҆́мъ ра́дᲂсть дв҃о прᲂрасти́вшаѧ . =и҆ ны́нѣ . Д=рꙋго́е нб҃о бцⷣе ꙗ҆ви́ласѧ
є҆сѝ , сл҃нце пра́вды несказа́нно , на землѝ чи́стаѧ вᲂсїѧ́вшаѧ , и҆́мже
на́мъ вᲂсїѧ̀ бг҃ᲂразꙋ́мїѧ свѣ́тъ приснᲂсꙋ́щныи .

=пѣ́снь , є҃ . і҆рмо́съ . К=ъ тебѣ̀ ᲂу҆́треннюю всѣ́хъ твᲂрцꙋ̀ , преи҆мꙋ́щемꙋ
всѧ́къ ᲂу҆́мъ ми́рᲂви , занѐ свѣ́тъ пᲂвелѣ́нїѧ твᲂѧ̀ , в̾ ни́хже наста́ви мѧ .
~Ме́ртвᲂсть твᲂрѧ́щи , и҆ стрⷭ҇ти прибли́жихсѧ , ѿ мᲂи́хъ без̾мѣ́рныхъ
грѣхѡ́въ , мт҃и бж҃їѧ тѧ̀ и҆збавле́нїе мно́гимъ ѕлы́хъ мᲂи́мъ бы́ти , мᲂлю̀
прилѣ́жнѡ . ~Дш҃е́внїи мᲂѝ рꙋ́цѣ прᲂстира́ю к̾ тебѣ̀ чи́стаѧ , плᲂтьски́ми бо
раз̾слабѣ́хъ ѡ҆каѧ́нныи . но ты̀ ѿ мно́гихъ ра́нъ и҆зба́ви мѧ , пᲂдаю́щи
и҆сцѣле́нїе . =сла́ва . С=ᲂвлеко́хсѧ здра́выѧ ѻ҆де́жды , и҆ плаче́внꙋю ри́зꙋ
въ бᲂлѣ́знехъ ѡ҆бле́къ , тебѣ̀ мᲂлю́сѧ влⷣчце , ѡ҆блецы́ мѧ во здра́вїе . =и҆
ны́нѣ . Ꙗ҆́=кѡ мч҃нкѡмъ и҆ а҆пⷭ҇лѡмъ , сщ҃е́ннᲂе сꙋ́щи бл҃гᲂлѣ́пїе бцⷣе , и҆
вѣ́рнымъ застꙋ́пницꙋ , всѝ дᲂсто́йнѡ тѧ̀ сла́вимъ .

=пѣ́снь , ѕ҃ . і҆рмо́съ . В=ᲂз̾ведѝ и҆з̾ тли́ мѧ гдⷭ҇и бж҃е мо́й , і҆ѡ́на
вᲂпїѧ́ше , и҆ а҆́зъ вᲂпїю́ ти , и҆з̾ глꙋбины̀ и҆зба́ви мѧ сп҃се мно́гихъ ми
ѕѡ́лъ , и҆ ко свѣ́тꙋ твᲂи́хъ за́пᲂвѣдей , напра́ви наста́ви мѧ̀ . ~Напрѧжѐ
на мѧ̀ мно́жество бᲂлѣ́зней , ѿ мᲂи́хъ без̾мѣ́рныхъ сᲂгрѣше́нїи тлетво́рныи ,
и҆ ᲂу҆мерщве́нїемъ мѧ̀ ѡ҆блᲂжи́ша . но сама̀ бцⷣе ѿ си́хъ мѧ и҆зба́ви , и҆
всѧ́кїѧ нꙋ́жды и҆схи́ти . ~Вве́рженъ бы́хъ во глꙋбинꙋ̀ прегрѣше́нїи и҆
бᲂлѣ́зней , и҆ скᲂрбе́й без̾мѣ́рныхъ , и҆ в̾ ни́хъ ны́нѣ ѿ ню́дъ пᲂдавлѧ́юсѧ .
но ты̀ бг҃ᲂрᲂди́тельнице прᲂсте́рши рꙋ́кꙋ , ко спасе́нїю вᲂз̾веди́ мѧ .
=сла́ва . Т=ѧ̀ ѡ҆снᲂва́нїе тве́рдо вѣ́мъ бцⷣе , и҆ держа́внꙋ по́мᲂщь сꙋ́щимъ
в̾ ско́рби . тѣ́мже к̾ твᲂемꙋ̀ пᲂкро́вꙋ прибѣ́гъ мᲂлю́ тѧ , ѿ лю́тыхъ бѣ́дъ
и҆зба́ви мѧ , и҆ ѿ тѧ́жкихъ бᲂлѣ́зней . =и҆ ны́нѣ . Б=раздꙋ̀ ю҆́же бжⷭ҇твеныи
кла́съ вᲂзне́сшꙋю , и҆́мже вѣ́рныхъ срⷣца пита́ютсѧ вѣ́рᲂю , и҆ мы́сленыи гла́дъ
преста̀ . бж҃їи кᲂвче́гъ вᲂспᲂе́мъ , ꙗ҆́кѡ дв҃ꙋю бг҃ᲂмт҃рь .

~Гдⷭ҇и пᲂми́лꙋй , =гⷤ . сла́ва , и҆ ны́нѣ . сѣда́ленъ , гла́съ , г҃ .
Б=жⷭ҇твенагѡ є҆стества̀ не ѿлꙋ́чьсѧ , пло́ть бы́въ во́ чревѣ твᲂе́мъ но бг҃ъ
вᲂчл҃чьсѧ пребы́сть , и҆́же по ржⷭ҇твѣ̀ мт҃рь тѧ̀ дв҃ꙋ , ꙗ҆́кѡ пре́жде ржⷭ҇тва̀
сᲂхрани́въ всенепᲂро́чнꙋ є҆ди́нъ гдⷭ҇ь . тᲂго̀ прилѣ́жнѡ мᲂлѝ , дарᲂва́ти на́мъ
ве́лїю млⷭ҇ть .

=пѣ́снь , з҃ . і҆рмоⷭ҇ . Ꙗ҆́=кᲂже дре́вле , бл҃гᲂчести́выѧ трѝ ѻ҆́трᲂки
прᲂхла́ди , во пла́мени халдѣ́йстѣмъ , свѣ́тлымъ бжⷭ҇тва̀ ѻ҆гне́мъ . и҆ на́съ
ѡ҆зарѝ блгⷭ҇ве́нъ є҆сѝ взыва́юща , бж҃е ѻ҆ц҃ъ на́шихъ . ~Оу҆млрⷭ҇дисѧ на мѧ̀
дв҃о бг҃ᲂневѣ́сто , во ѿчаѧ́нїѧ глꙋбинꙋ̀ пᲂпо́лзшасѧ , тебѐ тишинꙋ̀ бы́ти мѝ
мᲂлю̀ пречⷭ҇таѧ , спасе́нїю бо є҆сѝ приста́нище , сꙋ́щимъ в̾ нꙋ́жахъ прⷭ҇нѡ .
~Неи҆з̾гл҃анно па́че ᲂу҆ма̀ , мꙋ́дрᲂсть и҆ си́лꙋ бж҃їю рᲂдила̀ є҆сѝ хрⷭ҇та̀ .
тѣ́мже сильна̀ в̾ млⷭ҇ти и҆ щедра̀ сꙋ́щи , да́ждь ми спасе́ныѧ цѣльбы̀ твᲂѧ̀
бцⷣе , наде́же вѣ́рнымъ . =сла́ва . Ѻ҆=бᲂга́тивши бжⷭ҇твенымъ ржⷭ҇тво́мъ
кᲂнцы̀ , нетлѣ́нїѧ сла́дᲂстїю , ѿ тлетво́рныѧ мѧ̀ бᲂлѣ́зни , и҆ го́рькихъ
стрⷭ҇те́й свᲂбᲂдѝ , и҆ спасе́нїе пᲂда́ждь бж҃їѧ мт҃и пресла́внаѧ . =и҆
нн҃ѣ . И҆́=же две́рь тѧ̀ та́йнꙋю свᲂю̀ пред̾лᲂжи́въ , и҆ застꙋ́пницꙋ ди́внꙋ
сꙋ́щимъ на землѝ . тᲂбо́ю чⷭ҇таѧ две́рь пᲂдадѐ чл҃кѡмъ , всѣ́хъ в̾ жи́знь
в̾вᲂдѧ́щꙋ вѣ́чнꙋю , ꙗ҆́кѡ ще́дръ и҆ всѣ́хъ бг҃ъ .

=пѣ́снь , и҃ . і҆рмо́съ . В=авило́нскаѧ пе́щь ѻ҆́трᲂки неѡ҆палѝ ,
ни бжⷭ҇твенныи же ѻ҆́гнь , дв҃ыѧ нерастли́лъ є҆́сть . тѣ́мъ с̾ дѣтьмѝ вѣ́рнѡ
вᲂпїе́мъ , блгⷭ҇ви́те всѧ́каѧ дѣ́ла гдⷭ҇нѧ гдⷭ҇а . ~Прегрѣше́нїи неи҆сче́тнꙋю
пꙋчи́нꙋ стѧжа́въ , ны́нѣ сᲂꙋдавлѧ́юсѧ чи́стаѧ , в̾ бᲂлѣ́знехъ пᲂгрꙋжа́емь .
тѣ́мже ми рꙋ́кꙋ по́мᲂщи прᲂсте́рши , и҆з̾ глꙋбины̀ бᲂлѣ́зней вᲂз̾ведѝ
мᲂлю́сѧ . ~Престо́лъ бг҃ꙋ землены́и , две́рь же нбⷭ҇наѧ ꙗ҆ви́сѧ прⷭ҇нѡ
дв҃о чⷭ҇таѧ , бцⷣе всепѣ́таѧ . тѣ́мже ми спасе́нїѧ две́рь ѿве́рзи бг҃ᲂмт҃и , и҆
тмы̀ страсте́й свᲂбᲂдѝ . =сла́ва . Ꙗ҆́=кѡ винᲂгра́дъ вᲂз̾расти́ла є҆сѝ ,
гро́здъ не вᲂз̾дѣ́ланъ чⷭ҇таѧ , вино̀ и҆стᲂча́ющь дш҃а́мъ , веселѧ́щеє вѣ́рнѡ
пᲂю́щимъ є҆гѡ̀ всенепᲂро́чнаѧ . =и҆ нн҃ѣ . И҆́=же по ржⷭ҇твѣ̀ нетлѣ́нна
пребы́вши всенепᲂро́чнаѧ , мо́лимсѧ чⷭ҇таѧ и҆зба́ви ѿ тлѝ рабы̀ твᲂѧ̀ , вѣ́рнѡ
пᲂю́щихъ є҆динᲂмышле́нїемъ дш҃и , бл҃гᲂслᲂви́те всѧ̀ дѣ́ла гдⷭ҇а , и҆
превᲂзнᲂси́те є҆гѡ̀ во́ вѣки .

=пѣ́снь , ѳ҃ . і҆рмо́съ . Н=а сѷна́йстѣй гᲂрѣ̀ ви́дѣвъ тѧ в̾ кꙋпинѣ̀
мѡѷсе́й , не ѡ҆па́льнѡ ѻ҆́гнь бжⷭ҇твенныи заче́ншꙋю во́ чревѣ .
данїи́лъ же тѧ ви́дѣ го́рꙋ непресѣ́ченꙋ . же́ѕлъ прᲂзѧ́бшїи и҆са́їѧ
взыва́ше , ѿ ко́рене дв҃дᲂва . =Ѽ= дв҃о бл҃га́ѧ ; ѽ ми́рꙋ ра́дᲂсти и҆
прибѣ́жище . ѽ храни́лище вѣ́рнымъ , и҆ и҆збавле́нїе скᲂрбе́мъ . ты̀
пред̾ста́ни ми в̾ ча́съ сме́рти , и҆ и҆зба́ви ѿ бѣсо́въ и҆́щꙋщихъ рас̾тли́ти
мѧ . ~Ꙗ҆́кѡ зижди́телѧ и҆ бг҃а , заче́нши во ᲂу҆тро́бѣ дв҃о мт҃и чⷭ҇таѧ . си́лᲂю
и҆́же в̾ тебѣ̀ низ̾лᲂжѝ бѣсо́мъ шата́нїѧ . и҆ вᲂз̾несѝ ро́гъ пᲂю́щихъ
держа́вꙋ твᲂю̀ бжⷭ҇твенꙋю , и҆ вѣ́рнѡ пᲂклᲂнѧ́ющихсѧ ѻ҆́бразꙋ твᲂемꙋ̀ .
=сла́ва . Н=о́во сᲂдѣ́лавъ на́ше є҆стество̀ , и҆́же ѿ тебѐ вᲂплᲂще́исѧ
дв҃о чⷭ҇таѧ . но́во дѣ́лаетъ и҆ ѡ҆бнᲂвлѧ́етъ , мт҃рьнею твᲂе́ю мл҃твᲂю . и҆́же
свѣ́тлꙋю и҆ бо́дрꙋю застꙋ́пницꙋ , и҆ сꙋ́щꙋю бцⷣꙋ , в̾ пѣ́снехъ непреста́ннѡ тѧ̀
велича́ющихъ . =и҆ нн҃ѣ . Т=ы̀ а҆́нг҃лѡмъ ра́дᲂсть , ты̀ пра́ведникᲂмъ
дᲂбро́та . ты̀ вѣ́рнымъ наде́жда , ты̀ сᲂблюде́нїе на́ше . ты̀ мо́стъ , и҆́же
к̾ жи́зни несᲂстарѣ́ющейсѧ превᲂдѧ́щи , и҆́же вѣ́рᲂю и҆ любо́вїю тѧ̀
велича́ющихъ . =та́же , д=ᲂсто́йнѡ є҆́сть . =и҆= про́чеє , ѡ҆бы́чно . =и҆=
ѿпꙋ́стъ .

В=ъ сꙋбо́тꙋ , на ᲂу҆́трени . по а҃ , стихᲂло́гїи . сѣда́льны , мч҃нчны .
гла́съ , г҃ . Б=л҃гᲂдꙋ́шїе терпѣ́нїѧ ва́шегѡ , пᲂбѣдѝ ко́зни ѕлᲂнача́льнагѡ
врага̀ , страстᲂте́рпцы всехва́льнїи . сегѡ̀ ра́ди вѣ́чнᲂмꙋ спᲂдо́бистесѧ
бл҃же́нствꙋ . но мᲂли́тесѧ гдⷭ҇ви , хрⷭ҇тᲂлюби́выхъ люде́й спастѝ ста́до ,
мч҃нцы сꙋ́ще и҆́стиннїи . =сти́х̾ : ди́венъ бг҃ъ во ст҃ы́хъ свᲂи́хъ бг҃ъ
і҆и҃левъ . С=їѧ́ете вѣ́рᲂю пресвѣ́тлаѧ свѣти́ла ст҃і́и , бл҃гᲂче́стїѧ
вра́чеве , стрⷭ҇тᲂте́рпцы прехва́льнїи . мꙋчи́телей ᲂу҆́бѡ ра́нъ
не ᲂу҆бᲂѧ́вшесѧ , и҆́дᲂльскᲂе ѕлᲂче́стїе низ̾лᲂжи́сте , пᲂбѣ́дꙋ и҆мꙋ́ще
непᲂбѣди́мꙋю , крⷭ҇тъ и҆́стинныи . =сла́ва , и҆ нн҃ѣ , боⷢ҇ . Т=ебѐ хᲂда́таицꙋ
спасе́нїю ро́да на́шегѡ , вᲂспѣва́емъ бцⷣе дв҃о . пло́тїю бо є҆ю́же и҆з̾тебѐ
прᲂше́дъ , сн҃ъ тво́й и҆ бг҃ъ на́шъ , крⷭ҇тнꙋю прїе́мъ стрⷭ҇ть . и҆зба́вилъ
є҆́сть на́съ и҆з̾ и҆стлѣ́нїѧ , ꙗ҆́кѡ чл҃кᲂлю́бецъ .

=по в҃ , стихᲂло́гїи . сѣда́льны , гла́съ , г҃ . В=ᲂѡ҆рꙋжи́вшесѧ всѣ́мъ
ѻ҆рꙋ́жїемъ хрⷭ҇то́вымъ , и҆ ѡ҆бо́лкшесѧ во ѻ҆рꙋ́жїе вѣ́ры , пᲂлкѝ вра́жїѧ ,
страда́льчески низ̾лᲂжи́сте . ᲂу҆се́рдно бо ᲂу҆пᲂва́нїемъ жи́зни , претерпѣ́сте
всѧ̀ мꙋчи́телей преще́нїѧ же и҆ ра́ны . тѣ́мже и҆ вѣнцы̀ прїѧ́сте , мч҃нцы
хрⷭ҇то́вы терпѣливᲂдꙋ́шнїи . =сти́х̾ : ди́венъ бг҃ъ во ст҃ы́хъ свᲂи́хъ бг҃ъ
і҆и҃левъ . С=трастᲂте́рпцы ст҃і́и , мᲂли́те млⷭ҇тиваго бг҃а , да сᲂгрѣше́нїемъ
ѡ҆ставле́нїе , пᲂда́стъ дш҃а́мъ на́шимъ . =сти́хъ : бл҃же́ни ꙗ҆́же и҆збра̀ и҆
прїѧ́тъ ѧ҆̀ гдⷭ҇ь . Є҆=гда̀ сло́вᲂмъ твᲂи́мъ пред̾ста́немъ , без̾ме́зднᲂмꙋ
твᲂемꙋ̀ сꙋди́щꙋ гдⷭ҇и , непᲂсрамѝ и҆́же в̾ тѧ̀ вѣ́рᲂвавшихъ сп҃се на́шъ ,
вси́ бо сᲂгрѣши́хᲂмъ , но тебѐ не ѿстꙋпи́хᲂмъ . тѣ́мже мо́лимъ тѧ̀ , в̾ се́лѣхъ
пра́ведныхъ твᲂи́хъ хрⷭ҇тѐ , и҆́хже прїѧ́тъ пᲂко́й , є҆ди́нъ бо є҆сѝ
без̾грѣ́шенъ . =сла́ва , и҆ ны́нѣ , боⷢ҇ . П=рᲂро́цы прᲂпᲂвѣ́даша , а҆пⷭ҇ли
наꙋчи́ша , мч҃нцы и҆спᲂвѣ́даша , и҆ мы̀ вѣ́рᲂвахᲂмъ , бцⷣꙋ тѧ̀ вᲂи́стинꙋ
сꙋ́щꙋю . тѣ́мже и҆ велича́емъ ржⷭ҇тво̀ твᲂѐ пречⷭ҇тᲂе .

К=ано́нъ , ст҃ы́мъ мч҃нкѡмъ , и҆ ст҃лемъ , и҆ прпⷣбнымъ . и҆ ᲂу҆со́пшимъ .
твᲂре́нїе і҆ѡ́сифᲂво . гла́съ , г҃ . пѣ́снь , а҃ . і҆рмо́съ . Д=и́венъ
в̾ сла́вахъ твᲂрѧ́и чꙋдеса̀ , ты̀ є҆сѝ бж҃е бе́зднꙋ и҆з̾сꙋши́выи , и҆ ѻ҆рꙋ́жїе
пᲂтᲂпѝ и҆ лю́ди спасѐ , пᲂю́щїѧ тѧ̀ ꙗ҆́кѡ и҆зба́вителѧ бг҃а на́шегѡ , ꙗ҆́кѡ
прᲂсла́висѧ . =запѣ́в̾ : ст҃і́и мч҃нцы , мᲂли́те бг҃а ѡ҆ на́съ . мⷱ҇ꙋ .
М=ꙋче́нїѧ сла́вꙋ премꙋ́дрїи ѡ҆брѣто́сте всѝ страда́льцы , мꙋче́нїѧ
мнᲂгᲂѡ҆бра́знаѧ , до́блественѣ претерпѣ́сте стрⷭ҇тᲂте́рпцы . тѣ́мже сла́вими
є҆стѐ при́снѡ . =запѣ́въ : ст҃і́и всѝ , мᲂли́те бг҃а ѡ҆ на́съ . П=ревы́шшїй
и҆мꙋ́ще живо́тъ , ꙗ҆ви́стесѧ бжⷭ҇твенїи слꙋжи́телїе , премꙋ́дрїи
сщ҃еннᲂтаи́нницы , вᲂпло́щшагᲂсѧ сло́ва ᲂу҆па́сше до́брѣ гдⷭ҇не ста́до , си́лᲂю
бжⷭ҇твенᲂю . ~Распе́ншесѧ ми́рᲂви прпⷣбнїи пло́тїю , всѣ́хъ сласте́й
ѿверго́стесѧ , и҆ сᲂсꙋ́ди дх҃а ꙗ҆́вльшесѧ , дꙋ́хи ле́стныѧ , бжⷭ҇твенᲂю си́лᲂю
пᲂгꙋби́сте в̾кꙋ́пѣ . =сла́ва . И҆́=же ѿ землѝ пᲂвелѣ́нїемъ твᲂи́мъ гдⷭ҇и ,
вѣ́рᲂю бл҃гᲂче́стнᲂю ще́дре преста́вльшїѧсѧ , жи́зни без̾кᲂне́чнѣй и҆ свѣ́тꙋ
невече́рнемꙋ спᲂдо́бивъ , пᲂко́й ꙗ҆́кѡ бл҃гъ . =боⷢ҇ . Ꙗ҆́=кѡ бг҃а ро́ждьшꙋю
пло́тїю пречⷭ҇таѧ , нра́вᲂмъ бл҃гᲂче́стнымъ чте́мъ тѧ̀ непреста́ннѡ ,
съ честны́ми жена́ми пᲂсто́мъ прᲂсїѧ́вшими , и҆ страда́ньми , врага̀
низ̾лᲂжи́вшими .

Д=рꙋгі́и кано́нъ ᲂу҆со́пшимъ . пᲂе́мъ на рѧдꙋ̀ , и҆дѣ́же нѣ́сть минѣ́и .
твᲂре́нїе ѳеѡ́фанᲂво . і҆рмо́съ . П=ределѧ́емᲂе мо́ре . =запѣ́в̾ : ди́венъ бг҃ъ
во ст҃ы́хъ свᲂи́хъ бг҃ъ і҆и҃левъ . П=ᲂгребе́нїемъ свᲂи́мъ сме́рть
ᲂу҆мертви́въ , и҆ низ̾лᲂжѝ а҆́дᲂво мꙋчи́тельство , на нб҃са̀ прⷣтча на́мъ
вᲂз̾ше́лъ є҆сѝ . стрⷭ҇тᲂте́рпческїи ли́къ сᲂвᲂзне́слъ є҆сѝ . нн҃ѣ же дꙋ́ши
пᲂко́й преста́вленыѧ к̾ тебѣ̀ хрⷭ҇тѐ .

=запѣ́в̾ : пᲂко́й гдⷭ҇и дш҃а ᲂу҆со́пшихъ ра́бъ свᲂи́х̾ . И҆́=же бжⷭ҇твеныѧ
мч҃нки ᲂу҆крѣплѧ́ѧи , и҆ тѣ́ми пре́лесть пᲂтреби́лъ є҆сѝ . мᲂльба́ми и҆́хъ
ꙗ҆́кѡ бг҃ъ , скᲂнча́вшїѧсѧ ꙗ҆́же ѡ҆ тебѣ̀ сп҃се , без̾сме́ртїе и҆ бл҃же́ннᲂе
наслѣ́дїе ᲂу҆лꙋчи́ти бл҃гᲂвᲂлѝ . =сла́ва . З=а рабы̀ влⷣко свᲂю̀ кро́вь ,
закла́всѧ и҆злїѧ́лъ є҆сѝ ꙗ҆́кѡ ще́дръ , до́лгъ же за ни́хъ вᲂз̾дава́ѧ . сегѡ̀
ра́ди млрⷭ҇де тебѐ мо́лимъ , преста́вленыѧ рабы̀ твᲂѧ̀ к̾ тебѣ̀ пᲂко́й . =и҆
нн҃ѣ , боⷢ҇ . Ч=и́стꙋю вᲂспᲂе́мъ бцⷣꙋ бг҃а ро́ждьшꙋю , и҆́же сме́ртїю свᲂе́ю ,
сме́рть на́шꙋ и҆спрᲂве́ргшаго . и҆ жи́знь и҆стᲂчи́вшаго несᲂстарѣ́вшꙋюсѧ , и҆
во́ вѣки пребыва́ющеє бл҃же́нство .

=пѣ́снь , г҃ . і҆рмо́с̾ . Н=епло́днаѧ дш҃е и҆ без̾ча́днаѧ , стѧжѝ пло́дъ ѡ҆́
бз҃ѣ , и҆ веселѧ́щисѧ вᲂзᲂпі́й ᲂу҆тверди́хсѧ тᲂбо́ю бж҃е , нѣ́сть ст҃а , и҆
нѣ́сть пра́ведна , па́че тебѐ гдⷭ҇и . =мⷱ҇ꙋ . С=и́лᲂю бж҃їею ᲂу҆крѣплѧ́еми
мч҃нцы сла́внїи , пагꙋбᲂро́днꙋю си́лꙋ , и҆́же в̾ ѕло́бѣ си́льнагѡ врага̀
до кᲂнца̀ пᲂгꙋби́сте , и҆ пᲂбѣ́дныѧ прїѧ́сте бжⷭ҇твеныѧ вѣнцы̀ . ~И҆́же
прпⷣбныѧ влⷣко ꙗ҆ви́лъ є҆сѝ врага̀ пᲂбѣди́телей , и҆ ст҃лей пᲂма́занїемъ
прест҃ы́мъ ѡ҆ст҃и́въ хрⷭ҇тѐ , тѣ́хъ мᲂльба́ми ѡ҆ст҃ѝ и҆ прᲂсвѣтѝ пᲂю́щихъ
тѧ̀ . ~Съ прᲂро́ки всѣ́ми , вᲂсхва́лимъ же́нъ бжⷭ҇твеныхъ ли́къ , и҆́же
в̾ пᲂстѣ̀ прᲂсїѧ́вшїѧ , и҆ вѣ́рᲂю пᲂстрада́вшїѧ , и҆ мнѡгᲂко́зненаго ѕмі́ѧ
пᲂпра́вшїѧ . =сла́ва . И҆́=хже ѿ на́съ преста́вилъ є҆сѝ бжⷭ҇твенᲂю во́лею
хрⷭ҇тѐ , со ст҃ы́ми ᲂу҆чинѝ , ꙗ҆́же в̾ житїѝ презрѣ́въ ще́дре тѣ́хъ
прегрѣше́нїѧ , мо́лимсѧ мл҃твами ст҃ы́хъ твᲂи́хъ . =боⷢ҇ . И҆́=же спасе́ни
пречⷭ҇таѧ твᲂи́мъ ст҃ы́мъ ржⷭ҇тво́мъ , гла́съ гаврїи́лᲂвъ вᲂпїе́мъ ти вѣ́рнѡ ,
є҆́же ра́дꙋисѧ . и҆ мо́лимсѧ твᲂи́ми мл҃твами , прегрѣше́нїемъ прᲂще́нїе
всѣ́мъ на́мъ и҆спрᲂсѝ .

=и҆́нъ , і҆рмо́съ . И҆́=же ѿ несꙋ́щихъ . =ди́венъ бг҃ъ . С=ᲂзда́выи мѧ
ѿ землѝ , и҆ к̾ землѝ вᲂз̾враще́на ѡ҆каѧ́ннаго , ѡ҆бнᲂви́лъ є҆сѝ свѣтлѣ́е .
дꙋ́ши ᲂу҆со́пшихъ ᲂу҆пᲂко́й , мл҃твами мч҃нкъ . =пᲂко́й гдⷭ҇и .
С=трастᲂте́рпецъ мч҃нкъ , бїе́ньми же и҆ вѧза́ньми , ра́нами и҆ ꙗ҆́звами ,
ᲂу҆мᲂле́нъ быва́ѧ , дꙋ́ши ра́бъ твᲂи́хъ , во ст҃ы́хъ се́лѣхъ ᲂу҆чинѝ ще́дре .
=сла́ва . И҆=зба́ви чл҃кᲂлю́бче рабы̀ свᲂѧ̀ гее́ны , ѻ҆гнѧ́ же и҆ мра́чныхъ
селе́нїи а҆́да , и҆́же вѣ́рᲂю влⷣко ᲂу҆со́пшїѧ твᲂе́ю наде́жею . =и҆ нн҃ѣ ,
боⷢ҇ . С=щ҃е́ннѣйшаѧ ꙗ҆́кѡ мт҃и , зижди́телѧ тва́ри сꙋ́щи , и҆́же сме́рти
разо́ршаго си́лꙋ , бцⷣе пречⷭ҇таѧ и҆ нетлѣ́нїе на́мъ дарᲂва́вшаго .

=пѣ́снь , д҃ . і҆рмо́съ . П=рисѣ́ннꙋю го́рꙋ а҆вва́кꙋмъ пред̾зрѧ̀ ,
пречи́стᲂе ти чре́во чи́стаѧ , тѣ́мъ и҆ вᲂпїѧ́ше , ѿ ю҆́га прїи́детъ бг҃ъ , и҆
ст҃ы́и ѿ гᲂры̀ присѣ́нныѧ ча́сты . =мⷱ҇ꙋ . Ꙗ҆́=кᲂже ѻ҆вча́та приведо́стесѧ
всѝ , закла́вшесѧ ꙗ҆́кᲂже а҆́гньцы , мꙋ́дрїи страда́льцы , а҆́гньцꙋ и҆́же
на́ древѣ крⷭ҇тнѣмъ бл҃гᲂи҆зво́лившемꙋ бж҃їю сло́вꙋ , закла́тисѧ за́ рᲂдъ
чл҃ческїи . ~Съ прпⷣбными чте́мъ , сла́вныѧ первᲂсщ҃е́нники , свѣти́льники
бы́вшїѧ вѣ́рнымъ , є҆́реси же разрꙋши́вшїѧ , и҆ страсте́мъ тмꙋ̀ глꙋбо́кꙋю , и҆
к̾ незахᲂди́мᲂмꙋ свѣ́тꙋ , вѣ́рᲂю прело́жшїѧсѧ . ~Красᲂто́ю слᲂве́съ
бг҃ᲂгла́снїи прᲂро́цы , прᲂсвѣща́ютъ вѣ́рныхъ дꙋ́ши , по́двигъ же
свѣтлᲂстьмѝ , и҆ чꙋде́съ вᲂсто́ки ѡ҆зарѧ́ютъ сердца̀ , бг҃ᲂно́сныѧ жены̀ .
=сла́ва . И҆́=же житїѐ ѡ҆ста́вльшїѧ , преми́рнѣй сла́вѣ прича́стники пᲂкажѝ
сло́ве бж҃їи , прегрѣше́нїемъ и҆збавле́нїе си́мъ да́рꙋѧ бл҃же , ꙗ҆́же
сᲂдѣ́ѧша на землѝ в̾ ра́зꙋмѣ и҆ не в̾ ра́зꙋмѣ . =боⷢ҇ . М=ч҃нкѡмъ сла́ва ,
ст҃лемъ и҆ прпⷣбнымъ бжⷭ҇твенᲂе ᲂу҆дᲂбре́нїе , и҆ вѣ́рнымъ ᲂу҆тверже́нїе ,
пррⷪ҇кѡмъ ѡ҆глаше́нїе , всепѣ́тꙋю вᲂспᲂе́мъ гдⷭ҇ню мт҃рь .

=и҆́нъ , і҆рмо́съ . П=ᲂлᲂжѝ к̾ на́мъ . =ди́венъ бг҃ъ . В=о́ грᲂбъ за ны̀
млⷭ҇тивнѡ всели́всѧ влⷣко , гро́бы и҆стᲂщи́лъ є҆сѝ ꙗ҆́кѡ бг҃ъ , и҆ пᲂбѣдᲂно́сцы
ꙗ҆́вль мч҃нки , в̾ мѣ́стѣ ѡ҆слабле́нїѧ ᲂу҆со́пшїѧ рабы̀ свᲂѧ̀ ᲂу҆чинѝ .
=пᲂко́й гдⷭ҇и . И҆́=же страда́лецъ крѣ́пкїѧ по́двиги и҆ ра́ны , и҆ ᲂу҆дѡ́въ
ѿсѣче́нїе , ꙗ҆́же за тѧ̀ претерпѣ́ша влⷣко ра́дꙋѧсѧ прїѧ́тъ , и҆ ꙗ҆́же
прїѧ́лъ є҆сѝ и҆зба́ви ѿ мꙋче́нїѧ . =сла́ва . И҆́=же манᲂве́нїемъ свᲂи́мъ ,
живᲂтꙋ̀ и҆мѣ́ѧ ᲂу҆мѣ́ренїе , без̾кᲂне́чнѣй си жи́зни и҆ нетлѣ́ннѣй сла́вѣ
спᲂдо́би , ꙗ҆́же к̾ себѣ̀ преста́вилъ є҆сѝ , грѣхо́внᲂе разо́рь средᲂгра́дїе .
=и҆ нн҃ѣ , боⷢ҇ . М=т҃и вᲂи́стинꙋ и҆ дв҃аѧ ꙗ҆ви́ласѧ є҆сѝ всенепᲂро́чнаѧ ,
зача́тїе и҆ ржⷭ҇тво̀ и҆́стинно , к̾ дв҃ствꙋ є҆ди́на сᲂчета́вши . бг҃а бо
рᲂдила̀ є҆сѝ , сме́рти разо́ршаго си́лꙋ .

=пѣ́снь , є҃ . і҆рмо́съ . С=вѣ́тᲂмъ твᲂи́мъ невече́рнимъ хрⷭ҇тѐ , ѡ҆зарѝ
бж҃е смире́ннꙋю мᲂю̀ дш҃ꙋ , и҆ наста́ви на стра́хъ тво́й , занѐ свѣ́тъ
пᲂвелѣ́нїѧ твᲂѧ̀ . =мⷱ҇ꙋ . Р=а́ны ва́ши и҆ ꙗ҆́звы , врагꙋ̀ ᲂу҆́бѡ ꙗ҆ви́шасѧ ,
ꙗ҆́звы неи҆сцѣ́льныѧ . ꙗ҆́звы же ны́нѣ и҆сцѣлѧ́ютъ всѣ́мъ вѣ́рнымъ страда́льцы
гдⷭ҇ни . ~Вᲂспᲂе́мъ прпⷣбныхъ мно́жество , и҆ ᲂу҆блажи́мъ ст҃ли хрⷭ҇то́вы , и҆
пᲂчте́мъ прᲂро́ки є҆гѡ̀ , ѡ҆ на́съ при́снѡ мᲂлѧ́щихсѧ . ~Бг҃а вᲂпло́щшасѧ на́съ
ра́ди , любѧ́ще сла́вныѧ жены̀ , нра́вᲂмъ пра́вымъ пᲂстрада́вше и҆ пᲂсти́вшесѧ ,
на́ нб҃сѣхъ нн҃ѣ пребыва́ютъ . =сла́ва . В=ъ ра́йстѣй пи́щи , во странѣ̀
живы́хъ хрⷭ҇тѐ , и҆дѣ́же сїѧ́етъ тво́й свѣ́тъ , вселѝ и҆́хже преста́вилъ
є҆сѝ ѿ землѝ , вѣ́рныѧ твᲂѧ̀ рабы̀ . =боⷢ҇ . И҆=з̾ тебѐ пречⷭ҇таѧ бг҃ъ
вᲂплᲂти́сѧ , и҆ вы́шшꙋю а҆́нг҃лъ пᲂказа̀ , тваре́й же всѣ́хъ преи҆мꙋ́щꙋю
влⷣчце . тѣ́мже тѧ̀ вᲂспѣва́емъ .

=и҆́нъ , і҆рмо́съ . К=ъ тебѣ̀ ᲂу҆́треннюю . =ди́венъ бг҃ъ . В=ъ цр҃кви
пе́рвенецъ бл҃же , преше́дшїѧ ѿ на́съ мч҃нкъ ра́ди и҆ страда́лецъ мᲂльба́ми ,
съ пра́ведники причтѝ . =пᲂко́й гдⷭ҇и . З=а и҆збавле́нїе мно́гихъ
прегрѣше́нїи , прест҃ꙋ́ю кро́вь свᲂю̀ хрⷭ҇тѐ и҆злїѧ́лъ є҆сѝ . и҆ ны́нѣ
мч҃нкъ твᲂи́хъ сп҃се мᲂльба́ми , бл҃гᲂче́стнѡ ᲂу҆со́пшїѧ пᲂко́й . =сла́ва .
Н=апра́ви сло́ве ѿше́дшихъ дш҃и , в̾ вѣ́чнᲂе мѣ́сто пи́щи твᲂеѧ̀ и҆́же па́че
ᲂу҆ма̀ , и҆ ст҃ы́хъ бжⷭ҇твенѣй свѣ́тлᲂсти спᲂдо́би . =и҆ ны́нѣ , боⷢ҇ . Т=ебѐ
дв҃ꙋ , и҆́же па́че сло́ва во́ чревѣ , неѡ҆бъи҆ме́ннᲂе сло́во заче́ншꙋю , и҆́же
ме́ртвымъ жи́знь даю́щаго , дᲂсто́йнѡ блажи́мъ .

=пѣ́снь , ѕ҃ . і҆рмо́съ . Г=лꙋбина̀ стра́сте́й вᲂста̀ на мѧ̀ , и҆ бꙋ́рѧ
прᲂти́вныхъ ми вѣ́трᲂвъ , но пред̾вари́въ мѧ ты̀ спасѝ сп҃се , и҆ и҆змѝ
и҆з̾ тлѝ ꙗ҆́кᲂже спасѐ ѿ ѕвѣ́рѧ пррⷪ҇ка . =мⷱ҇ꙋ . С=вѣ́щники чⷭ҇тны́ѧ цр҃кве ,
а҆́гньцы а҆́гньца и҆ па́стырѧ сщ҃е́ннѣйшїи , и҆ всесла́внїи хрⷭ҇то́ви
страда́льцы , да пᲂчтꙋ́тсѧ сщ҃е́нными пѣ́сньми . ~Вᲂз̾несе́сѧ прпⷣбныхъ
сᲂбо́ръ , вᲂз̾несы́и бг҃а во смире́нїи , и҆ прᲂсла́висѧ мно́жество
первᲂсщ҃енникъ , в̾ дѣ́лѣхъ до́брыхъ , прᲂсла́вившихъ ст҃ꙋ́ю трⷪ҇цꙋ . ~Чꙋде́съ
пᲂказа́нїи бжⷭ҇твеныхъ , и҆ бᲂлѣ́зней терпѣ́нїемъ сᲂверше́нымъ ,
без̾зако́ннꙋющимъ вра́гъ , сщ҃е́нныи же́нъ ли́къ ᲂу҆ѧ́зви , мꙋ́жески
до́блествᲂвавше . =сла́ва . В=ъ вѣ́рѣ и҆́хже ѿ землѝ прїѧ́тъ , ст҃ы́хъ
сᲂпричтѝ сᲂбо́рѡмъ , и҆ въ нѣ́дрѣхъ вѣ́рнагѡ а҆враа́ма ᲂу҆чинѝ хрⷭ҇тѐ ,
прⷭ҇нѡ сла́вити твᲂѐ мно́гᲂе бл҃гᲂꙋтро́бїе . =боⷢ҇ . М=ч҃нкѡмъ , пррⷪ҇кѡмъ ,
и҆ прпⷣбнымъ , и҆ всѣ́мъ ѿ́ вѣка пра́веднымъ пᲂхвала̀ ты̀ є҆сѝ пречⷭ҇таѧ .
тѣ́мже гла́сы ра́дᲂстными , чте́мъ тѧ с̾ ни́ми бцⷣе .

=и҆́нъ , і҆рмо́съ . В=ᲂз̾ведѝ и҆з̾ тли́ мѧ . =ди́венъ бг҃ъ . П=релᲂжѝ
на ра́дᲂсть вѣ́рᲂю ᲂу҆со́пшимъ рыда́нїе , мл҃твами стрⷭ҇тᲂте́рпецъ , препᲂѧ́сꙋѧ
и҆́хъ бл҃гᲂлѣ́пїе хрⷭ҇тѐ весе́лїемъ , и҆ к̾ свѣ́тꙋ твᲂемꙋ̀ направлѧ́ѧ и҆
наставлѧ́ѧ . =пᲂко́й гдⷭ҇и . П=ᲂко́й бж҃е мно́жествᲂмъ щедро́тъ твᲂи́хъ ,
ᲂу҆ патрїа́рхᲂвъ в̾ ло́нѣ преста́вленыѧ , и҆дѣ́же свѣ́тъ сїѧ́етъ свѣ́тлыи
твᲂегѡ̀ лица̀ хрⷭ҇тѐ , презрѧ̀ и҆́хъ всѧ̀ прегрѣше́нїѧ . =сла́ва . О=у҆дивѝ
на ѿше́дшихъ ѿ сю́дꙋ и҆ лю́тыхъ житїѧ̀ и҆зба́вленыхъ , чꙋ́днꙋю млⷭ҇ть хрⷭ҇тѐ ,
чл҃кᲂлю́бїѧ твᲂегѡ̀ , и҆ ра́дᲂсти твᲂеѧ̀ насытѝ и҆ кро́тᲂсти . =и҆ ны́нѣ ,
боⷢ҇ . М=е́ртвᲂсти и҆ тлѝ и҆ сме́рти и҆зба́вихᲂмсѧ пресла́внымъ ржⷭ҇тво́мъ ти
бг҃ᲂмт҃и . ты́ бо на́мъ рᲂдила̀ є҆сѝ чи́стаѧ нетлѣ́нїѧ и҆сто́чникъ , и҆
твᲂи́мъ свѣ́тᲂмъ ми́ра всегѡ̀ прᲂсвѣти́ла є҆сѝ .

=пѣ́снь , з҃ . і҆рмо́съ . Т=рїѐ ѻ҆́трᲂцы в̾ пещѝ трⷪ҇цꙋ прᲂѡбрази́вше ,
преще́нїе ѻ҆́гненнᲂе пᲂпра́вше , хва́лѧще пᲂѧ́хꙋ , блгⷭ҇ве́нъ є҆сѝ гдⷭ҇и бж҃е
ѻ҆ц҃ъ на́шихъ . =мⷱ҇ꙋ . С=тᲂѧ́ще пᲂсредѣ̀ ѻ҆гнѧ̀ , пресла́внїи страстᲂте́рпцы ,
бжⷭ҇твенꙋю ро́сꙋ прїима́сте и҆ ᲂу҆мертви́вшесѧ мꙋ́ками , мнѡгᲂко́зненаго врага̀
ме́ртва сᲂдѣ́ласте . ~Бжⷭ҇твенїи ст҃лїє ꙗ҆́кѡ кᲂра́бль и҆спра́вивше цр҃кᲂвь
хрⷭ҇то́вꙋ , непᲂтᲂплѧ́емꙋ тꙋ̀ сᲂблюдо́ша , пре́лести и҆з̾бѣ́гше вᲂи́стинꙋ ѕлы́хъ
во́лнъ . ~Оу҆мертви́вше пло́ть сщ҃е́нными по́двиги по́стницы , без̾стра́стїѧ
наслѣ́дᲂвасте живо́тъ несᲂстарѣ́ющїисѧ . пᲂю́ще , бл҃гᲂслᲂве́нъ є҆сѝ гдⷭ҇и
бж҃е ѻ҆ц҃ъ на́шихъ . =сла́ва . Н=епᲂкажѝ пᲂви́нны на сꙋдѣ̀ рабы̀ свᲂѧ̀ , и҆́хже
преста́вилъ є҆сѝ вѣ́рныѧ . но пᲂко́й сло́ве во свѣ́тлᲂсти ст҃ы́хъ твᲂи́хъ ,
пѣ́ти бл҃гᲂꙋтро́бїе твᲂѐ . =боⷢ҇ . М=ч҃нкѡмъ и҆ прпⷣбнымъ и҆ прᲂро́кѡмъ
всенепᲂро́чнаѧ , и҆ ст҃ы́мъ жена́мъ , и҆ всѣ́мъ первᲂсщ҃е́нникѡмъ , сщ҃е́нно
пᲂжи́вшимъ , ты̀ є҆сѝ сла́ва вᲂи́стинꙋ , с̾ни́ми же чте́мъ тѧ̀ .

=и҆́нъ , і҆рмо́съ . Ꙗ҆́=кᲂже дре́вле . =ди́венъ бг҃ъ . И҆́=же всѣ́мъ
живᲂнача́льнаѧ вина́ же и҆ си́ла , твᲂри́тельнаѧ сло́во бж҃їе ѡ҆бѣща́ннѣй
мч҃нкѡмъ пи́щи спᲂдо́би , дꙋ́ши преста́вленыхъ ра́бъ твᲂи́хъ . блгⷭ҇ве́нъ є҆сѝ
бж҃е ѻ҆ц҃ъ на́шихъ . =пᲂко́й гдⷭ҇и . Ѻ҆= тѣлесѣ́хъ ᲂу҆́бѡ ꙗ҆́кѡ тлѣ́нныхъ ,
до́блественѣ неради́ша сла́внїи мч҃нцы хрⷭ҇тѐ , ны́нѣ же со дерзнᲂве́нїемъ
мо́лѧтсѧ к̾ тебѣ̀ , дꙋ́ши пᲂко́й преста́вленыхъ ра́бъ твᲂи́хъ , ѻ҆ц҃ъ на́шихъ
бж҃е бл҃гᲂслᲂве́нъ є҆сѝ . =сла́ва . Т=ро́стїю крⷭ҇тнᲂю , написа́лъ є҆сѝ
ѡ҆ставле́нїе грѣхо́въ всѣ́мъ вѣ́рнымъ . є҆мꙋ́же ны́нѣ дꙋ́ши , ꙗ҆́же преста́вилъ
є҆сѝ к̾ тебѣ̀ , причасти́тисѧ спᲂдо́би , и҆ весе́лїемъ пѣ́ти тѧ , ѻ҆ц҃ъ
на́шихъ бж҃е бл҃гᲂслᲂве́нъ є҆сѝ . =и҆ нн҃ѣ , боⷢ҇ . С=ло́во ѻ҆́ч҃еє , и҆́же
всѧ̀ во́лею сᲂдѣва́ѧи , є҆стество̀ чл҃ческᲂе пᲂгребе́нᲂе страстьмѝ , ꙗ҆́кѡ бг҃ъ
ѡ҆бнᲂвѝ . бл҃гᲂслᲂве́нъ пречⷭ҇таѧ пло́дъ чре́ва твᲂегѡ̀ .

=пѣ́снь , и҃ . і҆рмо́съ . А҆́=нг҃лъ ми немо́лчнѡ в̾ вы́шнихъ сла́вимагѡ бг҃а ,
нб҃са̀ нб҃съ , землѧ̀ го́ры хо́лми глꙋбина̀ , и҆ ве́сь ро́дъ чл҃ческїи ,
хвала́ми є҆гѡ̀ ꙗ҆́кѡ твᲂрца̀ и҆ и҆зба́вителѧ блгⷭ҇ви́те . =мⷱ҇ꙋ . Н=анесе́нїемъ
ра́нъ и҆ бᲂлѣ́зней прилᲂже́ньми , прᲂтивлѧ́ющесѧ ѕѣлѡ̀ , не ѿверго́стесѧ
и҆́стиннагѡ живᲂта̀ , гдⷭ҇ни страстᲂте́рпцы . ни и҆стꙋка́ннымъ пᲂда́сте
по́чести , пре́лести лꙋка́вѣй . ~Свѣти́ла , ꙗ҆́кᲂже на свѣ́щницѣхъ пᲂлᲂже́ни ,
честны́хъ дᲂбрᲂдѣ́телей , всѣ́хъ ѡ҆зари́сте дꙋ́ши . всѧ́кꙋ тмꙋ̀ ѿгна́вше
страстᲂте́рпцы , сщ҃еннᲂдѣ́йственїи , нбⷭ҇нымъ ᲂу҆мᲂвѡ́мъ сᲂжи́телїе .
~Дᲂстᲂхва́льнїи пррⷪ҇цы , и҆ прпⷣбныхъ сᲂсло́вїе , и҆ же́нъ всѣ́хъ
бл҃гᲂгᲂвѣ́йныхъ мно́жество дᲂстᲂсла́внᲂе , да вᲂспᲂе́тсѧ дᲂсто́йнѡ , ѡ҆ на́съ
мᲂлѧ́щесѧ сп҃сꙋ и҆ бг҃ꙋ . =сла́ва . Т=ы̀ и҆́же живы́ми ѡ҆блада́ѧи , и҆́хже
ѿ землѝ преста́вилъ є҆сѝ вѣ́рныѧ , со ст҃ы́ми во́ свѣтѣ лица̀ твᲂегѡ̀
ᲂу҆чинѝ , прᲂще́нїе прегрѣше́нїемъ , мно́гагѡ ра́ди сп҃се млрⷭ҇дїѧ пᲂдаѧ̀
си́мъ . =боⷢ҇ . М=нᲂгᲂпѣ́таѧ дв҃а , прᲂро́кѡмъ ѡ҆глаше́нїе , ст҃лемъ и҆
страда́льцемъ , и҆ прпⷣбнымъ ᲂу҆дᲂбре́нїе , и҆ жена́мъ ст҃ы́мъ ра́дᲂсть ,
да пᲂе́тсѧ по́ дᲂлгꙋ во́ вѣки .

=и҆́нъ , і҆рмо́съ . С=лꙋжи́ти жи́вꙋ бг҃ꙋ . =ди́венъ бг҃ъ . С=ы́и сᲂкро́вище
без̾сме́ртїѧ , ты̀ живᲂнача́льниче , ме́ртвымъ нетлѣ́нїе прᲂвᲂз̾вѣсти́лъ
є҆сѝ . и҆́же твᲂи́мъ ᲂу҆ченико́мъ хрⷭ҇тѐ , бл҃гᲂче́стнѡ тебѐ пᲂю́щимъ
дарᲂва̀ , бл҃гᲂслᲂви́те всѧ̀ дѣ́ла гдⷭ҇нѧ гдⷭ҇а . =пᲂко́й гдⷭ҇и . М=ꙋ́дрᲂстїю
дх҃о́внᲂю , и҆ терпѣ́нїемъ дѣ́лъ крѣ́пцыи страда́льцы , ѡ҆ мꙋ́кахъ неради́ша .
дш҃а́мъ преста́вленымъ ѿ хрⷭ҇та̀ ѡ҆слабле́нїѧ про́сѧтъ , зᲂвꙋ́ще , блгⷭ҇ви́те
всѧ̀ дѣ́ла гдⷭ҇нѧ гдⷭ҇а . =сла́ва . Ѡ҆=чи́сти бл҃же кᲂпїе́мъ ре́бръ свᲂи́хъ ,
растерза́въ рꙋкᲂписа́нїе , и҆́же к̾ тебѣ̀ преста́вленымъ . средᲂгра́дїе ѿе́мъ
прегрѣше́нїи , пѣснᲂсло́вити тѧ̀ си́хъ сп҃се бл҃гᲂвᲂлѝ , бл҃гᲂслᲂви́те всѧ̀
дѣ́ла гдⷭ҇нѧ гдⷭ҇а . =и҆ ны́нѣ , боⷢ҇ . Ѻ҆́=блакъ тѧ̀ мы́сленыи ,
претрꙋ́ждьшимсѧ , жа́ждею ᲂу҆мерщве́нїѧ , дв҃о чⷭ҇таѧ вѣ́мы , во́дꙋ жи́вꙋ
ѡ҆ставле́нїѧ и҆стᲂча́ющꙋ , и҆ ме́ртвымъ без̾сме́ртїе , всѣ́мъ и҆́же вѣ́рᲂю
при́снѡ зᲂвꙋ́щимъ , бл҃гᲂслᲂви́те всѧ̀ дѣ́ла гдⷭ҇нѧ гдⷭ҇а . =та́же , пѣ́снь
бцⷣѣ . в=ели́читъ дш҃а мᲂѧ̀ гдⷭ҇а .= и҆ =пᲂкло́ны .

=пѣ́снь , ѳ҃ . і҆рмо́съ . Н=а сѷна́йстѣй гᲂрѣ̀ ви́дѣвъ тѧ в̾ кꙋпинѣ̀
мѡѷсе́й , не ѡ҆па́льнѡ ѻ҆́гнь бжⷭ҇твенныи заче́ншꙋю во́ чревѣ .
данїи́лъ же тѧ ви́дѣ го́рꙋ непресѣ́ченꙋ . же́ѕлъ прᲂзѧ́бшїи и҆са́їѧ
взыва́ше , ѿ ко́рене дв҃дᲂва . =мⷱ҇ꙋ . Ꙗ҆́=кᲂже ѻ҆вча́та приведо́стесѧ ,
закла́вшемꙋсѧ на́съ ра́ди , и҆ бжⷭ҇твеныѧ ли́ки а҆́нг҃лъ и҆спо́лнисте ра́дᲂсти ,
страстᲂте́рпцы хрⷭ҇то́вы . тѣ́мже мл҃твами ва́шими всѣ́хъ ᲂу҆тверди́те , и҆
ѿ врага̀ вре́дныѧ пре́лести , всѣ́хъ и҆зба́вите . ~Ꙗ҆́кѡ свѣти́льницы живо́тнᲂе
сло́во и҆мꙋ́ще , прᲂсвѣти́сте дꙋ́ши , первᲂсщ҃е́нницы хрⷭ҇то́вы сщ҃е́ннѣйшїи ,
бжⷭ҇твенѣй сла́вѣ прича́стницы , ꙗ҆́кѡ ѻ҆́гнь прїе́мше дх҃а прпⷣбнїи ,
стра́сти пᲂпали́сте , и҆ и҆́дᲂльскᲂе раз̾жиза́нїе пᲂгꙋби́сте . ~Съ прᲂро́ки
ст҃ы́ми пᲂчте́мъ прпⷣбныхъ мно́жество , пре́жде зако́на , и҆ в̾ зако́нѣ
вᲂсїѧ́вшимъ житїе́мъ чи́стымъ . же́нъ же ст҃ы́хъ ли́ки вᲂсхва́лимъ , и҆
вᲂзᲂпїе́мъ , гдⷭ҇и мл҃твами и҆́хъ спасѝ всѣ́хъ на́съ . =сла́ва . П=ᲂгребе́нїе
твᲂѐ хрⷭ҇тѐ и҆ вᲂскрⷭ҇нїе , всѣ́мъ бы́сть живо́тъ . сегѡ̀ ра́ди дерза́юще
вᲂпїе́мъ тѝ , со всѣ́ми и҆збра́нными , вѣ́рныѧ и҆́хже прїѧ́тъ рабы̀ свᲂѧ̀
пᲂко́й , и҆ си́хъ сᲂгрѣше́нїѧ всѧ̀ прᲂща́ѧ , ꙗ҆́кѡ бг҃ъ пребл҃гъ . =боⷢ҇ .
С=тра́шно мѣ́сто сїѐ вᲂзᲂпѝ , є҆гда̀ і҆а́кѡвъ твᲂѐ вᲂѡ҆браже́нїе
в̾ лѣ́ствицѣ ви́дѣ , бцⷣе нело́жнаѧ , мч҃нкѡмъ сла́во , и҆ прпⷣбнымъ пᲂхвало̀ ,
ѡ҆глаше́нїе всѣ́мъ прᲂро́кѡмъ , и҆ вѣ́рнымъ спасе́нїе .

=и҆́нъ , і҆рмо́съ . К=ꙋпино́ю и҆ ѻ҆гне́мъ . =ди́венъ бг҃ъ . Н=ы́нѣ ꙗ҆́кѡ
є҆ди́нъ бл҃гъ , и҆ чл҃кᲂлю́бецъ бг҃ъ , преста́вленыѧ к̾ тебѣ̀ мч҃нкъ мᲂльба́ми ,
в̾ странѣ̀ кро́ткихъ землѝ вселѝ , раз̾рѣше́нїе прегрѣше́нїемъ пᲂда́ждь
ми́лᲂстиве , да непреста́ннѡ пѣ́сньми тѧ̀ велича́емъ . =пᲂко́й гдⷭ҇и . В=о
ст҃ы́хъ селе́нїихъ , в̾ ло́нѣхъ а҆враа́ма , ꙗ҆́же прїѧ́тъ хрⷭ҇тѐ , причтѝ
с̾ пра́ведными твᲂи́ми , и҆дѣ́же сїѧ́етъ свѣ́тъ лица̀ твᲂегѡ̀ неи҆зрече́нныи и҆
бжⷭ҇твеныи , и҆ пребыва́ющеє во́ вѣки вᲂи́стинꙋ прⷭ҇нᲂсꙋ́щнᲂе ра́дᲂванїе .
=сла́ва . Б=л҃же́ннѣй ти жи́зни , и҆ вѣ́чныхъ бл҃гъ непреста́ннѣй пи́щи ,
весе́лїю и҆́стиннᲂмꙋ спᲂдо́би рабы̀ свᲂѧ̀ , и҆́хже преста́ви во́лею
живᲂда́вче , в̾ мѣ́стѣ ѕла́чнѣ на вᲂда́хъ пᲂко́йнахъ . =и҆ ны́нѣ , боⷢ҇ .
Ꙗ҆́=кѡ ст҃ы́и кᲂвче́гъ , и҆ свидѣ́нїѧ ски́нїѧ закᲂнᲂда́вца бг҃а , прїѧ́тъ
во ᲂу҆тро́бѣ всенепᲂро́чнаѧ зижди́телѧ свᲂегѡ̀ , ѿрица́юща ѿ клѧ́твы дре́внїѧ ,
и҆ зако́нъ сме́рти , свᲂе́ю сме́ртїю и҆спрᲂве́ргшаго .

=та́же , д=ᲂсто́йнѡ є҆́сть . =и҆= пᲂкло́нъ до землѝ . =та́же ,= ~є҆ктенїѧ̀
ма́лаѧ . =и҆= свѣти́ленъ . =и҆ =ѱалмы̀ ѡ҆бы́чны .

=на хвали́тѣхъ , стихѣ́ры , мч҃нчны . гла́съ , г҃ . С=т҃ы́хъ мч҃нкъ па́мѧть ,
прїидѣ́те лю́дїє всѝ пᲂчте́мъ , ꙗ҆́кѡ пᲂзо́ръ бы́ша а҆́нг҃лѡмъ и҆ чл҃кѡмъ .
и҆ пᲂбѣ́ды вѣнцы̀ ѿ хрⷭ҇та̀ прїѧ́ша , и҆ мо́лѧтсѧ ѡ҆ дш҃а́хъ на́шихъ . ~Царе́й
и҆ мꙋчи́телей стра́хъ ѿри́нꙋша , хрⷭ҇то́вы во́ини , и҆ бл҃гᲂдерзнᲂве́нно и҆
мꙋ́жески тᲂго̀ и҆спᲂвѣ́даша , всѧ́ческимъ гдⷭ҇а бг҃а и҆ цр҃ѧ на́шегѡ , и҆
мо́лѧтсѧ за дш҃а на́ша . ~Си́лы ст҃ы́хъ а҆́нг҃лъ ᲂу҆диви́шасѧ , мч҃нческимъ
страда́нїемъ , ꙗ҆́кѡ пло́тїю ѡ҆блᲂже́ни , ѡ҆ мꙋ́кахъ неради́ша . пᲂдо́бницы
бы́вше страсте́мъ сп҃са хрⷭ҇та̀ , и҆ мо́лѧтсѧ ѡ҆ дш҃а́хъ на́шихъ . ~Ꙗ҆́кѡ
свѣти́ла в̾ ми́рѣ сїѧ́ете , и҆ по сме́рти ст҃і́и мч҃нцы , по́двигᲂмъ до́брымъ
пᲂдви́гшесѧ . и҆ и҆мꙋ́ще дерзнᲂве́нїе , хрⷭ҇та̀ мᲂли́те , пᲂми́лᲂватисѧ дш҃а́мъ
на́шимъ . =сла́ва , и҆ ны́нѣ , боⷢ҇ . Б=ез̾ сѣ́мене зачала̀ є҆сѝ
ѿ дх҃а ст҃а́гѡ , и҆ славᲂсло́вѧще вᲂспѣва́емъ тѧ̀ , ра́дꙋисѧ прест҃а́ѧ дв҃о .

=на стихо́внѣ , стихѣ́ры , пᲂко́йны . твᲂре́нїе ѳео́фанᲂвѡ . гла́съ , г҃ .=
~Сла́влю крⷭ҇тъ тво́й чⷭ҇тны́и , и҆́мже живо́тъ дарᲂва́сѧ , и҆ пи́щи
наслажде́нїе , и҆́же вѣ́рᲂю и҆ любо́вїю тѧ̀ пᲂю́щимъ , є҆ди́не мнᲂгᲂмлⷭ҇тиве .
тѣ́мже вᲂпїе́мъ тѝ хрⷭ҇тѐ бж҃е , преста́вльшїѧсѧ ѿ на́съ пᲂко́й , и҆дѣ́же
всѣ́мъ є҆́сть веселѧ́щимсѧ жили́ще ᲂу҆ тебѐ . =сти́хъ : бл҃же́ни ꙗ҆́же
и҆збра̀ ,꙳ и҆ прїѧ́тъ ѧ҆̀ гдⷭ҇ь . Є҆=ди́не млⷭ҇тиве и҆ бл҃гᲂꙋтро́бне , и҆мѣ́ѧи
непᲂсти́жимꙋю бл҃гᲂсти пꙋчи́нꙋ , свѣ́дыи є҆стество̀ чл҃ческᲂе є҆́же сᲂдѣ́лалъ
є҆сѝ , тѧ̀ мо́лимъ хрⷭ҇тѐ бж҃е , преста́вленыѧ ѿ на́съ пᲂко́й , и҆дѣ́же
є҆́сть всѣ́мъ веселѧ́щимсѧ жили́ще ᲂу҆ тебѐ . =сти́хъ : дш҃а и҆́хъ ,꙳
во бл҃ги́хъ вᲂдвᲂрѧ́тсѧ . О=у҆снꙋ́въ во́ грᲂбѣ , ꙗ҆́кѡ чл҃къ , си́лᲂю же
непᲂбѣди́мᲂю , ꙗ҆́кѡ бг҃ъ вᲂскр҃си́лъ є҆сѝ , и҆́же во грᲂбѣ́хъ спѧ́щїѧ ,
немо́лчныѧ пѣ́сни тебѣ̀ принᲂсѧ́щихъ . тѣ́мже мо́лимъ тѧ̀ хрⷭ҇тѐ бж҃е ,
преста́вленыѧ ѿ на́съ пᲂко́й , и҆дѣ́же є҆́сть всѣ́мъ веселѧ́щимсѧ житїѐ
ᲂу҆ тебѐ . =сла́ва , и҆ ны́нѣ , боⷢ҇ . С=вѣщꙋ̀ разꙋ́мнꙋю тѧ̀ нᲂсѧ́щꙋю свѣ́тъ
бжⷭ҇тва̀ , сᲂвᲂкꙋ́пльшасѧ дебельствꙋ̀ чл҃ческагѡ сꙋщества̀ , бцⷣе , всѝ вѣ́мы .
свᲂегѡ̀ мᲂлѝ сн҃а и҆ бг҃а , преста́вленыѧ ѿ на́съ пᲂко́ити , и҆дѣ́же є҆́сть
всѣ́мъ веселѧ́щимсѧ ра́дᲂванїе . =та́же , б=л҃го є҆́сть и҆спᲂвѣ́датисѧ .
~трⷭ҇то́е , и҆ по ѻ҆́ч҃е на́шъ . ~трᲂпа́рь , ст҃о́мꙋ .= с=ла́ва , и҆ нн҃ѣ ,
боⷢ҇ , вᲂскрⷭ҇нъ , настᲂѧ́щаго гла́са . ~пᲂсе́мъ , є҆ктенїѧ̀ .= и҆ =ча́съ ,
а҃ . =и҆= ѿпꙋ́стъ .

В=ъ сꙋбо́тꙋ , бл҃же́нны . гла́съ , г҃ .=

~Ѿве́ргшаго хрⷭ҇тѐ за́пᲂвѣдь твᲂю̀ пра́ѻ҆ц҃а а҆да́ма , и҆з̾ раѧ̀ и҆з̾гна́лъ
є҆сѝ . разбо́йника же ще́дре , и҆спᲂвѣ́давша тѧ̀ на крⷭ҇тѣ̀ , во́нь всели́лъ
є҆сѝ , зᲂвꙋ́ща , пᲂмѧни́ мѧ сп҃се во црⷭ҇твїи сѝ .

=бл҃же́ни и҆згна́ни пра́вды ра́ди ,꙳ ꙗ҆́кѡ тѣ́хъ є҆́сть црⷭ҇тво нбⷭ҇нᲂе .
Ѻ҆́=гненымъ ра́намъ примѣша́ющесѧ , стрⷭ҇тᲂте́рпцы хрⷭ҇то́вы , ро́сꙋ нбⷭ҇нꙋю
ѡ҆брѣто́сте , прᲂхлажда́ющꙋю же и҆ ᲂу҆крѣплѧ́ющꙋю ва́съ , терпѣ́ти плᲂтьскі́ѧ
го́рькїѧ бᲂлѣ́зни . тѣ́мже ѡ҆блегчева́ете всѧ́кꙋ бᲂлѣ́знь прⷭ҇нѡ ѿ дꙋ́шъ
на́шихъ .

=бл҃же́ни є҆стѐ є҆гда̀ пᲂно́сѧтъ ва́мъ , и҆ и҆зженꙋ́тъ вы̀ , и҆ рекꙋ́тъ
всѧ́къ ѕо́лъ гл҃ъ ,꙳ на вы̀ лжꙋ́ще менѐ ра́ди . С=т҃лїє сщ҃е́ннїи , прᲂро́цы
сла́внїи , прпⷣбныхъ мно́жество , и҆ же́нъ бжⷭ҇твеныхъ сᲂбо́ръ пᲂстрада́вшихъ
вѣ́рᲂю , и҆ низ̾лᲂжи́вшихъ пре́лесть вра́жїю , нбⷭ҇нꙋю сла́вꙋ пᲂлꙋчи́ша .
и҆́хже мл҃твами сп҃се ᲂу҆ще́дри рабы̀ свᲂѧ̀ .

=ра́дꙋйтесѧ и҆ весели́тесѧ ,꙳ ꙗ҆́кѡ мзда̀ ва́ша мно́га на́ нб҃сѣхъ . И҆=дѣ́же
сїѧ́етъ тво́й свѣ́тъ , во́ храмѣхъ и҆збра́нныхъ ти бж҃е , и҆дѣ́же пи́ща
при́снѡ текꙋ́щаѧ , ꙗ҆́же ѿ на́съ вѣ́рᲂю преста́вленыѧ ᲂу҆чинѝ і҆с҃е , презрѧ̀
и҆́хъ сп҃се сᲂгрѣше́нїѧ , да тѧ̀ влⷣко прилѣ́жнѡ сла́вимъ .

=сла́ва . Ѻ҆=ц҃ꙋ и҆ сн҃ꙋ и҆ дх҃ꙋ бжⷭ҇твенᲂмꙋ , пᲂкланѧ́емсѧ вѣ́рнїи , трⷪ҇цѣ
несᲂзда́ннѣй , и҆́же в̾ трїе́хъ лицѣ́хъ , и҆ во є҆ди́нᲂмъ бжⷭ҇твѣ̀ , прⷭ҇нѡ
ѿ беспло́тныхъ си́лъ , в̾ трїе́хъ сщ҃е́нїихъ славᲂсло́вимѣй вѣ́рнѡ .

=и҆ ны́нѣ . П=рᲂсвѣще́нїе и҆ ѡ҆чище́нїе , и҆з̾ тебѐ ꙗ҆ви́сѧ всѣ́хъ
и҆зба́витель , бг҃ᲂра́дᲂваннаѧ влⷣчце , є҆го́же прилѣ́жнѡ мᲂлѝ , в̾ бꙋ́дꙋщїи
сꙋ́дъ стра́шныи , ѡ҆сꙋжде́нїѧ всѧ́кᲂгѡ на́съ и҆зба́вити пречⷭ҇таѧ , и҆́же
вѣ́рнѡ всегда̀ пᲂю́щихъ тѧ̀ .

=кᲂне́цъ тре́тїемꙋ гла́сꙋ .=





