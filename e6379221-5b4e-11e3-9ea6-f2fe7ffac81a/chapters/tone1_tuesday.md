В=ъ пᲂнедѣ́льникъ ве́черъ , на гдⷭ҇и вᲂзва́хъ , стⷯры , пᲂкаѧ́нны . гла́съ ,
а҃ . поⷣ . п=рехва́льнїи мчн҃цы . з=апѣ́в̾ : ꙗ҆́кѡ ѿ тебѐ ѡ҆чище́нїе є҆́сть .
В=сѐ житїѐ мᲂѐ ꙳ сра́мнѡ и҆з̾жи́хъ гдⷭ҇и ,꙳ со блꙋдни́цами ѡ҆каѧ́нныи .꙳
ꙗ҆́кᲂже блꙋ́дныи ᲂу҆миле́нїемъ зᲂвꙋ̀ ,꙳ ѻ҆́ч҃е нбⷭ҇ныи ,꙳ сᲂгрѣши́хъ ѡ҆чи́сти
и҆ спаси́ мѧ ,꙳ и҆ не ѿри́ни менѐ ,꙳ самᲂгѡ̀ себѐ ѿ тебѐ ᲂу҆да́лившагᲂсѧ ,꙳
и҆ беспло́дныхъ ра́ди дѣ́лъ ны́нѣ ѡ҆бнища́вшагѡ .

=ᲂу҆пᲂва̀ дш҃а мᲂѧ̀ на́ гдⷭ҇а . Ѡ҆=бнища́въ бᲂга́тъ сы́и хрⷭ҇тѐ ,꙳ чл҃ки
ѡ҆бᲂгати́лъ є҆сѝ ꙳ без̾сме́ртїемъ и҆ свѣ́тлᲂстїю .꙳ тѣ́мже ѡ҆бнища́вша мѧ ꙳
сластьмѝ жите́йскими ,꙳ дᲂбрᲂдѣ́тельми ѡ҆бᲂгатѝ .꙳ и҆ с̾ ни́щимъ ла́заремъ
ᲂу҆чини́ мѧ ,꙳ бᲂга́тагѡ мꙋче́нїѧ и҆зима́ѧ мѧ ,꙳ и҆ гее́ны пред̾лежа́щїѧ ми .

=да ᲂу҆пᲂва́етъ і҆и҃ль на́ гдⷭ҇а . З=ло́бᲂю ѡ҆бᲂгати́хсѧ лю́тѣ ,꙳ и҆ пи́щꙋ
вᲂзлюби́хъ ,꙳ и҆ в̾ житїѝ вᲂспрїѧ́хъ ꙳ бл҃га́ѧ гдⷭ҇и ,꙳ и҆ в̾ гее́нꙋ
ѡ҆сꙋжде́нъ бы́хъ .꙳ гла́днꙋющагѡ ᲂу҆ма̀ мᲂегѡ̀ ꙳ ꙗ҆́кѡ ла́зарѧ презрѣ́хъ .꙳
пред̾ враты̀ бжⷭ҇твеныхъ тѝ дѣѧ́нїи пᲂве́ржена ,꙳ ᲂу҆ще́дри мѧ гдⷭ҇и .

=та́же , в̾ минѣ́и , с=тⷯры , ~ст҃о́мꙋ , ~а҆́ще и҆́мать . ~а҆́ще нѣ́сть
минѣ́и . =и҆́ны , стⷯры , ст҃о́мꙋ , и҆ вели́кᲂмꙋ і҆ѡа́ннꙋ прⷣтчи . гла́съ , и҆
пᲂдо́бенъ , то́йже . =з=апѣ́въ : ѿ всѣ́хъ без̾зако́нїи є҆гѡ̀ . П=рᲂро́че
чꙋ́дныи ,꙳ хрⷭ҇то́въ крⷭ҇тлю и҆ прⷣтче ,꙳ и҆з̾со́хшеє срⷣце мᲂѐ
без̾мѣ́стїемъ ,꙳ рѣ́ки сле́зъ прⷭ҇нѡ текꙋ́щихъ ꙳ сᲂтвᲂрѝ прᲂлїѧ́ти ꙳ мл҃твами
твᲂи́ми ,꙳ мᲂлю́ тѧ . ꙗ҆́кѡ да спаса́емь ꙳ тᲂбо́ю мнᲂгᲂбᲂлѣ́зненыи ,꙳ велича́ю
и҆́же тебѐ вᲂз̾вели́чившагѡ .

=пᲂхвали́те є҆гѡ̀ всѝ лю́дїє . П=ррⷪ҇че бл҃же́нне ,꙳ к̾ тебѣ̀ наде́жꙋ мᲂю̀
всю̀ ,꙳ и҆ живо́тъ вᲂзлага́ю ,꙳ ча́ѧнїѧ мᲂегѡ̀ . ꙳ и҆́же хрⷭ҇та̀ крⷭ҇ти́въ
і҆с҃а бе́зднꙋ ,꙳ в̾зе́млющагѡ ми́рꙋ прегрѣше́нїѧ .꙳ тᲂго̀ мᲂлѝ і҆ѡа́нне ,꙳
мᲂлю́тисѧ срⷣце мᲂѐ ꙳ ѡ҆чи́стити и҆ спасти́ мѧ .

=и҆ и҆́стина гдⷭ҇нѧ пребыва́етъ во́ вѣки . П=рᲂпᲂвѣ́дниче мꙋ́дре бл҃гᲂда́ти ,꙳
и҆́же всѣ́мъ ꙗ҆зы́кѡмъ ꙳ пᲂкаѧ́нїе пред̾вᲂзвѣсти́выи ,꙳ преѡ҆каѧ́ннѣй мᲂе́й ꙳
и҆ запꙋстѣ́вшей дш҃и ,꙳ бжⷭ҇твеныи прⷣтче ꙳ плᲂды̀ пᲂкаѧ́нїѧ ꙳ бл҃гᲂвᲂлѝ
принᲂси́ти всегда̀ ,꙳ сп҃сꙋ дш҃а́мъ на́шимъ .

=сла́ва , и҆ ны́нѣ , боⷢ҇ . А҆́=гньца , ми́ра всегѡ̀ ꙳ в̾зе́млющагѡ грѣхѝ ,꙳
є҆го́же превели́кїи прⷣтча ,꙳ всѣ́мъ прᲂпᲂвѣ́да .꙳ с̾ ни́мъ дв҃о мᲂлѝ ,꙳
ко́злищь ча́сти ꙗ҆ви́ти мѧ чꙋ́жа ꙳ в̾ ча́съ сꙋ́дныи ,꙳ и҆ ѻ҆вца́мъ десны́мъ
є҆гѡ̀ ꙳ сᲂчта́ти менѐ недᲂсто́йнагѡ .

=та́же , с=вѣ́тѣ ти́хїи . =прᲂки́менъ , дню̀ . та́же , с=пᲂдо́би гдⷭ҇и
в̾ ве́черъ се́й . =на стихо́внѣ , стⷯры , пᲂкаѧ́нны . гла́съ , а҃ . Ꙗ҆́=кѡ
пꙋчи́на ве́лїѧ сᲂгрѣше́нїи мᲂи́хъ сп҃се , и҆ лю́тѣ пᲂгрꙋжа́юсѧ без̾зако́нїи
мᲂи́ми , да́ждь ми рꙋ́кꙋ и҆ спаси́ мѧ ꙗ҆́кѡ петро́ви бж҃е , и҆ пᲂми́лꙋй мѧ .

=сти́хъ : к̾ тебѣ̀ вᲂзведо́хъ . Ꙗ҆́=кѡ пᲂмышле́нїи ѕлы́ми и҆ дѣ́лы ѡ҆сꙋди́хсѧ
сп҃се , мы́сль мнѣ̀ пᲂда́ждь ѡ҆браще́нїѧ бж҃е , да зᲂвꙋ́ ти , спаси́ мѧ
бл҃гᲂда́телю бл҃гі́и и҆ пᲂми́лꙋй мѧ .

=сти́хъ : пᲂми́лꙋй на́съ гдⷭ҇и . мⷱ҇ꙋ . И҆́=же на сꙋди́щи ва́ше
и҆спᲂвѣ́данїе ст҃і́и , бѣсо́вскꙋю ᲂу҆страшѝ си́лꙋ , и҆ ѿ́ лести чл҃ки
свᲂбᲂдѝ . тѣ́мже и҆ глава́мъ ᲂу҆сѣка́емымъ вᲂпїѧ́сте , да бꙋ́детъ же́ртва
д́ш҃ъ на́шихъ бл҃гᲂпрїѧ́тна пред̾ тᲂбо́ю гдⷭ҇и , ꙗ҆́кѡ тебѐ вᲂзлю́бльше ,
неради́хᲂмъ ѡ҆ вре́меннѣй жи́зни , чл҃кᲂлю́бче . =сла́ва , и҆ нн҃ѣ , боⷢ҇ .
Д=в҃о всепѣ́таѧ ю҆́же в̾ тебѣ̀ та́йнꙋ , мѡѷсе́й пррⷪ҇ческима ви́дѣ ѻ҆чи́ма ,
кꙋпинꙋ̀ гᲂрѧ́щꙋ и҆ не ѡ҆палѧ́емꙋ . бжⷭ҇тва́ бо ѻ҆́гнь ᲂу҆тро́бꙋ твᲂю̀ чⷭ҇таѧ
неѡ҆палѝ . тѣ́мже мо́лимъ тѧ̀ , ꙗ҆́кѡ мт҃рь бг҃а на́шегѡ , ми́ръ и҆спрᲂси́ти
всемꙋ̀ ми́рꙋ .

=та́же , н=н҃ѣ ѿпꙋща́еши .= т=рⷭ҇то́е , и҆ по ѻ҆́ч҃е на́шъ . ~трᲂпа́рь ,
ст҃о́мꙋ .= с=ла́ва , и҆ ны́нѣ , боⷢ҇ . ~во́ гласъ трᲂпарѧ̀ .= п=ᲂсе́мъ ,
є҆ктенїѧ̀ . =и҆= ѿпꙋ́стъ .

В=ъ пᲂнедѣ́льникъ , на па́вечерницѣ . кано́нъ , прест҃ѣ́й бцⷣѣ . гла́съ ,
а҃ . пѣ́снь , а҃ . і҆рмо́съ . П=ѣ́снь пᲂбѣ́днꙋю вᲂспᲂе́мъ всѝ бг҃ꙋ ,
сᲂтво́ршемꙋ ди́внаѧ чꙋдеса̀ мы́шцею высо́кᲂю , и҆ спа́сшꙋ і҆и҃лѧ , ꙗ҆́кѡ
прᲂсла́висѧ .

=запѣ́въ : прест҃а́ѧ гжⷭ҇е бцⷣе спасѝ на́съ . С=щ҃е́нїе пречи́стѡ ра́дꙋисѧ
дв҃о , а҆́нг҃лѡмъ ᲂу҆краше́нїе , и҆ прїѧ́телище дꙋ́ха . невѣ́сто непᲂро́чнаѧ
ѻ҆ц҃а без̾нача́льнагѡ , и҆ сн҃ꙋ мт҃и слᲂвесѝ бж҃їю . ~Цр҃ца є҆сѝ , ꙗ҆́кѡ
цр҃е́ва дщѝ прᲂзѧ́бши бцⷣе влⷣчце , и҆ цр҃ѧ бг҃а ро́ждьши пло́тїю , и҆
с̾ ни́мъ црⷭ҇твꙋеши . =сла́ва . П=ᲂе́тъ ржⷭ҇тво̀ твᲂѐ дв҃дъ пѣве́цъ ,
превᲂспѣва́етъ же и҆са́їѧ ᲂу҆тро́бꙋ пречⷭ҇тꙋю , мр҃і́е всечⷭ҇таѧ .
хрⷭ҇тїа́нстїи же лю́дїє сла́вѧтъ ржⷭ҇тво̀ твᲂѐ . =и҆ ны́нѣ . П=рᲂпᲂвѣ́даетъ
цр҃кви ржⷭ҇тво̀ твᲂѐ дв҃о бг҃ᲂневѣ́сто , правᲂсла́вными ᲂу҆че́нїи , и҆ вещьмѝ
бжⷭ҇твеными ; ѻ҆́бразᲂмъ бо вᲂплᲂще́нїѧ , сн҃а твᲂегѡ̀ пᲂклᲂнѧ́етсѧ .

=пѣ́снь , г҃ . і҆рмо́съ . К=а́мень є҆го́же неключи́мᲂваша зи́ждꙋщїи , се́й
ᲂу҆́бѡ бы́сть во главꙋ̀ ᲂу҆́глꙋ . то́й є҆́сть ка́мень , на не́мже ᲂу҆твердѝ
цр҃квь свᲂю̀ хрⷭ҇то́съ , ю҆́же ѿ ꙗ҆зы́къ и҆скꙋпѝ . ~Сла́ва дв҃ства и҆мꙋ́щи ,
ѡ҆блече́сѧ бл҃гᲂда́тїю дх҃а ст҃а́гѡ , пречⷭ҇таѧ мр҃і́е ꙗ҆́вльшисѧ бцⷣа , но́вᲂе
та́инство и҆ сᲂкрᲂве́нᲂе , ка́кѡ бо бг҃а ро́ждьши дв҃ствꙋеши . ~Дѣ́ло є҆́же
сᲂдѣ́ла гдⷭ҇и , кто̀ ска́жетъ ; и҆́же бо прᲂклѧ́тъ в̾ печа́лѣхъ рᲂди́ти ча́да ,
сн҃ъ пᲂказа́сѧ сеѧ̀ . и҆ ра́дꙋетсѧ же́ньскᲂе па́дшеє є҆стество̀ , ѡ҆ тебѣ̀
бз҃ѣ , бцⷣы ра́ди . =сла́ва . Б=ꙋ́рѧ прегрѣше́нїи рѣши́тсѧ ми́рꙋ , тᲂбо́ю
пречⷭ҇таѧ мр҃і́е бцⷣе є҆ди́на . тѣ́мъ тѧ ꙗ҆́кѡ приста́нище спасе́нїю и҆мꙋ́ще ,
вᲂсхвалѧ́емъ вѣ́рнїи , пᲂю́ще вели́чїѧ твᲂѧ̀ . =и҆ ны́нѣ . В=ᲂспѣ́тъ дв҃ствꙋ
прᲂро́къ дре́вле , рᲂди́ти тѧ без̾лѣ́тнагѡ в̾ лѣ́та . и҆ па́че сло́ва сло́во ,
є҆ди́нагѡ ѿ трⷪ҇цы хрⷭ҇та̀ бг҃а на́шегѡ . є҆го́же цр҃кви мт҃и чⷭ҇таѧ пᲂчита́етъ
ѻ҆́бразы .

=пѣ́снь , д҃ . і҆рмо́съ . Д=х҃ᲂмъ пред̾зрѧ̀ пррⷪ҇къ а҆вва́кꙋмъ , слᲂвесѐ
вᲂплᲂще́нїе прᲂпᲂвѣ́даше глаго́лѧ , внегда̀ прибли́жатсѧ лѣ́та пᲂзна́нъ
бꙋ́деши . внегда̀ прїи́детъ вре́мѧ ꙗ҆ви́шисѧ , сла́ва си́лѣ твᲂе́й гдⷭ҇и .=
С=едмᲂсвѣ́тлᲂе зерца́ло бжⷭ҇твеныхъ прᲂро́къ , мнᲂгᲂѡбра́зно пᲂе́тъ
ѡ҆бразᲂва́нїѧ твᲂѧ̀ . мы́ же дѣ́лᲂмъ зна́менїѧ , и҆схо́да твᲂегѡ̀
вᲂспрїе́мше , бцⷣꙋ тѧ̀ вᲂи́стинꙋ , вещьмѝ ви́дѧще вѣ́рꙋемъ . ~Бж҃їю тѧ̀
дᲂсто́йнѡ мт҃рь , вᲂи́стинꙋ бцⷣꙋ чтꙋ́ще , сла́вимъ мы̀ , сво́йственыи
принᲂсѧ́ще гла́съ тебѣ̀ , и҆́же в̾ зако́нѣ и҆ пррⷪ҇цѣхъ прᲂпᲂвѣ́даннѣй .
бо́льше бо ма́терьнѣй че́сти , сра́дꙋетсѧ сн҃ъ . =сла́ва . С=ѐ бжⷭ҇твенаѧ
гᲂра̀ , ю҆́же ви́дѣ а҆вва́кꙋмъ , дᲂбрᲂдѣ́телей сѣ́нь сы́и ꙗ҆́вѣ , бцⷣа вᲂсїѧ̀
в̾ ми́рѣ . є҆ю́же дре́вле ѿстꙋ́пльшїи престꙋпле́нїемъ , а҆́бїе бг҃ᲂви
прибли́жихᲂмсѧ ; =и҆ ны́нѣ . Б=лаже́нъ ꙗ҆зы́къ препѣ́таѧ чⷭ҇таѧ , и҆́же честѝ
спᲂдо́бисѧ ржⷭ҇тво́ ти вѣ́рнѡ , правᲂсла́вїемъ и҆ ᲂу҆че́нїемъ и҆ дѣ́лы ,
и҆́стинѣ ѻ҆́бразы ꙗ҆влѧ́ѧ всѐ , сн҃а твᲂегѡ̀ вᲂплᲂще́нїе .

=пѣ́снь , є҃ . і҆рмо́съ . Ѿ= ́нᲂщи ᲂу҆́тренююще , хва́лимъ тѧ̀ хрⷭ҇тѐ бж҃е ,
ѡ҆бнища́вшагѡ на́съ ра́ди , и҆ распѧ́тїе и҆ сме́рть , пло́тїю сѝ
пᲂстрада́вша . ~Сᲂкрᲂве́ннꙋ та́йнꙋ ꙗ҆влѧ́ше тѧ̀ кꙋпина̀ мѡѷсе́ю ,
не ѡ҆пали́маѧ бцⷣе влⷣчце , веще́ственаѧ бо твᲂѧ̀ лᲂжесна̀ не ѡ҆пали́шасѧ
бжⷭ҇тво́мъ . ~Слᲂвесѐ бж҃їѧ тѧ̀ мт҃рь , вᲂспѣва́юще бцⷣе чи́стаѧ , слᲂве́снᲂе
принᲂша́етъ цвѣтꙋ́щеє дарᲂва́нїе тебѣ̀ , ѡ҆ не́мже ра́дᲂватисѧ вѣ́рꙋемъ .
=сла́ва . Ѿ= скве́рныхъ ᲂу҆сте́нъ не ѿвратѝ пᲂхвале́нїѧ бцⷣе пречⷭ҇таѧ .
никто́же бо дᲂсто́инъ є҆́сть на землѝ , и҆́же тѧ̀ вᲂспѣ́ти дерза́ѧи . =и҆
ны́нѣ . Є҆=ди́нъ є҆́сть во двᲂю̀ сꙋществꙋ̀ , и҆́же ѿ дв҃ы рᲂжде́исѧ , ꙗ҆́кѡ бг҃ъ
неви́димыи , и҆ ꙗ҆́кѡ чл҃къ во́лею на́съ ра́ди ᲂу҆пᲂдо́бисѧ чл҃кѡмъ .

=пѣ́снь , ѕ҃ . і҆рмо́съ . П=ррⷪ҇ка спа́слъ є҆сѝ ѿ ки́та чл҃кᲂлю́бче , и҆
менѐ и҆з̾ глꙋбины̀ грѣхо́вныѧ , вᲂз̾ведѝ мᲂлю́тисѧ . ~Мы́сленыи тѧ̀ свѣ́щникъ
дв҃о , седмᲂсїѧ́нныи зри́тъ прᲂро́къ , пᲂказа́ѧ ꙗ҆́вѣ , дх҃а дѣ́йствїѧ
блеща́щасѧ в̾ тебѣ̀ . ~Дре́во ꙗ҆ви́сѧ дв҃о живᲂно́снᲂе вᲂи́стинꙋ , плᲂдо́мъ
свᲂи́мъ льсти́вагѡ ѕмі́ѧ ᲂу҆мᲂри́вши , чл҃кѡмъ же живо́тъ ро́ждьши хрⷭ҇та̀
бг҃а . =сла́ва . Н=е красна̀ хвала̀ , ѿ скве́рныхъ ᲂу҆сте́нъ тебѣ̀
принᲂша́етсѧ , мт҃и бг҃а на́шегѡ чⷭ҇таѧ , но ви́ждь ми дш҃и жела́нїе , и҆ сїѐ
прїимѝ . =и҆ ны́нѣ . Ш=ата́ютсѧ без̾зако́ннїи , в̾ мᲂлвѣ̀ го́рькагѡ
невѣ́рїѧ , ꙗ҆́кѡ ви́дѧтъ то́кмѡ правᲂсла́вныхъ сᲂбо́ри , лᲂбза́юща тво́й
дв҃о ѻ҆́бразъ .

~Гдⷭ҇и пᲂми́лꙋй , =гⷤ . сла́ва , и҆ ны́нѣ . сѣда́ленъ , гла́съ , а҃ .
Ѡ҆=кᲂрмѝ чи́стаѧ , ѡ҆каѧ́ннꙋю ми жи́знь , и҆ ᲂу҆ще́дри всенепᲂро́чнаѧ , дш҃ꙋ
пᲂпо́лзшꙋюсѧ мно́гими прегрѣше́нїи , во глꙋбинꙋ̀ пᲂги́бели , и҆ в̾ ча́съ мѧ
сме́ртныи свᲂбᲂдѝ , клеве́щꙋщихъ бѣсо́въ , и҆ стра́шнагѡ ѿвѣ́та .

=пѣ́снь , з҃ . і҆рмо́съ . Ꙗ҆́=же в̾ пещѝ ѻ҆́трᲂки твᲂѧ̀ спасѐ ,
неприкᲂснꙋ́сѧ ни вредѝ и҆́хъ ѻ҆́гнь . тᲂгда̀ трїѐ , ꙗ҆́кѡ є҆ди́неми ᲂу҆сты̀
пᲂѧ́хꙋ , и҆ бл҃гᲂслᲂвлѧ́хꙋ гл҃юще , бл҃гᲂслᲂве́нъ бг҃ъ ѻ҆ц҃ъ на́шихъ .
~Преᲂу҆краше́на ꙗ҆ви́сѧ дᲂбрᲂдѣ́тельми бг҃ᲂневѣ́сто , сла́вᲂю и҆ че́стїю
дв҃ства , краснѣ́йша бо бл҃гᲂлѣ́пїемъ дᲂбро́та твᲂѧ̀ . вᲂи́стинꙋ рачи́тель
гдⷭ҇ь , тебѐ приведѐ мт҃рь бжⷭ҇твенꙋю себѣ̀ .= Ж=е́злъ чⷭ҇таѧ пра́вᲂсти ꙗ҆́вѣ
бы́сть , же́злъ црⷭ҇твїѧ честнѣ́йши . тѣ́мже пло́дъ бж҃їѧ слᲂвесѐ прᲂзѧбла̀
є҆сѝ , и҆ чꙋ́до и҆з̾дале́ча , а҆арѡ́нᲂвъ ꙗ҆́вѣ же́злъ ᲂу҆ста́ви . =сла́ва .
Т=ѣле́сными ᲂу҆́бѡ страстьмѝ мно́гими ѡ҆скверни́въ , тѣ́ло же и҆ сло́во и҆
дш҃ꙋ , ка́кѡ ти чи́стаѧ дᲂбрᲂдѣ́телей вᲂспᲂю̀ красᲂтꙋ̀ ; недᲂꙋмѣ́юсѧ и҆
ᲂу҆страша́юсѧ . но сама̀ мнѣ̀ бꙋ́ди твᲂи́ми мл҃твами по́мᲂщь . =и҆ ны́нѣ .
Т=вᲂегѡ̀ хрⷭ҇тѐ вᲂплᲂще́нїѧ чтꙋ̀ сᲂєдине́нїе , и҆ сегѡ̀ ви́дꙋ пᲂкланѧ́юсѧ
бг҃ᲂлѣ́пнѡ . ꙗ҆́кѡ бг҃ъ сы́и превѣ́чныи , ѿ дв҃ы бы́сть чл҃къ непремѣ́ненъ ,
са́мъ во ѻ҆бᲂю̀ сᲂверше́нъ .

=пѣ́снь , и҃ . і҆рмо́съ . Є҆=го́же ᲂу҆жаса́ютсѧ а҆́нг҃ли , и҆ всѧ̀ во́инства ,
ꙗ҆́кѡ твᲂрца̀ и҆ гдⷭ҇а . по́йте сщ҃е́ннїи , прᲂсла́вите ѻ҆́трᲂцы . блгⷭ҇ви́те
лю́дїє , и҆ превᲂзнᲂси́те во всѧ̀ вѣ́ки . ~Бжⷭ҇твенᲂе сщ҃е́нїе да вᲂспᲂе́тсѧ
бж҃їе , и҆́мже и҆зба́висѧ ми́ръ ѿ тлѝ . вᲂста́ните всѝ па́дшїи и҆нᲂгда̀ ,
мр҃і́ѧ бо рᲂдила̀ хрⷭ҇та̀ спасе́нїе . ~Пᲂе́мъ тѧ̀ пречⷭ҇таѧ , и҆ мт҃и бж҃їѧ .
и҆ кто̀ несла́витъ тѧ̀ вᲂи́стинꙋ бл҃гꙋ , сꙋ́щꙋю наде́жꙋ дш҃а́мъ на́шимъ ; тѣ́мже
прест҃а́ѧ мᲂльбꙋ́ ми прїимѝ . =сла́ва . О=у҆ѧсни́тесѧ дне́сь , пѣ́сньми
вѣ́рнїи , прᲂсла́вите а҆́нг҃ли , и҆ чл҃цы вкꙋ́пѣ , ꙗ҆́кѡ дїа́вᲂлъ па́даетъ и҆
ѿча́ѧнїе . мр҃і́ѧ бо рᲂдила̀ на́мъ наде́жꙋ спасе́нїѧ . =и҆ ны́нѣ .
Н=еѡ҆писꙋ́йте бжⷭ҇тва̀ , нелжи́те слѣпі́и , про́сто бо , невѣ́дᲂмо , и҆
незри́тельно є҆́сть . пло́ти же ѻ҆́бразъ , вᲂѡ҆бразꙋ́ѧ пᲂкланѧ́юсѧ , и҆ вѣ́рᲂю
сла́влю ро́ждьшꙋю гдⷭ҇а дв҃ꙋ .

=пѣ́снь , ѳ҃ . і҆рмо́съ . С=вѣтᲂно́сныи ѻ҆́блакъ , во́нь же всѣ́хъ влⷣка ,
ꙗ҆́кѡ до́ждь с̾ нб҃сѐ на рꙋно̀ сни́де , и҆ вᲂплᲂти́сѧ на́съ ра́ди , бы́въ
ᲂу҆́бѡ чл҃къ без̾нача́ленъ . велича́емъ всѝ ꙗ҆́кѡ мт҃рь бг҃а на́шегѡ чи́стꙋ .
~Ра́дꙋисѧ мр҃і́е , вели́кᲂе всеѧ̀ тва́ри чꙋ́до . ра́дꙋисѧ дщѝ ᲂу҆́бѡ дв҃дᲂва ,
гдⷭ҇нѧ же мт҃и . ра́дꙋисѧ пѣ́нїе гаврїи́лᲂво . ра́дꙋисѧ прибѣ́жище и҆
ᲂу҆тверже́нїе , и҆ по́мᲂщь всѣ́мъ прест҃а́ѧ , сꙋ́щимъ на землѝ грѣ́шникѡмъ .
~Пᲂе́тъ дх҃ᲂмъ бжⷭ҇твенымъ , и҆ вᲂспѣва́етъ бл҃гᲂда́рственꙋ пѣ́снь , і҆ѡаки́мъ
чꙋ́дныи , и҆ бжⷭ҇твенаѧ а҆́нна . ꙗ҆́кѡ ви́дѣша на землѝ , мт҃рь сᲂзда́вшагѡ ,
ю҆́же рᲂди́ша дще́рь мр҃і́ю , є҆ѧ́же мᲂли́твами спасѝ всѣ́хъ ꙗ҆́кѡ бг҃ъ .
=сла́ва . Ѽ= прест҃а́ѧ дв҃о , мт҃и бг҃а вы́шнѧгѡ , твᲂѐ ржⷭ҇тво̀ на землѝ
спасе́нїе ꙗ҆ви́сѧ , грѣ́шникѡмъ и҆ смире́нымъ . ѡ҆ тебѣ́ бо спасо́хᲂмсѧ
вѣ́рᲂвавше . но спаса́еши мѧ и҆ ны́нѣ , и҆ во всѧ̀ вѣ́ки жи́зненыѧ . =и҆ ны́нѣ .
В=ᲂплᲂще́нна сло́ва , но непрело́жна вѣ́мъ . тѣ́мже вᲂспѣва́ю є҆гѡ̀ вѣ́рнѡ ,
двѣ̀ ᲂу҆́бѡ сꙋ́ществѣ , и҆пᲂста́сьже є҆ди́нꙋ , є҆ѧ́же ꙗ҆́вѣ ви́дѣхъ ꙗ҆́кѡ
чл҃къ , є҆ди́нꙋ а҆́бїе сїю̀ прᲂпᲂвѣ́даѧ , пѣ́снь сᲂверша́ю . =та́же ,
д=ᲂсто́йнѡ є҆́сть . =и҆= про́чеє , ѡ҆бы́чно . =и҆= ѿпꙋ́стъ .

В=о вто́рникъ , на ᲂу҆́трени . по а҃ , стихᲂло́гїи . сѣда́льны , пᲂкаѧ́нны .
гла́съ , а҃ . В=ъ без̾зако́нїихъ за́чатъ є҆́смь а҆́зъ блꙋ́дныи , несмѣ́ю
вᲂз̾зрѣ́ти на высᲂтꙋ̀ нбⷭ҇нꙋю . но надѣ́ѧсѧ на чл҃кᲂлю́бїе твᲂѐ вᲂпїю̀ , бж҃е
ѡ҆чи́сти мѧ грѣ́шнагѡ , и҆ спаси́ мѧ . =сти́хъ : гдⷭ҇и не ꙗ҆́рᲂстїю твᲂе́ю
ѡ҆бличѝ менѐ , ни гнѣ́вᲂмъ твᲂи́мъ пᲂкажѝ менѐ . А҆́=ще пра́ведникъ є҆два̀
спасе́тсѧ , а҆́зъ же грѣ́шныи гдѣ̀ ꙗ҆влю́сѧ ; и҆́же тѧгᲂты̀ и҆ ва́ра дневна́гѡ
не пᲂне́съ . но съ нае́мники є҆ди́наго на́десѧте часа̀ , причти́ мѧ бж҃е , и҆
спаси́ мѧ . =сла́ва , и҆ ны́нѣ , боⷢ҇ . Б=ез̾ мт҃ре на́ нб҃си , па́че смы́сла и҆
слы́шанїѧ , на землѝ без̾ ѻ҆ц҃а рᲂдила̀ є҆сѝ . тᲂго̀ бцⷣе мᲂлѝ , спасти́сѧ
дш҃а́мъ на́шимъ .

=по в҃ , стихᲂло́гїи . сѣда́льны , гла́съ , а҃ . Ѡ҆=бъѧ́тїѧ ѻ҆́ч҃а
ѿве́рзсти ми пᲂтщи́сѧ , блꙋ́дно бо мᲂѐ и҆з̾жи́хъ житїѐ . но на бᲂга́тство
неи҆з̾живꙋ́щеє взира́ю щедро́тъ твᲂи́хъ сп҃се , ны́нѣ ѡ҆бнища́вшеє ми срⷣце
непре́зри . тебѣ́ бо гдⷭ҇и ᲂу҆миле́нїемъ вᲂпїю̀ , сᲂгрѣши́хъ ѻ҆́ч҃е на́ нб҃о
и҆ пред̾ тᲂбо́ю . =сти́хъ : гдⷭ҇и не ꙗ҆́рᲂстїю твᲂе́ю ѡ҆бличѝ менѐ ,
ни гнѣ́вᲂмъ твᲂи́мъ пᲂкажѝ менѐ . Б=ᲂга́тство і҆́ѡвᲂво зрѧ̀ дᲂбрᲂдѣ́телей ,
ᲂу҆кра́сти ко́зньствᲂваше , и҆́же пра́ведныхъ вра́гъ , и҆ разᲂрѝ сто́лпъ
тѣле́сныи . сᲂкро́вища же не ᲂу҆кра́де дх҃о́внаго , ѡ҆брѣ́те бо вᲂѡ҆рꙋженꙋ̀
непᲂро́чнагѡ дш҃ꙋ , мене́ же ѡ҆бнажи́въ плѣнѝ . пред̾вари́въ ᲂу҆́бѡ пре́жде
кᲂнца̀ . и҆ и҆зба́ви мѧ ѿ льсти́вагѡ , сп҃се и҆ спаси́ мѧ . =сти́хъ : ди́венъ
бг҃ъ во ст҃ы́хъ свᲂи́хъ , бг҃ъ і҆и҃левъ . мⷱ҇ꙋ . Ꙗ҆́=кѡ до́брїи во́ини ,
є҆динᲂмꙋ́дренѡ вѣ́рᲂвавше , преще́нїѧ мꙋчи́тель неᲂу҆бᲂѧ́стесѧ ст҃і́и ,
прїидо́сте ᲂу҆се́рднѡ ко хрⷭ҇тꙋ̀ , взе́мше честны́и крⷭ҇тъ , и҆ скᲂнча́вше
тече́нїе , съ нб҃съ пᲂбѣ́дꙋ прїѧ́сте . сла́ва ᲂу҆крѣ́пльшемꙋ ва́съ , сла́ва
вѣнча́вшемꙋ вы̀ . сла́ва дѣ́йствꙋющемꙋ ва́ми , всѣ́мъ и҆сцѣле́нїе . =сла́ва ,
и҆ ны́нѣ , боⷢ҇ . Ѿ=чаѧ́нїе ниневи́тскᲂе пред̾вари́лъ є҆сѝ , вᲂзвѣще́ннᲂе
запреще́нїе ми́мѡ ве́дъ , и҆ гнѣ́въ пᲂбѣдѝ млⷭ҇ть твᲂѧ̀ гдⷭ҇и .
ᲂу҆милᲂсе́рдисѧ нн҃ѣ на́ люди и҆ ста́до твᲂѐ , дла́нїю держа́внᲂю врагѝ на́ша
низ̾лᲂжѝ . мл҃твами бцⷣы да́рꙋй на́мъ млⷭ҇ть твᲂю̀ .

=по г҃ , стихᲂло́гїи . сѣда́ленъ , гла́съ , а҃ . В=ъ разбо́йники впадо́хъ
пᲂмышле́ньми , и҆ ᲂу҆крадо́хсѧ ᲂу҆мо́мъ , и҆ ᲂу҆ѧ́звиша ми дш҃ꙋ грѣхмѝ , и҆
лежꙋ̀ неи҆сцѣ́ленъ , і҆с҃е мнᲂгᲂмлⷭ҇тиве . но вᲂзле́й прⷣтчи мл҃твами твᲂю̀
млⷭ҇ть , и҆ лю́тыѧ ꙗ҆́звы дш҃и мᲂеѧ̀ и҆сцѣлѝ . =сла́ва , и҆ ны́нѣ , боⷢ҇ .
Б=ез̾невѣ́стнаѧ чи́стаѧ бцⷣе дв҃о , є҆ди́на вѣ́рнымъ пред̾ста́тельнице и҆
пᲂкро́ве , бѣ́дъ и҆ скᲂрбе́й и҆ лю́тыхъ ѡ҆бстᲂѧ́нїи всѣ́хъ и҆зба́ви , и҆́же
на тѧ̀ ᲂу҆пᲂва́нїе ѻ҆трᲂкᲂви́це и҆мꙋ́щихъ , и҆ дш҃а на́ша спасѝ бжⷭ҇твеными
мл҃твами сѝ .

В=о вто́рникъ , кано́нъ пᲂкаѧ́ненъ . є҆мꙋ́же краегране́сїе си́це , прїимѝ
хрⷭ҇тѐ мᲂле́нїе мᲂи́хъ слᲂве́съ . твᲂре́нїе і҆ѡ́сифᲂво . гла́съ , а҃ .
пѣ́снь , а҃ . і҆рмо́съ . П=ѣ́снь пᲂбѣ́днꙋю вᲂспᲂе́мъ всѝ бг҃ꙋ , сᲂтво́ршемꙋ
ди́внаѧ чꙋдеса̀ мы́шцею высо́кᲂю , и҆ спа́сшꙋ і҆и҃лѧ , ꙗ҆́кѡ прᲂсла́висѧ .

=запѣ́въ : сла́ва тебѣ̀ бж҃е на́шъ , сла́ва тебѣ̀ . П=ᲂрабᲂща́емь стрⷭ҇тьмѝ
и҆ грѣхо́мъ , припа́даю ти гдⷭ҇и , ꙗ҆́кѡ да ꙗ҆ви́ши мѧ ѿ си́хъ свᲂбо́дна
сла́вѧща прилѣ́жнѡ твᲂю̀ бл҃гᲂсты́ню . ~Оу҆ѧзви́хсѧ ѡ҆каѧ́нныи , грѣхо́внымъ
кᲂпїе́мъ и҆ ᲂу҆мро́хъ , и҆ зрѧ́ мѧ лежа́ща вра́гъ весели́тсѧ , и҆́же
вᲂскреша́ѧи ме́ртвыѧ , ѡ҆живи́въ спаси́ мѧ . =мⷱ҇ꙋ . Л=и́цы прᲂсла́вльшесѧ
страда́льчестїи , честны́ми ᲂу҆́ды свᲂи́ми , хрⷭ҇та̀ прᲂсла́вльше , пло́ть
пᲂнᲂси́вша . и҆ страсте́й ра́ди тлѣ́нїе пᲂтре́бльша . =мⷱ҇ꙋ . С=тᲂлпы̀ и҆
забра́ла бл҃гᲂче́стїѧ сла́внїи мч҃нцы прило́гми вра́жїими непрекло́нни
пребы́ша . тѣ́хъ мл҃твами бж҃е ᲂу҆ще́дри всѣ́хъ на́съ . =боⷢ҇ . Ꙗ҆́=кѡ прⷭ҇то́лъ
ѻ҆гнеѡбра́зенъ дв҃о но́сиши зижди́телѧ . ꙗ҆́кѡ ѡ҆дш҃евле́нъ черто́гъ бы́вши и҆
кра́снаѧ пᲂла́та цр҃ѧ вмѣсти́вши бы́вша , є҆́же є҆смы̀ крᲂмѣ̀ и҆змѣне́нїѧ , и҆
смѣше́нїѧ .

И҆́=нъ кано́нъ , ст҃о́мꙋ и҆ вели́кᲂмꙋ прⷪ҇ркꙋ і҆ѡа́ннꙋ прⷣтчи . є҆мꙋ́же
краегране́сїе . гла́съ ᲂу҆слы́ши вᲂпїю́щихъ тѝ бл҃же́нне . і҆рмо́съ ,
то́йже . =з=апѣ́въ : ст҃ы́и вели́кїи і҆ѡа́нне прⷣтче гдⷭ҇ень , мᲂлѝ бг҃а
ѡ҆ на́съ . Г=ла́съ бы́лъ є҆сѝ сло́вꙋ бл҃же́нне . тѣ́мже гла́сы на́ши ꙗ҆́же
тебѣ̀ твᲂри́мъ прїимѝ прⷣтче , свᲂбᲂжда́ѧ на́съ ѿ ѕлы́хъ , хᲂда́тайствᲂмъ
сѝ . ~Ꙗ҆́кѡ ᲂу҆́тро ꙗ҆́кѡ сл҃нце вᲂсїѧ́въ , прᲂсвѣща́еши кᲂнцы̀ . и҆
пᲂмрача́еши дꙋ́хи лꙋка́выѧ , тѣ́мже мра́къ ѿ дꙋ́шъ на́шихъ ѿженѝ . ~Ме́ртвымъ
живо́тъ на́шъ прихᲂдѧ́щъ , прᲂпᲂвѣ́далъ є҆сѝ прⷣтче , тѣ́мже
ᲂу҆мерщвлѧ́ющїѧ мѧ стрⷭ҇ти ᲂу҆мертвѝ , и҆ пᲂкажѝ бл҃же́нне , бжⷭ҇твенагѡ
прᲂсвѣще́нїѧ прича́стника . =боⷢ҇ . Є҆=ди́на без̾лѣ́тнагѡ сн҃а в̾ лѣ́та
ро́ждьши , вᲂплᲂща́ема пречⷭ҇таѧ влⷣчце , вселѣ́тныѧ преѡ҆каѧ́нныѧ мѝ дш҃и
стра́сти и҆сцѣлѝ .

=пѣ́снь , г҃ . і҆рмо́съ . К=а́мень є҆го́же неключи́мᲂваша зи́ждꙋщїи , се́й
ᲂу҆́бѡ бы́сть во главꙋ̀ ᲂу҆́глꙋ . то́й є҆́сть ка́мень , на не́мже ᲂу҆твердѝ
цр҃квь свᲂю̀ хрⷭ҇то́съ , ю҆́же ѿ ꙗ҆зы́къ и҆скꙋпѝ . ~Ви́ждь мᲂю̀ не́мᲂщь
ѡ҆бᲂлкі́исѧ в̾ ню̀ . ви́ждь дш҃и мᲂеѧ̀ лю́тᲂе без̾ѻ҆бра́зїе , и҆ вᲂньмѝ гла́сꙋ
мᲂемꙋ̀ хрⷭ҇тѐ мнᲂгᲂмлⷭ҇тиве , и҆ претвᲂрѝ сеѧ̀ нелѣ́пᲂтꙋ во бл҃гᲂѻ҆бра́зїе
сп҃се . ~Спасы́и і҆с҃е блꙋ́днагѡ , спаси́ мѧ є҆ди́нагѡ твᲂѧ̀ спасе́ныѧ
престꙋ́пльша зако́ны , и҆ всѧ́ко без̾зако́нїе несмы́сленѡ скᲂнча́вша , и҆
ѿведе́на пᲂмышле́ньми ѿ тебѐ бл҃же , чꙋ́жа твᲂрѧ́ща мѧ . =мⷱ҇ꙋ . Ч=и́ни
беспло́тныхъ , ст҃і́и ва́шемꙋ мꙋ́жествꙋ вᲂи́стинꙋ ᲂу҆диви́шасѧ , ꙗ҆́кѡ
на сꙋди́щи стра́ждꙋще пресла́внѡ , и҆ па́дающе тѣ́лᲂмъ , беспло́тныѧ всѧ̀
врагѝ , бжⷭ҇твенᲂю си́лᲂю низ̾верго́сте . =мⷱ҇ꙋ . И҆= є҆щѐ бᲂлѣ́знеными
ра́нами ѡ҆блᲂже́ни , є҆щѐ крᲂвьмѝ ѡ҆блива́еми страда́льцы . гдⷭ҇ви
пред̾ста́сте ра́дꙋющесѧ , беспло́тнᲂмꙋ цр҃ю , пᲂбѣдᲂно́сцы вѣнча́еми . =боⷢ҇ .
Р=ᲂдила̀ є҆сѝ є҆го́же ѻ҆ц҃ъ рᲂдѝ пре́жде всѣ́хъ вѣ́къ . пита́ла є҆сѝ
пита́телѧ , и҆скꙋ́са мꙋ́жеска несвѣ́дꙋщи . пресла́вно же чꙋ́до , но́вᲂе сѐ
та́инство бг҃ᲂра́дᲂваннаѧ . тѣ́мже всѧ́ка дш҃а вѣ́рныхъ сла́витъ тѧ̀ .

=и҆́нъ і҆рмо́съ , то́йже . Ѿ =непло́дныѧ и҆ неражда́ющїѧ прⷣтче сщ҃е́нно
прᲂзѧбѐ , и҆ ꙗ҆ви́сѧ плᲂдᲂно́сенъ дѣ́латель бжⷭ҇твеныи . тѣ́мже срⷣце мᲂѐ
всѧ́чески непло́дствꙋющеє , бл҃гᲂпло́дно сᲂтвᲂрѝ до́брымъ . ꙗ҆́кѡ да вѣ́рнѡ
прᲂславлѧ́ю тѧ̀ . ~Хлѣ́бᲂмъ нбⷭ҇нымъ ᲂу҆твердѝ мᲂѐ срⷣце бл҃же́нне ,
раз̾сла́бленᲂе лꙋка́выми мы́сльми . и҆ да́ждь ми ᲂу҆се́рднѡ твᲂри́ти хᲂтѣ́нїѧ
всеще́драго бг҃а . ꙗ҆́кѡ да вѣ́рно прⷭ҇нѡ сла́влю тѧ̀ . ~Ми́рꙋ грѣхѝ взе́млюща
хрⷭ҇та̀ прᲂпᲂвѣ́далъ є҆сѝ , бл҃же́нне пррⷪ҇че , грѣхо́въ мᲂи́хъ тѧ́жкᲂе бре́мѧ
ѡ҆блегчѝ мᲂлю́сѧ . ᲂу҆миле́нїе ми да́ждь , скве́рны страсте́й ѡ҆чища́ющеє
мѧ̀ . =боⷢ҇ . В=о всегѡ̀ а҆да́ма ѡ҆блече́сѧ и҆з̾ тебѐ бцⷣе , всеплᲂдᲂно́сно
прᲂше́дшеє сло́во . тᲂго̀ ᲂу҆́бѡ мᲂлѝ , страсте́й на́съ и҆зба́вити , и҆
напа́стей всѧ́ческихъ , и҆ ѻ҆гнѧ̀ вѣ́чнꙋющагѡ .

=пѣ́снь , д҃ . і҆рмо́съ . Д=х҃ᲂмъ пред̾зрѧ̀ пррⷪ҇къ а҆вва́кꙋмъ , слᲂвесѐ
вᲂплᲂще́нїе прᲂпᲂвѣ́даше глаго́лѧ , внегда̀ прибли́жатсѧ лѣ́та пᲂзна́нъ
бꙋ́деши . внегда̀ прїи́детъ вре́мѧ ꙗ҆ви́шисѧ , сла́ва си́лѣ твᲂе́й гдⷭ҇и .
~Є҆́же ми дадѐ хрⷭ҇то́съ бᲂга́тство растᲂчи́хъ , скᲂнчева́ѧ блꙋ́днаѧ , и҆ бы́хъ
ве́сь на́гъ , ѡ҆бᲂлче́нъ в̾ дѣ́ла без̾че́стїѧ . тѣ́мже вᲂпїю́ ти , ѻ҆де́ждею
мѧ̀ ᲂу҆красѝ пе́рвᲂю , бжⷭ҇твенᲂю мѧ̀ ᲂу҆милѧ́ѧ бл҃гᲂда́тїю . ~Низ̾ведо́хсѧ
безꙋ́мїемъ , и҆ падо́хсѧ лю́тѣ , и҆ на землѝ лежꙋ̀ и҆ не и҆сцѣ́льнѣ бᲂлю̀ ,
вᲂздви́гни мѧ , па́дшимъ вᲂста́нїе , и҆ на ка́мени спасе́нагѡ пᲂкаѧ́нїѧ
ᲂу҆твердѝ хрⷭ҇тѐ срⷣце мᲂѐ . =мⷱ҇ꙋ . Н=а крⷭ҇тъ вᲂзнесе́нᲂмꙋ хрⷭ҇тꙋ̀
пᲂдо́бѧщесѧ , прїе́млюще ра́ны , веселѧ́хꙋсѧ в̾ кꙋ́пѣ стрⷭ҇тᲂте́рпцы . и҆
крᲂвны́ми тꙋ́чами , мнᲂгᲂбо́жїѧ ᲂу҆ста́виша тꙋ́чи , стрꙋѝ и҆сцѣле́нїи
и҆стᲂча́юще . =мⷱ҇ꙋ . П=реплы́вше немо́кренѡ мꙋ́къ ѕѣ́льство , и҆ го́рькᲂе
вᲂлне́нїе , бжⷭ҇твенїи страда́льцы , ѡ҆кᲂрмле́нїемъ спасе́нїѧ наде́жею ,
к̾ вы́шнемꙋ ᲂу҆стреми́шасѧ приста́нищꙋ . всѧ́кᲂгѡ весе́лїѧ и҆спᲂлнѧ́ющесѧ .
=боⷢ҇ . О=у҆диви́шасѧ зрѧ́ще тѧ̀ а҆́нг҃льскаѧ во́инства , ка́кѡ неви́димыи ,
по на́шемꙋ зра́кꙋ , и҆з̾ тебѐ ви́димъ бы́сть дв҃о бг҃ᲂрᲂди́тельнице . є҆го́же
мᲂлѝ , спасе́нїю спᲂдо́бити всѣ́хъ , и҆́же вѣ́рᲂю тѧ̀ сла́вѧщихъ .

=и҆́нъ і҆рмо́съ , то́йже . И҆=стка́въ спасе́нїѧ ри́зꙋ себѣ̀ ,
во ѡ҆бнаже́нїи тѣле́снѣмъ гдⷭ҇ень крⷭ҇тлю , ѡ҆бнаже́нагѡ мѧ ѿ всѧ́кагѡ
бл҃гᲂтвᲂре́нїѧ , ѡ҆блецы́ мѧ мᲂлю́сѧ пра́вды и҆ весе́лїѧ ѻ҆де́жею . ~Ка́плю
спасе́нїѧ , ѡ҆дᲂждѝ мнѣ̀ прⷣтче , и҆стаѧва́емꙋ разжиза́нїемъ пᲂхᲂте́й ,
пᲂгрꙋзи́выи во стрꙋѧ́хъ і҆ѡрда́нскихъ , пи́щи пᲂто́ка і҆с҃а жизнᲂда́вца , ꙗ҆́кѡ
да по́ дᲂлгꙋ тѧ̀ сла́влю . ~Ни а҆́нг҃лъ ни хᲂда́тай спасѐ на́съ , но са́мъ
гдⷭ҇ь прише́дыи на́ землю . є҆мꙋ́же пра́выѧ пꙋтѝ ᲂу҆гᲂто́валъ є҆сѝ бл҃же́нне ,
є҆го́же мᲂлѝ ᲂу҆гла́дити ми стезю̀ , ко спасе́нїю наставлѧ́ющꙋю . =боⷢ҇ .
Х=ра́мъ ѡ҆сщ҃е́нъ ꙗ҆ви́ласѧ є҆сѝ бж҃їи , и҆́же в̾ тѧ̀ все́льшемꙋсѧ дв҃о па́че
ᲂу҆ма̀ . тᲂго̀ мᲂлѝ ѿ грѣхо́вныхъ скве́рнъ на́съ ѡ҆чи́стити , ꙗ҆́кѡ да ꙗ҆ви́мсѧ
до́мъ и҆ вселе́нїе дх҃а .

=пѣ́снь , є҃ . і҆рмо́съ . Т=во́й ми́ръ да́ждь на́мъ сн҃е бж҃їи , и҆но́го бо
ра́звѣ тебѐ бг҃а незна́емъ , и҆́мѧ твᲂѐ и҆мѧнꙋ́емъ , ꙗ҆́кѡ бг҃ъ живы́мъ и҆
ме́ртвымъ є҆сѝ . ~И҆спо́лнихсѧ мно́жествᲂмъ сᲂгрѣше́нїи лю́тыхъ , влⷣко
ще́дрыи и҆ дᲂлгᲂтерпѣли́выи , ᲂу҆ще́дри мѧ ѡ҆сꙋжде́наго , и҆ не ѿве́рзи менѐ
ѿ лица̀ твᲂегѡ̀ . ~Мытарѧ̀ ѡ҆правда́лъ є҆сѝ хрⷭ҇тѐ вᲂз̾дᲂхнꙋ́вша , тᲂмꙋ̀
ᲂу҆́бѡ и҆ а҆́зъ пᲂдо́бѧсѧ , бїю̀ в̾ пе́рси и҆ вᲂпїю́ ти , ѡ҆чи́сти мѧ є҆ди́не
млрⷭ҇дыи и҆ ще́дрыи . =мⷱ҇ꙋ . С=т҃і́и твᲂѝ гдⷭ҇и свѣти́ла непреле́стнаѧ
ꙗ҆ви́шасѧ , ле́сти ѿгᲂнѧ́юще но́щь глꙋбо́кꙋю . и҆ прᲂсвѣща́юще вселе́ннꙋю всю̀
чꙋде́сными свѣтлᲂстьмѝ . =мⷱ҇ꙋ . Ꙗ҆́=кѡ пречестно́е ка́менїе , тебѐ ка́мене
живо́тнагѡ влⷣко вᲂзлю́бльше мч҃нцы . мꙋ́къ ра́ди пред̾валѧ́нїѧ , зда́нїе
всѧ́ко низ̾верго́ша пре́лести . =боⷢ҇ . В=о двᲂю̀ во́лю є҆ди́нагѡ ѿ прест҃ы́ѧ
трⷪ҇цы рᲂдила̀ є҆сѝ всенепᲂро́чнаѧ , нᲂсѧ́щагѡ є҆ди́нъ сᲂста́въ . є҆го́же
прилѣ́жнѡ мᲂлѝ , всѣ́хъ на́съ спастѝ .

=и҆́нъ і҆рмо́съ , то́йже . В=пꙋсты́ню всели́всѧ прⷣтче хрⷭ҇то́въ , ꙗ҆́кᲂже
дре́вле и҆лїѧ̀ . тѣ́мже срⷣце мᲂѐ ѡ҆пꙋстѣ́вшеє прегрѣше́ньми , прилѣжа́нїемъ
бжⷭ҇твенымъ ᲂу҆твердѝ всебл҃же́нне . ~Ꙗ҆́кѡ сто́лпъ непᲂкᲂлѣби́мъ , и҆ забра́ло
вѣ́рныхъ бы́въ вели́кїи хрⷭ҇то́въ прⷣтче , пᲂмышле́нїе мᲂѐ кᲂлѣ́блемо
кᲂзньмѝ льсти́вагѡ , непрело́жно пᲂкажѝ . ~Ме́ртвымъ бл҃гᲂвѣсти́сѧ свѣ́тъ
и҆́же ѿ́ свѣта , вᲂсїѧ́выи на землѝ . гла́сᲂмъ твᲂи́мъ бл҃же́нне , и҆ сꙋ́щїѧ
во тмѣ̀ прᲂсвѣти́шасѧ . тѣ́мже прᲂсвѣти́ мѧ , лю́тыми ѡ҆мраче́ннаго . =боⷢ҇ .
Ц=р҃цꙋ дв҃ꙋ тѧ̀ прᲂпᲂвѣ́даетъ дв҃дъ пречⷭ҇таѧ чи́стꙋ . тѣ́мже мᲂлю́тисѧ ,
нбⷭ҇нагѡ црⷭ҇твїѧ сᲂтвᲂри́ мѧ наслѣ́дника , да ᲂу҆блажа́ю тѧ̀ .

=пѣ́снь , ѕ҃ . і҆рмо́съ . П=ррⷪ҇кꙋ і҆ѡ́нѣ пᲂдо́бѧсѧ вᲂпїю̀ , живо́тъ мо́й
бла́же , свᲂбᲂдѝ и҆з̾ тлѝ , и҆ спаси́ мѧ сп҃се ми́ра зᲂвꙋ́ща сла́ва тебѣ̀ .
~Сᲂкрꙋши́шасѧ ко́сти ѡ҆каѧ́нныѧ мᲂеѧ̀ дꙋшѝ , и҆ тѧгᲂто́ю слѧко́хсѧ мно́гихъ
пᲂхᲂте́й , но пᲂмᲂзи́ ми хрⷭ҇тѐ є҆ди́не всѣ́мъ пᲂмᲂга́нїе . ~Въ пꙋчи́нꙋ
лю́тыхъ , и҆ бꙋ́рю страсте́й впадо́хсѧ , вᲂпїю́ ти всеси́льне хрⷭ҇тѐ ,
вᲂзведи́ мѧ крѣ́пкᲂю сѝ рꙋко́ю и҆ спаси́ мѧ . =мⷱ҇ꙋ . Т=ма́ми и҆збра́нныхъ
по́лкъ , ст҃ы́хъ стрⷭ҇тᲂте́рпецъ , тмы̀ мы́сленыхъ вра́гъ пᲂпра̀ , и҆
сᲂвᲂкꙋпи́шасѧ тма́ми нбⷭ҇ныхъ ᲂу҆мѡ́въ . =мⷱ҇ꙋ . И҆=з̾сꙋши́вше бе́зднꙋ
без̾бо́жїѧ страда́льцы , пᲂто́ка пи́щнагѡ наслѣ́дᲂвасте , тѣ́мже и҆з̾сꙋши́те
разлїѧ́нїѧ грѣха̀ мᲂегѡ̀ . =боⷢ҇ . С=щ҃е́нїѧ сѣ́нь ꙗ҆вле́ннаѧ мр҃і́е ,
ѡ҆скверне́нꙋю сластьмѝ ѡ҆каѧ́ннꙋю мᲂю̀ дꙋ́шꙋ ѡ҆ст҃ѝ , и҆ бжⷭ҇твенѣй сла́вѣ
прича́стника мѧ̀ сᲂтвᲂрѝ .

=и҆́нъ і҆рмо́съ , то́йже . И҆́=же пᲂкаѧ́нїе на землѝ прᲂпᲂвѣ́давъ крⷭ҇тлю ,
пᲂкаѧ́нїѧ ми пꙋтѝ наставлѧ́ющїѧ мѧ̀ , к̾ свѣ́тꙋ пᲂкажѝ , и҆ ѿ про́пасти
преле́стныѧ и҆зба́ви . ~Ꙗ҆́кѡ бе́зднꙋ во стрꙋѧ́хъ рѣ́чныхъ пᲂгрꙋзи́въ , бе́зднꙋ
и҆з̾сꙋшѝ мᲂи́хъ страсте́й , пᲂдаѧ́ ми слеза́мъ и҆сто́чникъ , прⷣтче
прᲂпᲂвѣ́дниче хрⷭ҇то́въ . =Ѿ =недꙋ́гъ дш҃е́вныхъ , и҆ страсте́й плᲂтьски́хъ ,
житїѧ̀ напа́стей , и҆ всѧ́кихъ и҆скꙋше́нїи и҆ скᲂрбе́й , спаси́ мѧ гдⷭ҇ень
прⷣтче . =боⷢ҇ . М=т҃рь бж҃їю и҆ до́брꙋю в̾ жена́хъ , мᲂлю́ тѧ прилѣ́жнѡ ,
непре́зри менѐ чⷭ҇таѧ , но ᲂу҆ще́дри , и҆ ѿ всѧ́кагѡ вре́да цѣ́ла сᲂблюдѝ .

=пѣ́снь , з҃ . і҆рмо́съ . Ꙗ҆́=же в̾ пещѝ ѻ҆́трᲂки твᲂѧ̀ спасѐ ,
неприкᲂснꙋ́сѧ ни вредѝ и҆́хъ ѻ҆́гнь . тᲂгда̀ трїѐ , ꙗ҆́кѡ є҆ди́неми ᲂу҆сты̀
пᲂѧ́хꙋ , и҆ блгⷭ҇влѧ́хꙋ гл҃юще , блгⷭ҇ве́нъ бг҃ъ ѻ҆ц҃ъ на́шихъ . ~Терпѣ́нїю
и҆звы́че і҆́ѡвъ , и҆ пребы́сть всѣ́ми прилѡ́ги лꙋка́вагѡ непреклᲂни́мъ , ꙗ҆́кᲂже
сто́лпъ крѣ́пᲂкъ . тᲂмꙋ̀ ревнꙋ́й дꙋшѐ всегда̀ , и҆ ника́кᲂже ᲂу҆ныва́й
в̾ лю́тыхъ . ~Тѣле́сными пᲂбѣжде́нъ є҆́смь сластьмѝ , и҆ бы́хъ без̾слᲂве́сенъ ,
сы́и слᲂве́сенъ , сло́ве бж҃їи , и҆́же сло́вᲂмъ блꙋдни́цꙋ спасы́и , спаси́ мѧ
ѡ҆каѧ́ннаго , да пᲂю̀ и҆ бл҃гᲂсло́влю бл҃гᲂсты́ню твᲂю̀ . =мⷱ҇ꙋ . И҆=зба́влени
мч҃нцы хрⷭ҇то́вᲂю кро́вїю , пло́тїю пᲂстрада́вшагѡ на́съ ра́ди , за него́ же
ᲂу҆се́рднѡ и҆зво́листе и҆злїѧ́ти свᲂю̀ кро́вь . тѣ́мже непреста́ннѡ с̾ ни́мъ
црⷭ҇твꙋете . =мⷱ҇ꙋ . Н=азда́нїемъ страсте́й сщ҃е́нныхъ , пᲂла́та ꙗ҆ви́стесѧ
чⷭ҇тні́и пресвѣ́тлаѧ , в̾ не́йже хрⷭ҇то́съ пᲂчи́лъ є҆́сть , є҆ди́нъ цр҃ь и҆
гдⷭ҇ь , и҆́же ко ѻ҆би́телемъ нбⷭ҇нымъ приведы́и ва́съ . =боⷢ҇ . Ѿ =рᲂдѡ́въ тѧ̀
всѣ́хъ хрⷭ҇то́съ всепѣ́таѧ є҆ди́нꙋ и҆зво́лилъ є҆́сть себѣ̀ , ꙗ҆́кѡ честнꙋ́ю и҆
чи́стꙋю в̾ жили́ще . и҆ и҆з̾ тебѐ сл҃нце вᲂсїѧ́въ , зе́млю всю̀ прᲂсвѣтѝ .

=и҆́нъ і҆рмо́съ , то́йже . Ꙗ҆́=кѡ ве́тхᲂмꙋ и҆ но́вᲂмꙋ бы́въ преи҆зрѧ́денъ
хᲂда́тай сла́вне крⷭ҇тлю , хᲂда́тайствꙋй ѡ҆бетша́вшаго грѣхѝ всегѡ̀
ѡ҆бнᲂви́ти мѧ , ѡ҆бнᲂвлѧ́ющаго всѧ́ческаѧ мᲂлѝ і҆с҃а . ~Зако́нъ пᲂлага́ѧ
пᲂкаѧ́нїѧ на землѝ , ꙗ҆ви́лсѧ є҆сѝ прⷣтче хрⷭ҇то́въ крⷭ҇тлю . є҆го́же
скᲂнчева́ти всѣ́хъ ᲂу҆крѣпѝ мᲂли́твами сѝ . ꙗ҆́кѡ да и҆зба́вимсѧ
ѿ без̾мѣ́рныхъ ѕѡ́лъ , в̾ ни́хже сᲂгрѣша́емъ прⷭ҇нѡ . ~Ты̀ тѣ́сныи про́йде
пꙋ́ть , вᲂздержа́нїемъ всемꙋ́дре , и҆ ширᲂто́ю бг҃ᲂвидѣ́нїемъ , свѣ́тлᲂстїю
ве́сь ѡ҆зари́всѧ . в̾ ни́хже напита́тисѧ и҆ на́мъ да́рꙋй хрⷭ҇та̀ мᲂлѧ̀ .
=боⷢ҇ . М=ᲂльбꙋ̀ пречⷭ҇таѧ бг҃ᲂви принесѝ , ꙗ҆́кѡ да пре́зритъ на́ша
сᲂгрѣше́нїѧ , и҆ без̾ чи́сленыѧ грѣхѝ , и҆ вѣ́чнагѡ свᲂбᲂди́тъ на́съ ѻ҆гнѧ̀
мꙋча́щагѡ .

=пѣ́снь , и҃ . і҆рмо́съ . Є҆=го́же ᲂу҆жаса́ютсѧ а҆́нг҃ли , и҆ всѧ̀ во́инства ,
ꙗ҆́кѡ твᲂрца̀ и҆ гдⷭ҇а . по́йте сщ҃е́ннїи , прᲂсла́вите ѻ҆́трᲂцы . блгⷭ҇ви́те
лю́дїє , и҆ превᲂзнᲂси́те во всѧ̀ вѣ́ки . ~На́га мѧ сᲂтвᲂрѝ ѿ всѣ́хъ
дᲂбрᲂдѣ́телей , ѕмі́й льсти́выи , ѕлы́мъ сᲂвѣ́тᲂмъ . ри́зᲂю дᲂбрᲂдѣ́телей
ᲂу҆краси́ мѧ , ѡ҆бнажи́въ сп҃се мо́й сегѡ̀ ѕло́бы . ~Хᲂтѧ́и прїитѝ сꙋди́ти
ро́дꙋ чл҃ческᲂмꙋ , сꙋдїѐ пра́ведныи в̾ часѣ̀ стра́шнѣ , ѡ҆сꙋжде́на сꙋ́ща ,
непᲂслѝ менѐ во ѻ҆́гнь гее́нскїи , но ᲂу҆ще́дривъ и҆ спаси́ мѧ . =мⷱ҇ꙋ .
В=а́съ всехва́льнїи гдⷭ҇ни страда́льцы , ни ско́рбь , ни бѣда̀ , ни ме́чь ,
нижѐ ѻ҆́гнь , вᲂзмо́же разлꙋчи́ти ѿ ню́дъ ѿ любвѐ хрⷭ҇то́вы , млрⷭ҇дїѧ ра́ди
ва́съ вᲂзлюби́вшаго . =мⷱ҇ꙋ . П=ло́тїю сплета́еми беспло́тнаго врага̀
низ̾лᲂжи́сте до́блїи страда́льцы . и҆ ны́нѣ с̾ беспло́тными ликᲂствꙋ́ете ,
и҆сцѣлѧ́юще стра́сти дш҃а́мъ же и҆ тѣлесе́мъ . =боⷢ҇ . Ꙗ҆́=кѡ цвѣ́тъ
вᲂꙋдо́лїихъ тѧ̀ житїѧ̀ ѡ҆брѣ́тъ , в̾ тѧ̀ всели́сѧ и҆́же всѣ́хъ сади́тель ,
вᲂнѧ́ми бл҃гᲂче́стїѧ и҆ чистᲂто́ю ѡ҆бл҃гᲂꙋха́ѧ на́съ , бг҃ᲂрᲂди́тельнице .

=и҆́нъ і҆рмо́съ , то́йже . Є҆=ди́нъ па́че всѣ́хъ сᲂгрѣши́хъ , и҆́же на землѝ
ро́ждьшихсѧ . є҆ди́нъ бы́хъ престꙋ́пникъ твᲂи́хъ зако́нъ гдⷭ҇и . тѣ́мже прⷣтчи
ра́ди ᲂу҆ще́дри и҆ спаси́ мѧ . ~А҆́нг҃лъ нра́вы ꙗ҆ви́лсѧ є҆сѝ крⷭ҇тлю
і҆ѡа́нне , сᲂвѣ́та вели́кагѡ а҆́нг҃ла прᲂпᲂвѣ́да кᲂнце́мъ . тѣ́мже тѧ̀ пѣ́сньми
сла́вимъ во всѧ̀ вѣ́ки . ~Во главꙋ̀ ᲂу҆сѣче́нъ бы́сть бес̾пра́вды бл҃же́нне ,
пᲂгрꙋзи́выи главꙋ̀ хрⷭ҇то́вꙋ в̾ вᲂда́хъ , ᲂу҆крѣпѝ всѣ́хъ на́съ мᲂли́твами
сѝ , главꙋ̀ пᲂпира́ти льсти́вᲂмꙋ вᲂи́стинꙋ гꙋби́тельнꙋю . =боⷢ҇ . И҆=зба́ви мѧ
без̾мѣ́стныхъ грѣхо́въ и҆ пла́меннагѡ тᲂмле́нїѧ , и҆ тмы̀ мꙋча́щїѧ , скре́жета
зꙋ́бнагѡ и҆ че́рвїѧ , дв҃о є҆ди́на пред̾ста́тельнице ро́дꙋ чл҃ческᲂмꙋ .
=та́же , пѣ́снь бцⷣѣ . в=ели́читъ дш҃а мᲂѧ̀ гдⷭ҇а .= и҆ =пᲂкло́ны .

=пѣ́снь , ѳ҃ . і҆рмо́съ . С=вѣтᲂно́сныи ѻ҆́блакъ , во́нь же всѣ́хъ влⷣка ,
ꙗ҆́кѡ до́ждь с̾ нб҃сѐ на рꙋно̀ сни́де , и҆ вᲂплᲂти́сѧ на́съ ра́ди , бы́въ
ᲂу҆́бѡ чл҃къ без̾нача́ленъ . велича́емъ всѝ ꙗ҆́кѡ мт҃рь бг҃а на́шегѡ чи́стꙋ .
~Сѐ вре́мѧ пᲂкаѧ́нїѧ и҆ чи́ста дѣ́ланїѧ ; сѐ де́нь , свѣ́тла сᲂдѣ́лай
дѣ́ла . бѣжѝ тмы̀ страсте́й , со́нъ ѿгᲂнѧ́й ѕла́гѡ ᲂу҆ны́нїѧ дш҃е мᲂѧ̀ ,
ꙗ҆́кѡ да бꙋ́деши бжⷭ҇твенагѡ свѣ́та сприча́стна . ~Ꙗ҆́кѡ мыта́рь вᲂздыха́ю ,
ꙗ҆́кѡ блꙋдни́ца слезю̀ , и҆ ꙗ҆́кѡ разбо́йникъ вᲂпїю́ ти , пᲂмѧни́ мѧ ще́дре ,
и҆ ꙗ҆́кѡ блꙋ́дныи сы́нъ взыва́ю сᲂгрѣши́хъ . припа́даю же ꙗ҆́кѡ ханане́ѧ ,
млⷭ҇тиве непре́зри менѐ хрⷭ҇тѐ . =мⷱ҇ꙋ . Т=ѣле́снымъ страсте́мъ , и҆
дш҃е́внымъ сᲂкрꙋше́нїемъ , ꙗ҆ви́стесѧ вᲂи́стинꙋ вра́чеве , преда́вше тѣлеса̀
к̾ ра́намъ терпѣли́внѡ , и҆ сме́рти нꙋ́жнѣй , прехва́льнїи страда́льцы
гдⷭ҇ни , сегѡ̀ ра́ди ᲂу҆блажа́етесѧ прⷭ҇нѡ . =мⷱ҇ꙋ . С=л҃нечнаго сїѧ́нїѧ
ѡ҆блиста̀ мно́жае , терпѣ́нїе премꙋ́дрыхъ хрⷭ҇то́выхъ стрⷭ҇тᲂте́рпецъ . тѣ́мже
ꙗ҆́вѣ пᲂгꙋбѝ бл҃гᲂда́тїю , и҆ разрꙋшѝ без̾бо́жїѧ но́щь , и҆ срⷣца̀ прᲂсвѣтѝ
вѣ́рныхъ . =боⷢ҇ . С=вѣ́тлᲂстей лꙋча́ми вᲂсїѧ́вша сло́ва , ѿ ст҃а́гѡ ти чре́ва
бцⷣе дв҃о , и҆ ѡ҆зари́вшаго землѝ кᲂнцы̀ , прᲂсвѣтѝ дш҃ꙋ мᲂю̀ , сласте́й
че́рнᲂстїю ѡ҆мраче́нꙋю , да вѣ́рᲂю тѧ̀ вᲂспѣва́ю .

=и҆́нъ і҆рмо́съ , то́йже . С=ѐ свѣти́льникъ сїѧ́ѧ сꙋ́щимъ во тмѣ̀ дш҃а́мъ ,
сѐ дᲂбрᲂглаго́ливаѧ ла́стᲂвица , и҆́же ве́снꙋ всѣ́мъ вᲂзвѣща́ющи , хрⷭ҇то́въ
вели́кїи прⷣтча , хᲂда́тай ве́тхᲂмꙋ и҆ но́вᲂмꙋ . є҆го́же мл҃твами
да сᲂхранѧ́емсѧ прⷭ҇нѡ . ~Ꙗ҆́кѡ женихꙋ́ тѧ дрꙋ́га , нн҃ѣ пред̾лага́ю
мᲂли́твеника , и҆мѣ́ѧи мно́жество грѣхо́въ , и҆ вᲂпїю̀ крⷭ҇тлю к̾ тебѣ̀ ,
ѿсѣче́нїе ми дᲂлго́въ пребл҃же́нне пᲂда́ждь . и҆ вᲂжзѝ дꙋшѝ мᲂе́й
свѣти́льникъ , ᲂу҆га́сшїи лѣ́нᲂстїю ве́сь до кᲂнца̀ . ~Со беспло́тными
а҆́нг҃лы , съ честны́ми а҆пⷭ҇лы , со стрⷭ҇тᲂте́рпцы сщ҃е́нными , и҆ со пррⷪ҇ки
прⷣтче , пребл҃га́гѡ бг҃а мᲂлѝ всегда̀ прилѣ́жнѡ , ᲂу҆лꙋчи́ти на́мъ бл҃гъ
вѣ́чныхъ , ѡ҆бᲂга́щшемсѧ всегда̀ тᲂбо́ю пред̾ста́телемъ благи́мъ . ~Ла́стᲂвице
кра́снаѧ , славе́й чⷭ҇тны́и , го́лꙋбе предо́брыи , пꙋстынелю́бнаѧ го́рлице ,
гдⷭ҇ень крⷭ҇тлю , пꙋсты́ннᲂе прᲂзѧбе́нїе , пꙋсты́ню беспло́дїемъ дꙋ́шꙋ мᲂю̀
бы́вшꙋ , пᲂкажѝ рᲂди́тельницꙋ до́брымъ . =боⷢ҇ . Н=о́сиши нᲂсѧ́щаго
всѧ́ческаѧ , ꙗ҆́кᲂже престо́лъ херꙋви́мскїи , и҆ пита́еши пита́ющаго на́съ .
є҆го́же непреста́ннѡ мᲂлѝ , бг҃ᲂра́дᲂваннаѧ чⷭ҇таѧ трꙋ́са , и҆ паде́жа ,
плѣне́нїѧ же и҆ всѧ́кїѧ бѣды̀ , твᲂемꙋ̀ ста́дꙋ и҆зба́витисѧ при́снѡ .

=та́же , д=ᲂсто́йнѡ є҆́сть . =и҆= пᲂкло́нъ до землѝ . =та́же ,= ~є҆ктенїѧ̀
ма́лаѧ . =и҆= свѣти́ленъ . =и҆ ѱ=алмы̀ ѡ҆бы́чны .

=на стихо́внѣ , стⷯры , пᲂкаѧ́нны . гла́съ , а҃ . И҆́=нъ вѣ́къ тебѐ дш҃е
ѡ҆жида́етъ , и҆ сꙋдїѧ̀ хо́щетъ ѡ҆бличи́ти твᲂѧ̀ та́йнаѧ и҆ лю́таѧ . непребꙋ́ди
ᲂу҆́бѡ в̾ ни́хъ , но пред̾варѝ вᲂпїю́щи сꙋдїѝ , бж҃е ѡ҆чи́сти мѧ и҆ спаси́
мѧ .

=сти́хъ : и҆спо́лнихᲂмсѧ за ᲂу҆́тра . Н=е и҆скꙋсѝ менѐ сп҃се мо́й ,
лѣ́нᲂстїю грѣхо́внᲂю ѡ҆держи́ма , но вᲂздви́гни ми пᲂмышле́нїе к̾ пᲂкаѧ́нїю ,
и҆ твᲂегѡ̀ винᲂгра́да дѣ́лателѧ и҆скꙋ́сна ꙗ҆ви́ мѧ . да́рꙋй мѝ є҆ди́наго
на́десѧте часа̀ мздꙋ̀ , и҆ ве́лїю млⷭ҇ть .

=сти́хъ : и҆ бꙋ́ди свѣ́тлᲂсть гдⷭ҇а . мⷱ҇ꙋ . С=і́и во́ини цр҃ѧ вели́кагѡ ,
прᲂти́вишасѧ пᲂвелѣ́нїемъ мꙋчи́телевымъ . до́блественѣ неради́ша ѡ҆ мꙋ́кахъ ,
и҆ ле́сть всю̀ пᲂпра́вше . дᲂсто́йнѣ вѣнча́ни бы́вше . про́сѧтъ ᲂу҆ сп҃са ми́ръ
и҆ ве́лїю млⷭ҇ть дш҃а́мъ на́шимъ . =сла́ва , и҆ ны́нѣ , боⷢ҇ . Б=лꙋдни́цꙋ и҆
блꙋ́днаго , а҆́зъ и҆ разбо́йника пᲂбѣди́хъ . и҆ мытарѧ̀ прегрѣше́нїи
преминꙋ́хъ , и҆ ниневи́тѧны . ᲂу҆вы̀ мнѣ̀ что̀ бꙋ́дꙋ . ка́кѡ ᲂу҆бѣ́гнꙋ мꙋ́ки
а҆́зъ ѡ҆каѧ́нныи . чи́стаѧ припа́даю тѝ ᲂу҆ще́дри мѧ млⷭ҇тїю си , ꙗ҆́кᲂже
ѻ҆нѣ́хъ сн҃ъ тво́й спа́слъ є҆́сть .

=та́же , б=л҃го є҆́сть и҆спᲂвѣ́датисѧ . ~трⷭ҇то́е , и҆ по ѻ҆́ч҃е на́шъ .
~трᲂпа́рь , ст҃о́мꙋ .= с=ла́ва , и҆ нн҃ѣ , боⷢ҇ . ~во́гласъ трᲂпарѧ̀ .=
п=ᲂсе́мъ , є҆ктенїѧ̀ .= и҆ =ча́съ , а҃ . =и҆= ѿпꙋ́стъ .

В=о вто́рникъ , бл҃же́нны . гла́съ , а҃ .=

~Снѣ́ди ра́ди и҆зведѐ и҆з̾раѧ̀ вра́гъ а҆да́ма , крⷭ҇та́ же ра́ди разбо́йника
в̾ведѐ хрⷭ҇то́съ во́нь , пᲂмѧни́ мѧ вᲂпїю́ща , є҆гда̀ прїи́деши во црⷭ҇твїи
сѝ .

=бл҃же́ни и҆згна́ни пра́вды ра́ди ,꙳ ꙗ҆́кѡ тѣ́хъ є҆́сть црⷭ҇тво нбⷭ҇нᲂе . Н=а
всѧ́къ дн҃ь сᲂгрѣша́юща и҆ престꙋпа́юща твᲂѧ̀ за́пᲂвѣди , ѡ҆брати́ мѧ бж҃е , и҆
ѿ мꙋче́нїѧ и҆схи́ти , ꙗ҆́кѡ да твᲂѐ не и҆зрече́ннᲂе млрⷭ҇дїе сла́влю ,
чл҃кᲂлю́бче .

=бл҃же́ни є҆стѐ є҆гда̀ пᲂно́сѧтъ ва́мъ , и҆ и҆зженꙋ́тъ вы̀ , и҆ рекꙋ́тъ
всѧ́къ ѕо́лъ гл҃ъ ,꙳ на вы̀ лжꙋ́ще менѐ ра́ди . С=вѣти́льникъ ꙗ҆ви́лсѧ є҆сѝ
бж҃їи прⷣтче , пред̾хᲂдѧ̀ незахᲂди́мᲂмꙋ свѣ́тꙋ , и҆́же и҆з̾ ѻ҆́блака свѣ́тла
вᲂсїѧ́вшемꙋ на́мъ неи҆зрече́ннѡ . при́снѡ тᲂго̀ ᲂу҆́бѡ мᲂлѝ ᲂу҆ще́дрити и҆
спастѝ дш҃а на́ша .

=ра́дꙋйтесѧ и҆ весели́тесѧ ,꙳ ꙗ҆́кѡ мзда̀ ва́ша мно́га на́ нб҃сѣхъ .
П=ретерпѣ́вше мнᲂгᲂслете́нныѧ мꙋ́ки , мч҃нцы всехва́льнїи , нбⷭ҇ныхъ вы́шнихъ
бл҃гъ спᲂдо́бистесѧ . и҆ ны́нѣ ᲂу҆блажа́етесѧ ѿ всѣ́хъ чл҃къ всегда̀ .

=сла́ва . В=ъ трїе́хъ ли́цѣхъ є҆ди́нѡ бжⷭ҇тво̀ , зна́емъ всѝ , несѣко́мо
сꙋ́щеє , со ѻ҆ц҃е́мъ сн҃а же и҆ дх҃а жива́гѡ . без̾нача́льно неслїѧ́нно ,
во́ вѣки прⷭ҇нѡ пребыва́ющеє .

=и҆ ны́нѣ .= ~По ржⷭ҇твѣ̀ прⷭ҇нѡ дв҃о , ꙗ҆́кᲂже пре́жде ржⷭ҇тва̀ сᲂхрани́сѧ
чⷭ҇таѧ , бг҃а ро́ждьши пло́тїю . є҆го́же мᲂлѝ пречⷭ҇таѧ , плᲂтьски́хъ и҆
дш҃е́вныхъ страсте́й и҆зба́вити на́съ мо́лимсѧ .



