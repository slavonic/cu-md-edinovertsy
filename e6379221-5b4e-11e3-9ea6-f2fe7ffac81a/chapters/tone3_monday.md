В=ъ нлⷣю , ве́черъ . на гдⷭ҇и вᲂзва́хъ , стихѣ́ры пᲂкаѧ́нны . гла́съ , г҃ .
=з=апѣ́въ : ꙗ҆́кѡ ѿ тебѐ ѡ҆чище́нїе є҆́сть . В=ельмѝ сᲂгрѣша́юща мѧ , и҆
тебѐ ѡ҆гᲂрчева́юща бл҃га́го влⷣкꙋ , и҆ ми́лᲂстива є҆стество́мъ , ѡ҆браща́ющасѧ
ꙗ҆́кѡ блꙋ́днаго прїими́ мѧ , и҆ є҆ди́наго ѿ нае́мникъ твᲂи́хъ сᲂтвᲂри́ мѧ
нбⷭ҇ныи ѻ҆́ч҃е .

=ᲂу҆пᲂва̀ дꙋша̀ мᲂѧ̀ на́ гдⷭ҇а . Л=ѣ́нᲂстїю житїѧ̀ мѣ́рꙋ преи҆до́хъ , и҆
к̾ кᲂнцꙋ̀ ᲂу҆́же ѡ҆каѧ́нныи прибли́жихсѧ , непᲂмышлѧ́ю ждꙋ́щаго мѧ сꙋда̀ , и҆
ѿ́ бг҃а ѿпаде́нїе . но ѡ҆брати́въ мѧ сп҃се , си́хъ всѣ́хъ и҆схи́ти .

=да ᲂу҆пᲂва́етъ і҆и҃ль на́ гдⷭ҇а . Г=ее́нны и҆ зꙋ́бнагѡ скре́жета , и҆зба́ви
гдⷭ҇и , смире́нꙋю мᲂю̀ дш҃ꙋ , и҆ всѧ́кᲂгѡ и҆но́гѡ тᲂмле́нїѧ вѣ́чнагѡ
пребл҃гі́и . ꙗ҆́кѡ да вѣ́рᲂю тѧ пᲂю̀ , ми́лᲂстиваго бг҃а , и҆ чл҃кᲂлю́бца
є҆стество́мъ .

=та́же , в̾ минѣ́и , с=тⷯры , ~ст҃о́мꙋ , ~а҆́ще и҆́мать . ~а҆́ще нѣ́сть
минѣ́и . =и҆́ны , стихѣ́ры , ст҃ы́мъ беспло́тнымъ а҆́нг҃лѡмъ . гла́съ , г҃ .
=з=апѣ́въ : ѿ всѣ́хъ без̾зако́нїи є҆гѡ̀ . Л=и́ки беспло́тныхъ гдⷭ҇и сᲂста́вилъ
є҆сѝ , бᲂга́тство ꙗ҆влѧ́ѧ всѣ́мъ свᲂеѧ̀ бл҃гᲂсти . и҆ приведѐ ѿ небы́тїѧ
во є҆́же бы́ти , и҆́же па́че ᲂу҆ма̀ сла́вꙋ твᲂю̀ нн҃ѣ сла́вѧщихъ , гла́сы
немо́лчными .

=пᲂхвали́те є҆гѡ̀ всѝ лю́дїє . В=е́лїѧ а҆́нг҃лъ твᲂи́хъ хрⷭ҇тѐ си́ла ,
без̾тѣле́сни бо сꙋ́ще , ми́ръ прᲂти́чꙋтъ , сᲂхранѧю́ще цр҃кви си́лᲂю , и҆́же
ѿ тебѐ влⷣко . и҆ тебѣ̀ мо́лѧтсѧ ѡ҆ вселе́ннѣй .

=и҆ и҆́стина гдⷭ҇нѧ пребыва́етъ во́ вѣки . Д=ᲂбро́тꙋ трисл҃нечнꙋю
є҆ди́нственꙋю твᲂю̀ , зрѧ́ще си́лы тебѣ̀ слꙋжа́щїѧ , ꙗ҆влѧ́ютъ втᲂры́ѧ
свѣ́тлᲂсти сꙋ́щимъ в̾ ми́рѣ . и҆ ѻ҆́бщно сїѧ́юще , пᲂдаю́тъ на́мъ бжⷭ҇твеныѧ
свѣ́тлᲂсти .

=сла́ва , и҆ нн҃ѣ , боⷢ҇ . В=сѣ́ми владѧ́щїѧ тварьмѝ пречⷭ҇таѧ , лю́тѣ
ѡ҆блада́ема страстьмѝ ᲂу҆ма̀ мᲂегѡ̀ , свᲂбᲂдѝ те́плымъ си
пред̾ста́тельствᲂмъ , и҆ мт҃рьнею мл҃твᲂю , и҆ пᲂрабо́ти мѧ сн҃ꙋ и҆ бг҃ꙋ
твᲂемꙋ̀ .

=та́же , с=вѣ́тѣ ти́хїи . =прᲂки́менъ , дню̀ . та́же , с=пᲂдо́би гдⷭ҇и
в̾ ве́черъ се́й . =на стихо́внѣ , стⷯры , пᲂкаѧ́нны . гла́съ , г҃ . В=ече́рнюю
пѣ́снь , прино́симъ ти хрⷭ҇тѐ с̾ кади́лᲂмъ , и҆ пѣ́ньми дꙋхо́вными , пᲂми́лꙋй
и҆ спасѝ дш҃а на́ша .

=сти́хъ : к̾ тебѣ̀ вᲂзведо́хъ . С=паси́ мѧ гдⷭ҇и бж҃е мо́й , ты́ бо всѣ́мъ
є҆сѝ спасе́нїе , бꙋ́рѧ мѧ страсте́й смꙋща́етъ , и҆ бре́мѧ без̾зако́нїи
мᲂи́хъ пᲂгрꙋжа́етъ мѧ . да́ждь ми рꙋ́кꙋ по́мᲂщи , и҆ к̾ свѣ́тꙋ вᲂз̾веди́ мѧ
ᲂу҆миле́нїѧ , ꙗ҆́кѡ є҆ди́нъ милᲂсе́рдъ и҆ чл҃кᲂлю́бецъ .

=сти́хъ : пᲂми́лꙋй на́съ гдⷭ҇и . мⷱ҇ꙋ . В=е́лїѧ крⷭ҇та̀ твᲂегѡ̀ гдⷭ҇и
си́ла , вᲂдрꙋзи́бᲂсѧ на мѣ́стѣ , и҆ дѣ́йствꙋетъ в̾ ми́рѣ . и҆ пᲂказа̀
ѿ рыбаре́й а҆пⷭ҇лы , и҆ ѿ ꙗ҆зы́къ мч҃нки , да мо́лѧтсѧ ѡ҆ дш҃а́хъ на́шихъ .

=сла́ва , и҆ ны́нѣ , боⷢ҇ . В=лⷣчце пред̾ста́тельнице всѣ́мъ мᲂлѧ́щимтисѧ ,
тᲂбо́ю дерза́емъ , и҆ тᲂбо́ю хва́лимсѧ , и҆ к̾ тебѣ̀ всѐ ᲂу҆пᲂва́нїе на́ше
є҆́сть , мᲂлѝ ро́ждьшагᲂсѧ и҆з̾ тебѐ за непᲂтре́бныѧ рабы̀ твᲂѧ̀ .

=та́же , н=н҃ѣ ѿпꙋща́еши .= т=рⷭ҇то́е , и҆ по ѻ҆́ч҃е на́шъ . ~трᲂпа́рь ,
ст҃о́мꙋ .= с=ла́ва , и҆ ны́нѣ , боⷢ҇ . ~во́ гласъ трᲂпарѧ̀ .= п=ᲂсе́мъ ,
є҆ктенїѧ̀ . =и҆= ѿпꙋ́стъ .

В=ъ нлⷣю , на па́вечерницѣ . кано́нъ , прест҃ѣ́й бцⷣѣ . гла́съ , г҃ .
пѣ́снь , а҃ . і҆рмо́съ . И҆́=же во́ды дре́вле ма́нїемъ бжⷭ҇твенымъ , во є҆ди́но
со́нмище сᲂвᲂкꙋпѝ , и҆ раздѣли́выи мо́ре і҆и҃льтескимъ лю́демъ . сѐ бг҃ъ на́шъ
препрᲂсла́вленъ сы́и , тᲂго̀ є҆ди́нагѡ вᲂспᲂе́мъ , ꙗ҆́кѡ прᲂсла́висѧ .
=запѣ́въ : прест҃а́ѧ гжⷭ҇е бцⷣе спасѝ на́съ . В=еликᲂимени́таѧ є҆ди́на ,
прест҃а́ѧ дв҃о мр҃і́е , херꙋви́мъ сла́внѣйшаѧ , дв҃дᲂва дщѝ , и҆ дᲂбро́та
і҆а́кѡвлѧ мт҃и бг҃а на́шегѡ , вᲂз̾вели́чисѧ ѕѣлѡ̀ сла́ва твᲂѧ̀ , и҆ вси́ тѧ
вѣ́рᲂю сла́вимъ . ~Прᲂпе́ньшаго , сло́вᲂмъ не́бо , ꙗ҆́кѡ ко́жꙋ , нажребѧ́ти
напи́саннаго , свᲂи́ма рꙋка́ма ꙗ҆́кѡ челᲂвѣ́ка нᲂси́ла є҆сѝ . сегѡ̀ ᲂу҆́бѡ
мᲂлѝ , неи҆змѣ́ннѡ чи́стаѧ , страсте́й без̾слᲂве́сїѧ дш҃ꙋ мᲂю̀ и҆зба́вити
ѿ всѧ́кїѧ ско́рби . =сла́ва . Ꙗ҆́=же пре́же всѣ́хъ вѣ́къ прᲂнарече́наѧ
дв҃о цр҃ѧ сла́вы , пᲂрфи́ра пречⷭ҇таѧ , в̾ ню́же ѡ҆бо́лксѧ в̾ пᲂслѣ́днѧѧ
времена̀ , пᲂкры̀ ко́жныѧ ри́зы а҆да́ма пра́ѻ҆ц҃а , и҆ менѐ нн҃ѣ пᲂкры́й . =и҆
ны́нѣ . Т=лю̀ твᲂрѧ́щїи дре́вле грѣ́хъ , ро́дꙋ чл҃ческᲂмꙋ , дв҃о хрⷭ҇та̀
ро́ждьшаѧ непᲂстᲂѧ́ннаго ѻ҆гнѧ̀ , сїю̀ и҆з̾сꙋши́ла є҆сѝ . тѣ́мже страсте́й
пᲂто́ки дш҃и мᲂеѧ̀ и҆з̾сꙋшѝ твᲂи́ми мл҃твами .

=пѣ́снь , г҃ . і҆рмо́съ . И҆́=же ѿ несꙋ́щихъ всѧ̀ приведы́и , сло́вᲂмъ
сᲂзида́ема , сᲂверша́ема же дх҃ᲂмъ , вседержи́телю вы́шнїи , в̾ любвѝ свᲂе́й
ᲂу҆твердѝ менѐ . ~И҆́же ѻ҆́гненымъ влⷣчествᲂмъ , влⷣка и҆ гдⷭ҇ь , тво́й сн҃ъ
нарече́сѧ чⷭ҇таѧ . тѣ́мже и҆зба́ви мѧ влⷣчце , стрⷭ҇тны́хъ рабо́тъ , твᲂи́ми
мл҃твами . =Ѿ= бꙋ́ри плᲂтьски́хъ мѧ страсте́й , пречⷭ҇таѧ и҆зба́ви раба̀
твᲂегѡ̀ ско́рѡ , ти́шинꙋ ро́ждьшаѧ спасе́нїю , и҆ и҆сто́чникъ без̾стрⷭ҇тїѧ .
=сла́ва . С=вѣ́та незахᲂди́маго , свѣти́льникъ свѣтᲂза́ренъ бы́сть пречⷭ҇таѧ ,
и҆ ми́ръ прᲂсвѣти́ла є҆сѝ . тѣ́мже зарѧ́ми твᲂи́ми дш҃и мᲂеѧ̀ разᲂрѝ
ѻ҆́блакъ . =и҆ нн҃ѣ . М=е́ртва мѧ сꙋ́ща дш҃е́ю , ѿ мно́жества ѕлы́хъ страсте́й
ѡ҆живᲂтвᲂрѝ влⷣчце , ро́ждьшаѧ живᲂда́вца хрⷭ҇та̀ несказа́ннѡ .

=пѣ́снь , д҃ . і҆рмо́съ . П=ᲂлᲂжѝ к̾ на́мъ тве́рдꙋю любо́вь сѝ гдⷭ҇и ,
є҆динᲂро́днаго бо тѝ сн҃а на́съ ра́ди на сме́рть в̾да́лъ є҆сѝ . тѣ́мже тѝ
вᲂпїе́мъ вᲂсхвалѧ́юще , сла́ва си́лѣ твᲂе́й . ~Прїи́де на мѧ̀ плᲂтьска́гѡ
мꙋдрᲂва́нїѧ бра́нь , и҆ плѣнѧ́етъ мѝ дш҃ꙋ . но и҆́же всѧ́къ ᲂу҆́мъ
преи҆мꙋ́щїи ми́ра ро́ждьшаѧ , тво́й ми́ръ влⷣчце пᲂда́ждь ми . ~Ми́рѡ ᲂу҆́мнᲂе
и҆́з̾ чрева и҆стᲂчи́ла є҆сѝ ми́рᲂви . тѣ́мже ѿ скве́рнъ страсте́й дш҃ꙋ мᲂю̀
свᲂбᲂдѝ . и҆ да́ждь ми пречⷭ҇таѧ без̾стрⷭ҇тїѧ ми́рѡ , твᲂи́ми мл҃твами .
=сла́ва . С=та́мнꙋ тѧ̀ ѕлатꙋ́ю , жи́зни ма́ннꙋ нᲂси́вшꙋю бг҃ᲂмꙋ́жнагѡ хрⷭ҇та̀
ꙗ҆́вѣ , вѣ́дыи мᲂлю̀ , накᲂрмѝ дш҃ꙋ мᲂю̀ та́ющꙋю гла́дᲂмъ , и҆ пᲂто́кᲂмъ
напо́й дꙋ́ха . =и҆ ны́нѣ . Є҆́=вва ᲂу҆́бѡ пре́жде не ᲂу҆держа́ннѡ в̾ведѐ
сме́рть , ты́ же дв҃ствᲂмъ чи́стымъ , и҆́стиннꙋю жи́знь в̾ведѐ . тѣ́мже
сме́рти мѧ грѣхо́вныѧ и҆зба́ви , твᲂи́ми мл҃твами .

=пѣ́снь , є҃ . і҆рмо́с̾ . Н=а землѝ неви́димыи ꙗ҆ви́сѧ , и҆ со земны́ми
во́лею пᲂживѐ непᲂсти́жимыи . и҆ к̾ тебѣ̀ ᲂу҆́треннююще , вᲂспѣва́емъ тѧ
чл҃кᲂлю́бче . ~И҆збавле́нїе на́мъ бы́въ сн҃ъ тво́й дв҃о , всѧ̀ ѿ тлѝ
и҆зба́ви . тѣ́мже и҆зба́ви мѧ плᲂтьска́гѡ мꙋдрᲂва́нїѧ , и҆ стрⷭ҇те́й
настᲂѧ́нїѧ . ~Ѻ҆гне́мъ твᲂи́хъ мл҃твъ бцⷣе , страстны́хъ пᲂмышле́нїи те́рнїе
всѐ пᲂпалѝ , ꙗ҆́же клѣща̀ ᲂу҆́глѧ , чл҃ка ѡ҆чи́стившаѧ . =сла́ва . Т=ы̀ бж҃їѧ
бы́сть ю҆́ница , на́съ ра́ди пᲂжре́нагѡ чл҃кᲂлю́бно , бжⷭ҇твенагѡ ю҆нца̀ ,
є҆го́же бжⷭ҇твенᲂю кро́вїю , срⷣце мᲂѐ ѡ҆чи́сти . =и҆ нн҃ѣ . К=ра́снꙋю пре́жде
стѧжа́хъ дᲂбрᲂдѣ́телей ѻ҆де́ждꙋ , є҆ѧ́же сᲂвлеко́хсѧ лѣ́нᲂстїю мᲂе́ю . ты́ же
дв҃о ны́нѣ мѧ ѡ҆блецы̀ въ свѣ́тлѣйшꙋ , твᲂи́ми мл҃твами .

=пѣ́снь , ѕ҃ . і҆рмо́с̾ . Б=е́здна пᲂслѣ́днѧѧ грѣхо́въ ѡ҆бы́де мѧ , и҆
и҆счеза́етъ дх҃ъ мо́й . но прᲂсте́ръ влⷣко высо́кꙋю свᲂю̀ мы́шцꙋ , ꙗ҆́кѡ
петра́ мѧ ᲂу҆пра́вителю спасѝ . ~Пᲂкᲂлеба́ша хра́мъ дш҃и мᲂеѧ̀ , ѕло́бы лю́таѧ
кᲂва́рства . но ꙗ҆́кѡ ᲂу҆тверди́вшаго зе́млю на вᲂда́хъ хрⷭ҇та̀ пᲂро́ждьшаѧ ,
твᲂи́ми мл҃твами ᲂу҆твердѝ . ~Раз̾рѣши́ла є҆сѝ до́лгъ земнᲂро́дныхъ , би́сера
мнᲂгᲂцѣ́ннаго ро́ждьши . тѣ́мже раз̾рѣшѝ пречⷭ҇таѧ вско́рѣ , плѣни́цы
прегрѣше́нїи мᲂи́хъ и҆ страсте́й и҆ скᲂрбе́й . =сла́ва . Д=адѐ вѣ́рнымъ тѧ
прибѣ́жище , и҆ бжⷭ҇твеныи пᲂкро́въ , рᲂжде́исѧ и҆з̾ лᲂже́снъ твᲂи́хъ бг҃ъ
пребл҃гі́и . тѣ́мже пречⷭ҇таѧ и҆ менѐ пᲂкры́й твᲂи́ма дла́ньма и҆ сᲂблюдѝ .
=и҆ нн҃ѣ . В=ᲂлна́ми житїѧ̀ ᲂу҆мᲂвре́дно , а҆́зъ ѡ҆каѧ́нныи ча́сто
пᲂгрꙋжа́емь , и҆ рабо́тами вра́жїѧ ми всегда̀ ѡ҆бꙋрева́емь , ны́нѣ зᲂвꙋ́ ти
бцⷣе пᲂмᲂзи́ ми .

~Гдⷭ҇и пᲂми́лꙋй , =гⷤ . сла́ва , и҆ ны́нѣ . сѣда́ленъ , гла́съ , г҃ .
Б=жⷭ҇твенаѧ бы́сть сѣ́нь сло́ва , є҆ди́на пречⷭ҇таѧ дв҃о мт҃и . чистᲂто́ю
а҆́нг҃лы преше́дшаѧ , па́че всѣ́хъ бы́вша мѧ̀ ѡ҆скверне́на плᲂтьски́ми
прегрѣше́нїи , ѡ҆чи́стивши мл҃твами сѝ бж҃їими вᲂда́ми , пᲂда́ющи чⷭ҇таѧ
ве́лїю млⷭ҇ть .

=пѣ́снь , з҃ . і҆рмоⷭ҇ . Ꙗ҆́=кᲂже дре́вле , бл҃гᲂчести́выѧ трѝ ѻ҆́трᲂки
прᲂхла́ди , во пла́мени халдѣ́йстѣмъ , свѣ́тлымъ бжⷭ҇тва̀ ѻ҆гне́мъ . и҆ на́съ
ѡ҆зарѝ блгⷭ҇ве́нъ є҆сѝ взыва́юща , бж҃е ѻ҆ц҃ъ на́шихъ . ~Сᲂбо́ри лꙋка́выхъ
бѣсо́въ ѡ҆быдо́ша мѧ , и҆ плᲂтьсті́и со́нми страсте́й . но ꙗ҆́кѡ крѣ́пкагѡ
во бранѣ́хъ хрⷭ҇та̀ ро́ждьшаѧ , и҆зба́ви мѧ часты́хъ печа́лей , и҆ лю́тыхъ
напа́данїи . ~Є҆ди́ныи херꙋви́мскимъ сꙋщество́мъ непристꙋ́пныи , и҆ стра́шенъ
а҆́нг҃льскимъ чино́мъ , всели́сѧ в̾ тѧ̀ чи́стаѧ и҆ на́съ ѡ҆бнᲂвѝ . тѣ́мже
пᲂкажи́ мѧ влⷣчце стра́шна неви́димымъ врагѡ́мъ . =сла́ва . Р=а́й слᲂве́сенъ
дв҃о ты̀ бы́сть , прᲂзѧ́бшїи дре́во жи́зни . є҆го́же прича́щьсѧ а҆да́мъ ,
сме́ртнаго плᲂда̀ и҆зба́висѧ . тѣ́мже и҆ менѐ ны́нѣ ᲂу҆сладѝ , и҆ страсте́й
и҆зба́ви вкꙋше́нїѧ . =и҆ ны́нѣ . К=а́ла мѧ страсте́й тѣле́снагѡ и҆зба́ви , и҆
и҆скꙋше́нїи бѣсо́вскихъ , ꙗ҆́же и҆зба́вителѧ ро́ждьшаѧ чл҃кѡмъ вы́шнѧгѡ
селе́нїѧ , и҆ хра́мъ ѡ҆сщ҃е́нъ , бг҃а ѻ҆ц҃ъ на́шихъ .

=пѣ́снь , и҃ . і҆рмо́съ . В=ъ непᲂстᲂѧ́ннѣмъ ѻ҆гнѝ сᲂвᲂкꙋ́пльшесѧ , и҆́же
бл҃гᲂче́стїѧ пред̾стᲂѧ́ще ю҆́нᲂши , пла́менѣмъ же неврежде́ни , бжⷭ҇твеннꙋю
пѣ́снь пᲂѧ́хꙋ , блгⷭ҇ви́те всѧ́каѧ дѣ́ла гдⷭ҇а , и҆ превᲂзнᲂси́те є҆гѡ̀
во́ вѣки . ~Ѻ҆́блакъ свѣ́та свѣти́ла сᲂтво́ршемꙋ в̾ ми́рѣ ве́лїѧ дневна́ѧ ,
нᲂщно́е же всѧ́ко пᲂмраче́нїе разᲂрѝ , твᲂи́ми зарѧ́ми , всѣ́хъ стрⷭ҇те́й и҆
прегрѣше́нїи мᲂи́хъ , и҆ пᲂкажи́ мѧ сн҃а свѣ́тꙋ бг҃ᲂрᲂди́тельнице . ~Съ нб҃сѐ
сᲂше́дшимъ дᲂжде́мъ во́ чрево твᲂѐ бцⷣе , дш҃ꙋ мᲂю̀ и҆ срⷣце мᲂѐ прᲂсвѣтѝ и҆
ѡ҆рᲂсѝ , и҆ пла́мень ᲂу҆гасѝ страсте́й и҆ скᲂрбе́й , да тѧ̀ сла́влю те́плѣ
во всѧ̀ вѣ́ки . =сла́ва . Н=еи҆з̾гл҃аннѡ чⷭ҇таѧ премꙋ́дрᲂсть бж҃їю , и҆́же всѧ̀
ѿ несꙋ́щихъ нбⷭ҇нᲂе и҆ земно́е є҆стество̀ сᲂвᲂкꙋ́пльшꙋю , ты̀ рᲂдила̀ є҆сѝ .
є҆ѧ́же сло́вᲂмъ , да́ждь ми мꙋ́дрᲂсть и҆ ра́зꙋмъ , ꙗ҆́кѡ да вᲂспᲂю́ ти ꙗ҆́вѣ
бжⷭ҇твенᲂе ржⷭ҇тво̀ . =и҆ ны́нѣ . Ѻ҆=рᲂси́тисѧ влⷣчце ми́рꙋ , твᲂи́ми мл҃твами
дш҃и мᲂе́й и҆ тѣ́лꙋ , вᲂпїю̀ и҆ мᲂлю́сѧ , и҆ бᲂлѣ́зней грѣхо́вныхъ и҆
страсте́й ѕло́бы , и҆зба́витисѧ вско́рѣ . ты́ бо є҆сѝ всѣ́мъ чл҃кѡмъ
и҆сцѣле́нїе .

=пѣ́снь , ѳ҃ . і҆рмо́съ . Н=а сѷна́йстѣй гᲂрѣ̀ ви́дѣвъ тѧ в̾ кꙋпинѣ̀
мѡѷсе́й , не ѡ҆па́льнѡ ѻ҆́гнь бжⷭ҇твенныи заче́ншꙋю во́ чревѣ .
данїи́лъ же тѧ ви́дѣ го́рꙋ непресѣ́ченꙋ . же́ѕлъ прᲂзѧ́бшїи и҆са́їѧ
взыва́ше , ѿ ко́рене дв҃дᲂва . ~Пᲂста́въ хрⷭ҇тꙋ̀ бг҃ᲂтка́нъ ꙗ҆ви́сѧ , ѿ него́ же
ѻ҆де́ждꙋ пло́ть бг҃ᲂнача́льнѣйшꙋ , дх҃ъ и҆з̾ ѡ҆блечѐ . ѡ҆блецы̀ ᲂу҆́бѡ менѐ
во ѻ҆де́ждꙋ цѣлᲂмꙋ́дрїѧ , чи́стаѧ твᲂи́ми мл҃твами . ~Мы́сленыи винᲂгра́де ,
и҆зрасти́вшїи на́мъ гро́здъ бжⷭ҇твеныи , ѿ него́ же напᲂѧ́емсѧ вᲂдо́ю
нетлѣ́нїѧ , и҆стᲂчи́ ми дш҃и ᲂу҆миле́нїе , и҆ вино̀ ѡ҆чище́нїѧ , твᲂи́ми
мᲂльба́ми . =сла́ва . Ч=и́стыи и҆ ст҃ы́и черто́же , и҆́мже є҆стество́мъ бг҃ъ ,
чл҃кѡмъ ᲂу҆невѣ́сти є҆стество̀ , мᲂлю́ тѧ сᲂвᲂкꙋпи́ мѧ твᲂемꙋ̀ сн҃ꙋ , и҆
присво́й бжⷭ҇твенᲂю жи́знїю , твᲂи́ми мᲂльба́ми . =и҆ нн҃ѣ . П=а́жить тлѣ́нїѧ
чл҃ческагѡ сꙋщества̀ , нетлѣ́нїѧ и҆сто́чникъ хрⷭ҇та̀ ро́ждьши ,
дв҃о претвᲂри́ла є҆сѝ ᲂу҆мертви́ ми ᲂу҆́бѡ страсте́мъ ѡ҆палѧ́ющеє , и҆ бꙋ́рнᲂе
стремле́нїе , твᲂи́ми мᲂльба́ми . =та́же , д=ᲂсто́йнѡ є҆́сть . =и҆= про́чеє ,
ѡ҆бы́чно . =и҆= ѿпꙋ́стъ .

В=ъ пᲂнедѣ́льникъ , на ᲂу҆́трени . по а҃ , стихᲂло́гїи . сѣда́льны ,
пᲂкаѧ́нны . гла́съ , г҃ . Ж=ивꙋ́щи на землѝ дш҃е мᲂѧ̀ пᲂка́йсѧ , пе́рсть бо
во́ грᲂбѣ непᲂе́тъ , ни ѿ прегрѣше́нїи и҆збавлѧ́етъ . вᲂзᲂпі́й хрⷭ҇тꙋ̀ бг҃ꙋ ,
срⷣцевѣ́дче сᲂгрѣши́хъ ти , пре́же да́же не ѡ҆сꙋ́диши мѧ̀ , пᲂщади́ мѧ бж҃е и҆
пᲂми́лꙋй мѧ . =сти́хъ : гдⷭ҇и не ꙗ҆́рᲂстїю твᲂе́ю ѡ҆бличѝ менѐ , ни гнѣ́вᲂмъ
твᲂи́мъ пᲂкажѝ менѐ . Д=ᲂко́лѣ дш҃е мᲂѧ̀ пребыва́еши в̾ сᲂгрѣше́нїихъ ;
дᲂко́лѣ прїе́млеши пᲂкаѧ́нїю презрѣ́нїе ; прїимѝ во ᲂу҆мѣ̀ сꙋ́дъ
грѧдꙋ́щїи , и҆ вᲂзᲂпі́й гдⷭ҇ви , сᲂгрѣши́хъ без̾грѣ́шне , пᲂми́лꙋй мѧ .
=сла́ва , и҆ ны́нѣ , боⷢ҇ . К=расᲂтѣ̀ дв҃ства твᲂегѡ̀ . и҆ пресвѣ́тлѣй чистᲂтѣ̀
твᲂе́й , гаврїи́лъ дивѧ́сѧ вᲂпїѧ́ше ти бцⷣе , кꙋ́ю ти принесꙋ̀ пᲂхвалꙋ̀
дᲂсто́йнꙋ ; что́ же нарекꙋ́ тѧ ; недᲂвѣ́мъ и҆ чꙋждꙋ́сѧ . тѣ́мже ꙗ҆́кѡ
пᲂвелѣ́нно ми є҆́сть вᲂпїю́ ти , ра́дꙋисѧ ѡ҆бра́дᲂваннаѧ .

=по в҃ , стихᲂло́гїи . сѣда́льны , гла́съ , г҃ . Н=а стра́шнѣмъ сꙋди́щи ,
без̾сᲂпе́рникъ ѡ҆блича́юсѧ , и҆ без̾ свидѣ́тель ѡ҆сꙋжда́юсѧ . кни́ги бо
со́вѣстныѧ раз̾гиба́ютсѧ , и҆ дѣ́ла та́йнаѧ ѿкрыва́ютсѧ . тѣ́мже пре́же да́же
ᲂу҆́бѡ во ѻ҆́нᲂмъ всенаро́днᲂмъ пᲂзо́рищи , хо́щеши и҆спыта́ти ꙗ҆́же мно́ю
сᲂдѣ́ѧннаѧ , бж҃е ѡ҆чи́сти мѧ и҆ спаси́ мѧ . =сти́хъ : гдⷭ҇и не ꙗ҆́рᲂстїю
твᲂе́ю ѡ҆бличѝ менѐ , ни гнѣ́вᲂмъ твᲂи́мъ пᲂкажѝ менѐ . Г=лꙋбинꙋ̀
сᲂгрѣше́нїи мᲂи́хъ , ты̀ свѣ́си гдⷭ҇и , да́ждь ми рꙋ́кꙋ по́мᲂщи ꙗ҆́кᲂже петрꙋ̀
и҆ спаси́ мѧ . =сти́хъ : ди́венъ бг҃ъ во ст҃ы́хъ свᲂи́хъ , бг҃ъ і҆и҃левъ .
мⷱ҇ꙋ . Б=л҃гᲂдꙋ́шнᲂе терпѣ́нїѧ ва́шегѡ , пᲂбѣдѝ кᲂва́рства ѕлᲂнача́льнагѡ
врага̀ , стрⷭ҇тᲂте́рпцы прехва́льнїи . сегѡ̀ ра́ди вѣ́чнᲂмꙋ спᲂдо́бистесѧ
бл҃же́нствꙋ . но мᲂли́тесѧ гдⷭ҇ви , хрⷭ҇тᲂлюби́выхъ люде́й ста́до спастѝ ,
свидѣ́телїе сꙋ́ще и҆́стинѣ . =сла́ва , и҆ нн҃ѣ , боⷢ҇ . Р=а́дꙋисѧ дв҃о мт҃и
гᲂро̀ ст҃а́ѧ , є҆де́мскїи раю̀ , и҆з̾ неѧ́же рᲂди́сѧ хрⷭ҇то́съ бг҃ъ
без̾сѣ́меннᲂе сло́во , и҆́мже жи́знь ми́рᲂви прᲂзѧбѐ .

=по г҃ , стихᲂло́гїи . сѣда́ленъ , гла́съ , г҃ . Є҆=гда̀ сꙋди́щꙋ твᲂемꙋ̀
не ᲂу҆мы́тнᲂмꙋ , и҆ бжⷭ҇твенᲂмꙋ сꙋдꙋ̀ пред̾ста́немъ , и҆ си́лы нбⷭ҇ныѧ
с̾ тре́петᲂмъ тебѣ̀ пред̾ста́нꙋтъ , ка́кѡ тᲂгда̀ тебѣ̀ ꙗ҆влю́сѧ , ѽ сꙋдїѐ
пра́веднѣйшїи , дѣла̀ ѡ҆сꙋжде́нїю и҆ ѻ҆гню̀ и҆мѣ́ю дᲂсто́йна , а҆́нг҃лъ
твᲂи́хъ мᲂли́твами пᲂщади́ мѧ тᲂгда̀ и҆ спаси́ мѧ . =сла́ва , и҆ ны́нѣ , боⷢ҇ .
Ꙗ҆́=кѡ невᲂздѣ́ланнаѧ дв҃о лᲂза̀ , кра́снѣйшїи гро́здъ прᲂзѧбла̀ є҆сѝ ,
и҆стᲂча́ющь на́мъ вино̀ спасе́нїѧ , и҆́же всѣ́хъ веселѧ́щеє дш҃а же и҆
тѣлеса̀ . тѣ́мже ꙗ҆́кѡ винꙋ́ тѧ до́брымъ блажа́ще при́снѡ , со а҆́нг҃лѡмъ
вᲂпїе́мъ ти , ра́дꙋисѧ бл҃гᲂда́тнаѧ .

К=ано́нъ пᲂкаѧ́нныи , ко́ гдⷭ҇ꙋ на́шемꙋ і҆с҃ꙋ хрⷭ҇тꙋ̀ , и҆ ст҃ы́мъ є҆гѡ̀
мч҃нкѡмъ . твᲂре́нїе , ки́ръ і҆ѡ́сифᲂво . гла́съ , г҃ . пѣ́снь , а҃ .
і҆рмо́съ . Ф=араѡ́не ѻ҆рꙋ́жїе глꙋбино́ю пᲂкры́въ гдⷭ҇и , мо́ре раз̾ве́ргъ
є҆сѝ , и҆ спасѐ пѣ́сньми пᲂю́щїѧ тѧ̀ , лю́ди і҆и҃льтескїѧ . =запѣ́въ :
сла́ва тебѣ̀ бж҃е на́шъ , сла́ва тебѣ̀ . П=регрѣше́нїи тмы̀ и҆зба́ви мѧ̀
без̾грѣ́шне , ꙗ҆́же безꙋма̀ сᲂдѣ́ѧхъ , пᲂдаѧ́ ми сле́зы ᲂу҆миле́нїѧ ꙗ҆́кᲂже
и҆нᲂгда̀ блꙋдни́цѣ . ~Бы́вша мѧ верте́пъ раз̾бо́йникѡмъ , без̾мѣ́стными
дѣѧ́нїи , дᲂбрᲂдѣ́тельми ꙗ҆вѝ чл҃кᲂлю́бче хра́мъ сво́й , и҆́же во́лею
рᲂжде́исѧ в̾ вертьпѣ̀ . =запѣ́въ : ст҃і́и мч҃нцы , мᲂли́те бг҃а ѡ҆ на́съ .
мⷱ҇ꙋ . Ѡ҆=кᲂрмле́нїемъ дх҃а бжⷭ҇твенагѡ , претеко́сте мꙋче́нїи бꙋ́рю ,
бг҃ᲂдᲂхнᲂве́ннїи мч҃нцы , и҆ в̾ бжⷭ҇твенᲂе дᲂи҆до́сте приста́нище . =мⷱ҇ꙋ .
П=рᲂсвѣти́вшесѧ бл҃гᲂда́тїю дх҃а мч҃нцы , тмы̀ глꙋбо́кїѧ и҆дᲂлᲂбѣ́сїѧ
ᲂу҆бѣжа́сте , ра́дꙋетесѧ прехва́льнїи . =боⷢ҇ . В=сест҃а́ѧ и҆ пречⷭ҇таѧ
грѣ́шнымъ пᲂмо́щнице , па́дающимъ и҆справле́нїе , пᲂкаѧ́нїе мѝ да́ждь
мл҃твами сѝ мнᲂгᲂсᲂгрѣши́вшемꙋ .

=дрꙋгі́и , кано́нъ , ст҃ы́мъ беспло́тнымъ а҆́нг҃лѡмъ . твᲂре́нїе ѳеѡ́фанᲂво .
і҆рмо́съ . П=ѣ́снь но́вꙋ . з=апѣ́въ : ст҃і́и а҆рха́нг҃ли и҆ а҆́нг҃ли , мᲂли́те
бг҃а ѡ҆ на́съ . Б=ез̾нача́ленъ свѣ́тъ и҆ пᲂда́теленъ свѣтᲂѧвле́нїѧ свᲂегѡ̀ ,
сы́и хрⷭ҇тѐ бж҃е , мᲂѐ пᲂмышле́нїе прᲂсвѣтѝ наи́тїемъ твᲂи́хъ си́лъ .
~Ра́дꙋющесѧ а҆нг҃лᲂлѣ́пнѡ , всебᲂга́тымъ прича́стїемъ а҆́нг҃льстїи ли́цы ,
твᲂи́ми сп҃се кра́сными сїѧ́нїи , та́йнѡ ѡ҆блиста́ютсѧ . ~Ꙗ҆́кѡ бл҃гі́и
живᲂтво́рецъ , бл҃гᲂдѣ́тельныи дх҃ъ и҆схᲂдѧ́и ѿ ѻ҆ц҃а , нбⷭ҇ныѧ си́лы ᲂу҆твердѝ
не прикᲂснᲂве́нными бжⷭ҇твеными бл҃гᲂда́тьми . =боⷢ҇ . Ч=инᲂнача́льниче бж҃їи
гаврїи́ле , беспло́тныхъ лико́въ , и҆ ны́нѣ пребᲂга́те гла́съ ра́дᲂстенъ
ѡ҆бра́дᲂваннѣй вᲂзᲂпи́выи , ра́дꙋисѧ всенепᲂро́чнаѧ .

=пѣ́снь , г҃ . і҆рмо́съ . О=у҆твердѝ менѐ гдⷭ҇и , є҆ди́не мнᲂгᲂмлⷭ҇тиве , и҆
прᲂстри́ ми рꙋ́кꙋ ꙗ҆́кѡ петро́ви , и҆ спаси́ мѧ . ~Ꙗ҆́кᲂже петра̀ пᲂгрꙋжа́ема
спа́слъ є҆сѝ чл҃кᲂлю́бче , та́ко же и҆ менѐ , и҆з̾ глꙋбины̀ прегрѣше́нїи
мᲂи́хъ вᲂзведѝ . ~Оу҆мертви́ мѧ льсти́выи , страстьмѝ ᲂу҆би́въ . ты́ же мѧ
живᲂда́вче , пᲂкаѧ́нїѧ ѻ҆бразы̀ ѡ҆живѝ . =мⷱ҇ꙋ . Ѻ҆=гне́мъ веще́ственымъ
мч҃нцы , без̾ пра́вды ѡ҆палѧ́еми , невеще́ственѣ , веще́ственымъ вᲂспали́стесѧ
жела́нїемъ . =мⷱ҇ꙋ . М=ч҃нцы растерза́еми , растерза́нїѧ и҆ лᲂвле́нїѧ
пᲂгꙋби́ша льсти́вагѡ , и҆ вѣнце́мъ спᲂдо́бишасѧ . =боⷢ҇ . М=р҃і́е
гдⷭ҇ᲂимени́таѧ , мно́гими ѡ҆блада́ема мѧ̀ , страстьмѝ дш҃етлѣ́нными , свᲂбᲂдѝ
мл҃твами сѝ .

=и҆́нъ , і҆рмо́съ . Л=ꙋ́къ сᲂкрꙋши́лъ . ~Стрꙋѝ текꙋ́щїѧ и҆ рѣ́ки бл҃гᲂсти ,
ꙗ҆ви́лъ є҆сѝ бл҃гі́и а҆́нг҃льскїѧ ли́ки , и҆ та́йнѡ твᲂе́ю заре́ю
сїѧ́ющихъ . ~Да пᲂка́жеши ꙗ҆́вѣ , сᲂкро́вища бᲂга́тства свᲂегѡ̀ , и҆
крѣ́пᲂстїю влⷣко хрⷭ҇тѐ , твᲂе́й сла́вѣ пѣвцы̀ манᲂве́нїемъ приве́лъ є҆сѝ .
~Съ тре́петᲂмъ тебѣ̀ слꙋже́бнѣ , а҆́нг҃льскїѧ свѣ́тлᲂсти пред̾стᲂѧ́ще , пᲂю́тъ
при́снѡ твᲂю̀ си́лꙋ хрⷭ҇тѐ не и҆зрече́ннѡ си́льнꙋю . =боⷢ҇ . В=сегѡ̀ прїѧ́тъ
и҆з̾ тебѐ не и҆змѣ́ннѡ чл҃ка , и҆́же влⷣка всемꙋ̀ семꙋ̀ бг҃ᲂмт҃и , и҆ тебѐ
и҆сто́чника бл҃гᲂда́ти ꙗ҆ви́лъ є҆́сть .

=пѣ́снь , д҃ . і҆рмо́съ .= ~Є҆да̀ в̾ рѣка́хъ прᲂгнѣ́ваешисѧ гдⷭ҇и . є҆да̀
в̾ рѣка́хъ ꙗ҆́рᲂсть твᲂѧ̀ , лѝ в̾ мо́ри ᲂу҆стремле́нїе твᲂѐ . ~Разрѣшѝ
сᲂꙋ́зы страсте́й мᲂи́хъ гдⷭ҇и , пᲂкаѧ́нїемъ мѧ̀ свѧза́въ , и҆ прича́стника
ꙗ҆вѝ бл҃ги́хъ твᲂи́хъ . ~Вᲂсїѧ́й ми свѣ́тъ пᲂкаѧ́нїѧ ѻ҆́бразы , сл҃нце сы́и
хрⷭ҇тѐ , ѕѡ́лъ мᲂи́хъ ѿгᲂнѧ̀ но́щь глꙋбо́кꙋю . =мⷱ҇ꙋ . Ꙗ҆=ви́стесѧ мꙋ́дрїи
страда́льцы , ꙗ҆́кᲂже ᲂу҆́глїе ве́щь без̾бо́жїѧ пᲂпалѧ́юще , и҆ сꙋ́щїѧ
во тмѣ̀ прᲂсвѣща́юще . =мⷱ҇ꙋ . М=е́ртвᲂсти хрⷭ҇то́вѣ ᲂу҆пᲂдо́бистесѧ мч҃нцы ,
бᲂлѣ́знемъ примѣси́вшесѧ разли́чнымъ , тѣ́мже бжⷭ҇твенꙋю жи́знь наслѣ́дᲂвасте .
=боⷢ҇ . Д=а́ждь мѝ чи́стаѧ и҆́стиннᲂе пᲂкаѧ́нїе , ᲂу҆ти́ши страсте́й мᲂи́хъ
мᲂлвꙋ̀ , сᲂгрѣша́ющимъ пред̾ста́тельнице .

=и҆́нъ , і҆рмо́с̾ . С=тра́шнꙋ и҆ неи҆зрече́ннꙋ . ~Ѻ҆́блацы и҆́же трисл҃нечнᲂе
сїѧ́нїе прїе́млюще , пᲂдава́ете бжⷭ҇твенымъ хᲂтѣ́нїемъ , трⷪ҇ческᲂе
ᲂу҆краше́нїе , ѡ҆кᲂрмлѧ́еми си́лᲂю зижди́телѧ . ~Въ ми́ръ пᲂсыла́ютсѧ
к̾ хᲂтѧ́щимъ вѣ́рᲂвати тебѣ̀ , ꙗ҆́кᲂже храни́телїе спасе́нїю бл҃гᲂчести́вымъ
а҆́нг҃ли , сᲂблюда́юще спа́се рабы̀ твᲂѧ̀ . ~Прᲂсвѣща́ютсѧ та́йнѡ а҆́нг҃ли ,
чи́стымъ приближе́нїемъ , и҆ бг҃ᲂнача́льнымъ твᲂи́мъ ѡ҆сїѧ́нїемъ , си́лѣ
твᲂе́й сла́ва зᲂвꙋ́ще , чл҃кᲂлю́бче . =боⷢ҇ . Р=а́бски мᲂле́бникъ ны́нѣ
прихᲂждꙋ̀ , в̾ кро́въ тво́й пренепᲂро́чнаѧ , и҆зба́ви мѧ бг҃ᲂрᲂди́тельнице
страсте́й смꙋще́нїѧ , ꙗ҆́же без̾стра́стїю вино́внаго ро́ждьшаѧ .

=пѣ́снь , є҃ . і҆рмо́съ . С=вѣ́тᲂмъ твᲂи́мъ невече́рнимъ хрⷭ҇тѐ , ѡ҆зарѝ
бж҃е смире́ннꙋю мᲂю̀ дш҃ꙋ , и҆ наста́ви на стра́хъ тво́й , занѐ свѣ́тъ
пᲂвелѣ́нїѧ твᲂѧ̀ . ~Непᲂста́ви менѐ на́га ѿ дѣ́лъ до́брыхъ , на сꙋди́щи
твᲂе́мъ чл҃кᲂлю́бче , но во ѻ҆де́ждꙋ бжⷭ҇твеныхъ дѣѧ́нїи ѻ҆блецы̀
пᲂкаѧ́нїемъ . ~Оу҆ꙗ҆́звихсѧ ѻ҆рꙋ́жїемъ страсте́й , и҆ в̾ ро́въ ѿчаѧ́нїѧ
впадо́хъ , непре́зри влⷣко , но и҆сцѣли́ мѧ ѡ҆браще́нїѧ бы́лїемъ . =мⷱ҇ꙋ . И҆=
нᲂгᲂтьмѝ стрꙋ́жеми лю́тѣ , и҆ мече́мъ страда́льцы ᲂу҆бива́еми , и҆ ра́нами
скᲂнчава́еми , непᲂклᲂни́сте и҆стꙋка́ннымъ кᲂлѣ́ней . =мⷱ҇ꙋ . М=и́ръ
страда́ньми ва́шими красꙋ́етсѧ прⷭ҇нѡ , ст҃і́и мч҃нцы , преми́рнᲂе ꙗ҆́кѡ
ѡ҆брѣто́сте пребыва́нїе со а҆́нг҃лы . =боⷢ҇ . Ꙗ҆́=же є҆ди́на сло́во на землѝ
пло́тїю сло́во ро́ждьши , и҆ дв҃ствꙋеши , без̾слᲂве́сныхъ мѧ и҆зба́ви
дѣѧ́нїи , ꙗ҆́кѡ да слᲂвесы̀ честны́ми вᲂспѣва́ю тебѐ .

=и҆́нъ , і҆рмо́съ . Н=а землѝ неви́димыи . ~Со ѻ҆ц҃е́мъ сн҃а и҆ дх҃а ,
трисїѧ́ннымъ свѣ́тᲂмъ прᲂсвѣ́щшесѧ вѣ́рнїи , вᲂспᲂе́мъ є҆ди́но бжⷭ҇тво̀ ,
со а҆́нг҃льскими во́инствы . =двⷤа . Є҆=ди́но нача́ло пребез̾нача́льнᲂе честѝ
серафи́ми ᲂу҆ча́тъ , вᲂпїю́ще гла́съ трист҃ы́и ꙗ҆́вѣ , дх҃ᲂмъ прᲂсвѣща́еми
бжⷭ҇тва̀ . =боⷢ҇ . Б=ез̾ сѣ́мене ѻ҆трᲂкᲂви́це тебѣ̀ а҆рха́нг҃лъ гаврїи́лъ ,
рᲂди́ти живᲂда́вца бл҃гᲂвѣстѝ , бцⷣе всечⷭ҇таѧ съ нб҃сѐ сᲂше́дъ .

=пѣ́снь , ѕ҃ . і҆рмо́съ .= ~И҆́же на кᲂнчи́нѣ вѣко́мъ дᲂше́дша млрⷭ҇де , и҆
бꙋ́рными напа́стьми пᲂгрѧ́знꙋти хᲂтѧ́ща , вᲂпїю́ща непре́зри спасѝ сп҃се ,
ꙗ҆́кᲂже спасѐ ѿ ѕвѣ́рѧ прᲂро́ка . ~Превᲂзне́ссѧ мы́слїю , ꙗ҆́кᲂже дре́внїи
фарисе́й , прегрѣше́нїемъ низ̾падо́хсѧ лю́тѣ , и҆ зрѧ́ мѧ льсти́выи ,
весели́тсѧ хрⷭ҇тѐ . и҆́же смири́выи сегѡ̀ крⷭ҇то́мъ , смири́вшасѧ ны́нѣ ,
ᲂу҆ще́дри мѧ . ~Грѣхᲂлюби́въ в̾ житїѝ бы́въ , ꙗ҆́кᲂже и҆́нъ никто́же влⷣко ,
и҆ и҆з̾жи́хъ твᲂѐ дᲂлгᲂтерпѣ́нїе ѡ҆каѧ́нныи , и҆ є҆ще́ же нечꙋ́вственъ . но
ѡ҆брати́ мѧ твᲂи́мъ бл҃гᲂꙋтро́бїемъ . =мⷱ҇ꙋ . Ꙗ҆́=рᲂстнымъ прᲂизвᲂле́нїемъ ,
закᲂнᲂпрестꙋ́пницы бг҃ᲂмꙋ́дреныхъ ѡ҆сꙋжда́юще ѻ҆гне́мъ и҆ сᲂжже́нїемъ и҆
прᲂбᲂде́ньми , ѕла́та свѣтлѣ́йше ꙗ҆́кѡ вᲂи́стинꙋ пᲂказа́ша , и҆ хрⷭ҇тꙋ̀
наслѣ́дники . =мⷱ҇ꙋ . С=ꙋди́ще и҆спо́лнь бᲂре́нїѧ , и҆ по́двига превели́ка , и҆
па́че є҆стества̀ ра́ны преше́дше , пᲂбѣди́сте кнѧ́зѧ тмы̀ , и҆ ѿ́ бг҃а прїѧ́сте
страда́льцы вѣнцы̀ . =боⷢ҇ . К=ᲂвче́гъ завѣ́та , ст҃ꙋ́ю вᲂи́стинꙋ трапе́зꙋ ,
ѡ҆чисти́лище на́ше , цр҃кᲂвь бж҃їю ѡ҆дш҃е́вленꙋю , всезлаты́и свѣ́щникъ ,
и҆́стиннꙋю мт҃рь зижди́телѧ вᲂспѣва́емъ .

=и҆́нъ , і҆рмо́съ . С=еле́нїе і҆ѡ́на .= П=е́рвᲂе и҆ вседѣ́тельнᲂе
бг҃ᲂнача́лїѧ сїѧ́нїе , а҆рха́нг҃ли и҆ а҆́нг҃ли , си́льнѡ пᲂю́тъ зᲂвꙋ́ще ,
с̾ нача́лы и҆ властьмѝ , и҆ си́лами , гла́сы немо́лчными гдⷭ҇и . =двⷤа . И҆́=же
ми́ръ ᲂу҆́мныи , всѧ́цѣмъ слꙋже́нїемъ по́чинꙋ ᲂу҆краше́и неви́диме . семꙋ̀
ᲂу҆пᲂдᲂблѧ́тисѧ бл҃гᲂчи́нїю , честнꙋ́ю цр҃кᲂвь спᲂдо́би . =боⷢ҇ .
И҆=сцѣле́нїемъ тѧ и҆сто́чникъ приснᲂтекꙋ́щь , и҆́же в̾ тѧ̀ все́льшеєсѧ сло́во
пᲂказа̀ , мᲂеѧ̀ ᲂу҆́бѡ дш҃и ꙗ҆́звы , бцⷣе дв҃о и҆сцѣлѝ .

=пѣ́снь , з҃ . і҆рмо́съ . Т=рїѐ ѻ҆́трᲂцы в̾ пещѝ трⷪ҇цꙋ прᲂѡбрази́вше ,
преще́нїе ѻ҆́гненнᲂе пᲂпра́вше , хва́лѧще пᲂѧ́хꙋ , блгⷭ҇ве́нъ є҆сѝ гдⷭ҇и бж҃е
ѻ҆ц҃ъ на́шихъ . ~Вре́мѧ твᲂѐ скᲂнчава́етсѧ ѽ дш҃е , придве́рехъ и҆схо́дъ ,
пᲂкаѧ́нїѧ ᲂу҆́бѡ плᲂды̀ пᲂкажѝ . пре́жде да́же две́ри незатвᲂрѧ́тсѧ ,
вᲂзᲂпі́й хрⷭ҇тꙋ̀ , гдⷭ҇и спаси́ мѧ . ~Ѻ҆бнᲂви́мъ срⷣца̀ , ра́лᲂмъ и҆́стиннагѡ
ра́зꙋма , пᲂкаѧ́нїѧ пшени́цꙋ сѣ́юще , ꙗ҆́кѡ да по́жнемъ кла́сы пра́вды ,
ѡ҆ хрⷭ҇тѐ вᲂз̾дѣ́латели дꙋ́шъ на́шихъ . =мⷱ҇ꙋ . С=вѣти́ла бл҃гᲂче́стїѧ ,
нече́стїю сᲂпрᲂтивᲂбᲂрцы̀ , ни́щимъ ѡ҆бᲂга́тителїе гдⷭ҇ни мч҃нцы ,
преѡ҆каѧ́ннꙋю ми дш҃ꙋ , лише́ннꙋю , дᲂбрᲂдѣ́телей ѡ҆бᲂга́тите . =мⷱ҇ꙋ . И҆́=же
спасы́и мытарѧ̀ и҆з̾ глꙋбины̀ вᲂз̾дᲂхнꙋ́вша , ма́лᲂе ми вᲂз̾дыха́нїе прїимѝ ,
и҆ спаси́ мѧ , стрⷭ҇тᲂте́рпецъ ра́ди , прᲂсла́вльшихъ тѧ̀ хрⷭ҇тѐ свᲂи́ми
ᲂу҆́ды . =боⷢ҇ . И҆=сто́чниче ꙗ҆́же во́дꙋ ѡ҆ставле́нїѧ и҆стᲂча́ющи , тече́нїѧ
мᲂи́хъ прегрѣше́нїи и҆з̾сꙋшѝ , пᲂдаю́щи ми тꙋ́чꙋ сле́зъ , да тѧ̀ при́снѡ ꙗ҆́кѡ
бцⷣꙋ пᲂю̀ .

=и҆́нъ , і҆рмо́съ . Г=о́рдыи мꙋчи́тель . ~Тве́рдымъ ᲂу҆мо́мъ и҆ до́блественымъ
ѻ҆́кᲂмъ , зрѧ́ще пе́рвꙋю свѣ́тлᲂсть , прича́стїемъ быва́ете свѣ́ти втᲂрі́и ,
бл҃гᲂслᲂве́нъ є҆сѝ зᲂвꙋ́ще гдⷭ҇и бж҃е во́ вѣки . =двⷤа . Н=е ᲂу҆кло́ннымъ
жела́нїемъ , и҆ не и҆з̾да́тельнᲂю любо́вїю вᲂди́ми сꙋ́ще , дᲂбро́тами
зижди́телѧ , пᲂлᲂже́ни бы́сте свѣти́ла втᲂра́ѧ , ли́цы а҆́нг҃льстїи
бл҃гᲂслᲂве́нъ є҆сѝ зᲂвꙋ́ще гдⷭ҇и бж҃е во́ вѣки . =боⷢ҇ . В=ᲂплᲂще́ннѡ рᲂдила̀
є҆сѝ бцⷣе сло́во без̾нача́льнᲂе , и҆́же и҆з̾ ѻ҆ц҃а без̾ мт҃ре , первᲂвѣ́чнᲂе
бжⷭ҇твенымъ ржⷭ҇тво́мъ , блгⷭ҇ве́нъ влⷣчце пло́дъ твᲂегѡ̀ чре́ва .

=пѣ́снь , и҃ . і҆рмо́съ . С=ᲂше́дшагѡ со ѻ҆́трᲂки є҆вре́йскими в̾ пла́мень
бж҃їею си́лᲂю , ꙗ҆́вльшасѧ гдⷭ҇а , сщ҃е́ннїи хвали́те , и҆ превᲂзнᲂси́те є҆гѡ̀
во́ вѣки . =Ѿ= пᲂсмѣ́шьства ха́мъ , ѻ҆те́ческимъ ѿвѣща́нїемъ ра́бъ бы́сть .
что̀ сᲂтвᲂри́ши дш҃е мᲂѧ̀ , пᲂрабᲂти́вшисѧ страсте́мъ и҆ без̾чи́ннѡ смѣю́щисѧ ,
и҆ нестыди́шисѧ нбⷭ҇нагѡ ѻ҆ц҃а . ~Враждᲂва́въ ка́инъ безꙋ́мнѡ , братᲂꙋбі́ица
бы́сть , семꙋ̀ пᲂдо́бна ꙗ҆́вльшисѧ . и҆ не и҆но́го ᲂу҆би́вши , но себѐ са́мꙋю
дш҃е мᲂѧ̀ , сластᲂлю́бїемъ и҆ пре́лестьми житїѧ̀ . =мⷱ҇ꙋ . И҆=збра́ннᲂе
би́серїе гдⷭ҇не , сᲂсꙋ́ды честны́ѧ , свѣтѧ́щїѧсѧ свѣщѝ̀ , заре́ю бжⷭ҇твеныѧ
бл҃гᲂда́ти хрⷭ҇то́вы стрⷭ҇тᲂте́рпцы , вѣ́рᲂю сᲂше́дшесѧ пᲂчте́мъ дᲂсто́йнѡ .
=мⷱ҇ꙋ . И҆́=же мꙋ́дрыхъ стрⷭ҇тᲂте́рпецъ кро́вь , па́че кади́ла прїе́мъ сло́ве .
тѣ́хъ мᲂльба́ми , и҆́же пᲂкаѧ́нїемъ к̾ тебѣ̀ припа́дающихъ спасѝ ꙗ҆́кѡ є҆ди́нъ
млⷭ҇тивъ . =боⷢ҇ . Н=едꙋ́гᲂмъ мно́гагѡ грѣха̀ , ко а҆́дꙋ ны́нѣ прибли́жихсѧ .
премно́гᲂе млрⷭ҇дїе ѻ҆трᲂкᲂви́це и҆мꙋ́щаѧ , ꙗ҆́кѡ бг҃а бл҃гᲂꙋтро́бнаго ро́ждьши
не и҆з̾рече́нно , ᲂу҆ще́дривъ спаси́ мѧ .

=и҆́нъ , і҆рмо́съ . В=еще́ственна ѻ҆гнѧ̀ . ~Ꙗ҆́кѡ всѣ́хъ сᲂдѣ́тель , а҆́нг҃лы
ᲂу҆мы́слилъ є҆сѝ , и҆ пред̾ста́шати стра́хᲂмъ зᲂвꙋ́ще , бл҃гᲂслᲂви́те всѧ̀
дѣ́ла гдⷭ҇а , и҆ превᲂзнᲂси́те є҆гѡ̀ во́ вѣки . ~Прича́стїемъ бжⷭ҇твенагѡ
ѻ҆гнѧ̀ , ꙗ҆́кᲂже пла́мень бы́вше нбⷭ҇ныѧ ᲂу҆мы̀ зᲂвꙋ́тъ , бл҃гᲂслᲂви́те всѧ̀
дѣ́ла гдⷭ҇а , и҆ превᲂзнᲂси́те є҆гѡ̀ во́ вѣки . ~Невеще́ственыѧ и҆ ᲂу҆́мныѧ
а҆́нг҃лы пре́жде сᲂста́вилъ є҆сѝ ви́димыхъ всѣ́хъ , непреста́ннѡ тебѣ̀
зᲂвꙋ́ща , бл҃гᲂслᲂви́те всѧ̀ дѣ́ла гдⷭ҇а , и҆ превᲂзнᲂси́те є҆гѡ̀ во́ вѣки .
=боⷢ҇ . С=ло́во ѻ҆́ч҃еє , па́че сло́ва вᲂплᲂще́нно бг҃ᲂрᲂди́тельнице
дв҃о рᲂдила̀ є҆сѝ . є҆го́же пᲂе́мъ , всѧ̀ дѣ́ла непреста́ннѡ ꙗ҆́кѡ гдⷭ҇а , и҆
превᲂзно́симъ во всѧ̀ вѣ́ки . =та́же , пѣ́снь бцⷣѣ . в=ели́читъ дш҃а мᲂѧ̀
гдⷭ҇а .= и҆ =пᲂкло́ны .

=пѣ́снь , ѳ҃ . і҆рмо́съ . Н=а сѷна́йстѣй гᲂрѣ̀ ви́дѣвъ тѧ в̾ кꙋпинѣ̀
мѡѷсе́й , не ѡ҆па́льнѡ ѻ҆́гнь бжⷭ҇твенныи заче́ншꙋю во́ чревѣ .
данїи́лъ же тѧ ви́дѣ го́рꙋ непресѣ́ченꙋ . же́ѕлъ прᲂзѧ́бшїи и҆са́їѧ
взыва́ше , ѿ ко́рене дв҃дᲂва . ~І҆а́кѡвъ пе́рвенство прїѧ́тъ , ра́ди
вᲂз̾держа́нїѧ и҆нᲂгда̀ , и҆са́въ же старѣ́йшинство ѿдадѐ не ᲂу҆держа́въ
чре́во . ко́ль ѕло̀ не вᲂз̾держа́нїе , и҆ ко́ль вели́ко вᲂз̾держа́нїе ; бѣжѝ
непᲂдо́бїѧ , вᲂз̾любѝ ѽ дш҃е до́брыхъ присвᲂе́нїе . ~Ꙗ҆́кѡ мно́го претерпѣ́въ
непᲂро́чныи і҆́ѡвъ , вѣнча́сѧ и҆скꙋше́нїи бо стеко́шасѧ пᲂто́цы , и҆
непᲂкᲂлѣба́ша є҆мꙋ̀ серде́чнагѡ стᲂлпа̀ , тᲂмꙋ̀ ревнꙋ́й всегда̀ , непрело́жна
пребыва́ющи ѽ дш҃е , лꙋка́вагѡ кᲂзньмѝ . =мⷱ҇ꙋ . Ѻ҆=бᲂстри́вшесѧ ѻ҆гне́мъ
бжⷭ҇твенагѡ дх҃а , мечѝ ꙗ҆ви́стесѧ ꙗ҆́вѣ , сѣкꙋ́ще пᲂлкѝ прᲂти́вныѧ ,
страстᲂно́сцы хрⷭ҇то́вы . и҆ ве́лїѧми бѣда́ми прᲂславлѧ́еми , вѣнча́стесѧ
всеси́льнᲂю рꙋко́ю всѣ́хъ цр҃ѧ . =мⷱ҇ꙋ . М=но́жество мч҃нкъ непᲂро́чнᲂе ,
без̾мѣ́рныхъ мᲂи́хъ ѕѡ́лъ мно́жество ѡ҆чи́сти ти , мᲂли́те влⷣкꙋ и҆ бг҃а , и҆́же
ва́ша без̾чи́сленыѧ трꙋды̀ прїе́мшаго , и҆ со беспло́тными во́инствы ва́съ
сᲂчта́вшаго . =боⷢ҇ . С=вѣ́тлаѧ пᲂла́та влⷣчнѧѧ , хра́мъ пᲂкажи́ мѧ свѣ́тꙋ .
непрᲂхᲂди́маѧ две́ре , ѿве́рзи ми пᲂкаѧ́нїѧ пꙋ́ть . землѐ ст҃а́ѧ ,
к̾ земли́ мѧ кро́ткихъ наста́ви влⷣчце , всѧ́кᲂго мѧ влⷣчества страсте́й ꙗ҆вѝ
свᲂбо́дна .

=и҆́нъ , і҆рмо́съ . И҆́=же сла́дкᲂю . ~И҆́же свѣ́тꙋ вели́кᲂмꙋ и҆ пе́рвᲂмꙋ нн҃ѣ
пред̾стᲂѧ́ще ли́цы , мл҃твеницы си́льнѣйшїи , бы́сте ѡ҆ всѣ́хъ на́съ . тѣ́мже
ва́съ ꙗ҆́кѡ си́льныѧ ѽ бжⷭ҇твенїи а҆́нг҃ли бж҃їи , велича́юще сла́вимъ .
=двⷤа . Р=авнᲂси́льнꙋю трⷪ҇цꙋ сла́вити спᲂдо́бльшесѧ ꙗ҆́снѡ , и҆ сеѧ̀
сїѧ́нїемъ пе́рвѣе ѡ҆сщ҃а́еми , ѡ҆свѣти́тисѧ втᲂры́мъ сїѧ́нїемъ спᲂдо́бите и҆
на́съ , и҆́же ва́съ сла́вѧщихъ . =боⷢ҇ . Т=ѧ̀ и҆́же на́шегѡ спасе́нїѧ
ѡ҆снᲂва́нїе , всѝ свѣ́мы . твᲂе́ бо всечⷭ҇тᲂе ржⷭ҇тво̀ спасло̀ є҆́сть ,
кро́вїю бг҃ᲂдѣ́тельнᲂю , пᲂю́щїѧ тѧ̀ бцⷣе , и҆ вѣ́рнѡ сла́вѧщїѧ .

=та́же , д=ᲂсто́йнѡ є҆́сть . =и҆= пᲂкло́нъ до землѝ . =та́же ,= ~є҆ктенїѧ̀
ма́лаѧ . =и҆= свѣти́ленъ . =и҆ ѱ=алмы̀ ѡ҆бы́чны .

=на стихо́внѣ , стихѣ́ры , пᲂкаѧ́нны . гла́съ , г҃ . Р=аз̾сѣ́ѧннагѡ мѝ ᲂу҆ма̀
сᲂберѝ гдⷭ҇и , и҆ ѡ҆лѧденѣ́вшеє срⷣце мᲂѐ ѡ҆чи́сти , ꙗ҆́кѡ петрꙋ̀ даѧ́ми
пᲂкаѧ́нїе , ꙗ҆́кѡ мытарю̀ вᲂз̾дыха́нїе , и҆ ꙗ҆́кᲂже блꙋдни́цѣ сле́зы .
да ве́лїемъ гла́сᲂмъ зᲂвꙋ́ ти , бж҃е ѡ҆чи́сти мѧ , ꙗ҆́кѡ є҆ди́нъ млрⷭ҇дъ и҆
чл҃кᲂлю́бецъ .

=сти́хъ : и҆спо́лнихᲂмсѧ за ᲂу҆́тра . М=но́жицею пѣ́нїе сᲂдѣва́ѧи ,
ѡ҆брѣто́хсѧ грѣхѝ скᲂнчава́ѧ . ѧ҆зы́кᲂмъ ᲂу҆́бѡ пѣ́нїе вѣща́ю , дш҃е́ю же
непᲂдо́бнаѧ пᲂмышлѧ́ѧ . но ѻ҆бᲂѐ и҆спра́ви хрⷭ҇тѐ бж҃е пᲂкаѧ́нїемъ , и҆
пᲂми́лꙋй мѧ̀ .

=сти́хъ : и҆ бꙋ́ди свѣ́тлᲂсть . мⷱ҇ꙋ . С=т҃ы́хъ страстᲂте́рпецъ па́мѧть ,
прїидѣ́те лю́дїє всѝ пᲂчте́мъ , ꙗ҆́кѡ пᲂзо́ръ ᲂу҆́бѡ бы́ша а҆́нг҃лѡмъ и҆
чл҃кѡмъ . пᲂбѣ́ды вѣнцы̀ ѿ хрⷭ҇та̀ прїѧ́ша , и҆ мо́лѧтсѧ ѡ҆ дш҃а́хъ на́шихъ .

=сла́ва , и҆ ны́нѣ , боⷢ҇ . С=т҃а чⷭ҇таѧ первᲂпᲂхвало̀ сꙋ́щи нбⷭ҇нымъ
чинѡ́мъ . а҆пⷭ҇лѡмъ пѣ́нїе , и҆ пррⷪ҇кѡмъ събытїѐ . влⷣчце прїимѝ мл҃твы
на́ша .

=та́же , б=л҃го є҆́сть и҆спᲂвѣ́датисѧ . ~трⷭ҇то́е , и҆ по ѻ҆́ч҃е на́шъ .
~трᲂпа́рь , ст҃о́мꙋ .= с=ла́ва , и҆ нн҃ѣ , боⷢ҇ . ~во́гласъ трᲂпарѧ̀ .=
п=ᲂсе́мъ , є҆ктенїѧ̀ .= и҆ =ча́съ , а҃ . =и҆= ѿпꙋ́стъ .

В=ъ пᲂнедѣ́льникъ , бл҃же́нны . гла́съ , г҃ .=

~Ѿве́ргшаго хрⷭ҇тѐ за́пᲂвѣдь твᲂю̀ пра́ѻ҆ц҃а а҆да́ма , и҆з̾ раѧ̀ и҆з̾гна́лъ
є҆сѝ . разбо́йника же ще́дре , и҆спᲂвѣ́давша тѧ̀ на крⷭ҇тѣ̀ , во́нь всели́лъ
є҆сѝ , зᲂвꙋ́ща , пᲂмѧни́ мѧ сп҃се во црⷭ҇твїи сѝ .

=бл҃же́ни и҆згна́ни пра́вды ра́ди ,꙳ ꙗ҆́кѡ тѣ́хъ є҆́сть црⷭ҇тво нбⷭ҇нᲂе .
Ѕ=ѡ́лъ мᲂи́хъ мно́жество , по мно́жествꙋ млⷭ҇ти твᲂеѧ̀ хрⷭ҇тѐ презрѣ́въ спаси́
мѧ . и҆ в̾ дн҃ь сꙋ́дныи , и҆зба́ви ѿ вѣ́чнагѡ мꙋче́нїѧ ꙗ҆́кѡ бг҃ъ , ꙗ҆́кѡ
да пѣснᲂсло́влю твᲂю̀ бл҃гᲂсты́ню .

=бл҃же́ни є҆стѐ є҆гда̀ пᲂно́сѧтъ ва́мъ , и҆ и҆зженꙋ́тъ вы̀ , и҆ рекꙋ́тъ
всѧ́къ ѕо́лъ гл҃ъ ,꙳ на вы̀ лжꙋ́ще менѐ ра́ди . Х=ерꙋви́ми и҆ серафи́ми ,
прⷭ҇то́ли , а҆рха́нг҃ли , си́лы , и҆ нача́ла , и҆ гдⷭ҇ьствїѧ , а҆́нг҃ли и҆
вла́сти всѧ̀ , мᲂли́тесѧ сᲂдѣ́телю , тᲂгда̀ презрѣ́ти мᲂѧ̀ сᲂгрѣше́нїѧ , є҆гда̀
хо́щетъ сꙋди́ти тва́ри , ꙗ҆́кѡ чл҃кᲂлю́бецъ .

=ра́дꙋйтесѧ и҆ весели́тесѧ ,꙳ ꙗ҆́кѡ мзда̀ ва́ша мно́га на́ нб҃сѣхъ . Ѿ=
крᲂве́й сщ҃е́нныхъ багрѧни́цꙋ ѡ҆мᲂчи́вше хрⷭ҇то́вы страда́льцы , цр҃е́ви
си́ламъ , съ црⷭ҇твᲂвати вᲂи́стинꙋ спᲂдо́бишасѧ бг҃ᲂлѣ́пнѡ , и҆ на́мъ про́сѧтъ
прегрѣше́нїемъ ѡ҆ставле́нїе , и҆́же дᲂсто́йнѡ тѣ́хъ всегда̀ пᲂчита́ющимъ .

=сла́ва . Т=рисᲂста́внᲂе є҆ди́но бжⷭ҇тво̀ , пᲂю́ще бл҃гᲂчⷭ҇тнѡ вѣ́рнїи ,
ѻ҆ц҃а , и҆ сло́ва , и҆ ст҃а́гѡ ᲂу҆тѣ́шительнаго дх҃а , а҆́нг҃льски вᲂзᲂпїе́мъ
вѣ́рнїи немо́лчнѡ , ст҃ъ , ст҃ъ , ст҃ъ є҆сѝ бж҃е , спаса́ѧи ми́ръ .

=и҆ ны́нѣ . Ꙗ҆́=же свѣ́тъ ѿ́ свѣта рᲂди́вши ѻ҆́блаче свѣ́тлыи , ѡ҆мраче́наго
мѧ̀ страстьмѝ и҆ сластьмѝ житїѧ̀ , свѣ́тᲂмъ прᲂсвѣти́вши и҆спра́ви чи́стаѧ ,
и҆ ᲂу҆лꙋчи́ти сла́вꙋ спᲂдо́би , є҆ѧ́же пᲂлꙋчи́ша ны́нѣ , и҆́же до́брѣ
пᲂжи́вшїи .



