Ѻ҆= пѣ́снѣхъ ѱалты́рныхъ . ка́кѡ гл҃ати на пе́рвᲂй нлⷣи . и҆ на пѧ́тᲂй . и҆
на шесто́й . ст҃а́гѡ вели́кагѡ пᲂста̀ .=

=в̾  =пᲂнедѣ́льникъ , пѣ́снь , а҃ ѧ , и҃ ѧ , и҆ і҃ ѧ .

~во вто́рникъ , пѣ́снь , в҃ ѧ , и҃ ѧ , и҆ і҃ ѧ .

=в̾  =сре́дꙋ , пѣ́снь , г҃  ѧ , и҃ ѧ , и҆ і҃ ѧ .

=в̾  =четверто́къ , пѣ́снь , д҃ ѧ , и҃ ѧ , и҆ і҃ ѧ .

=в̾  =пѧто́къ , пѣ́снь , є҃ ѧ , ѕ҃ ѧ , з҃ ѧ , и҃ ѧ , и҆ і҃ ѧ .

А҆= на втᲂро́й нлⷣи , и҆ на г҃  й , и҆ на д҃ .=

=в̾  =пᲂнедѣ́льникъ , пѣ́снь , а҃ ѧ , и҃ ѧ , и҆ і҃ ѧ .

~во вто́рникъ , пѣ́снь , в҃ ѧ , и҃ ѧ , і҃ ѧ .

=в̾  =сре́дꙋ , пѣ́снь , г҃  ѧ , и҃ ѧ , і҃ ѧ .

=в̾  =четверто́къ , пѣ́снь , д҃ ѧ , и҃ ѧ , і҃ ѧ .

=в̾  =пѧто́къ , пѣ́снь , є҃ ѧ , и҃ ѧ , і҃ ѧ .

=в̾  =сꙋбо́тꙋ , пѣ́снь , ѕ҃ ѧ , з҃ ѧ , и҃ ѧ , и҆ і҃ ѧ .

=а҆= ѳ҃  ю , пѣ́снь , всегда̀ глаго́лемъ : вели́читъ дш҃а мᲂѧ̀ гдⷭ҇а .

=пѣ́снь , а҃ ѧ . мѡѷсе́ѡва во и҆схо́дѣ .=

~Пᲂе́мъ гдⷭ҇ви , сла́внѡ бо прᲂсла́висѧ , кᲂнѧ̀ и҆ вса́дники в̾ве́рже
в̾ мо́ре . Пᲂмо́щникъ и҆ пᲂкрᲂви́тель бы́сть мнѣ̀ во спасе́нїе . се́й  ми
є҆́сть бг҃ъ , и҆ прᲂсла́в&shy;лю и҆̀ . Бг҃ъ ѻ҆ц҃а мᲂегѡ̀ и҆ вᲂзнесꙋ̀ и҆̀ . Гдⷭ҇ь
сᲂкрꙋша́ѧ бра́ни , гдⷭ҇ь и҆́мѧ є҆гѡ̀ . кᲂлесни́цы фараѡ́нᲂвы и҆ си́лꙋ є҆гѡ̀
в̾ве́рже въ мо́ре . И҆збра́нныѧ вса́дники триста́ты пᲂтᲂпѝ в̾ чермнѣ́мъ мо́ри .
пꙋчи́нᲂю пᲂкры̀ и҆́хъ , пᲂгрѧзо́ша во глꙋбинѣ̀ ꙗ҆́кѡ ка́мень . Десни́ца твᲂѧ̀
гдⷭ҇и прᲂсла́висѧ в̾̾ крѣ́пᲂсти , десна́ѧ  ти рꙋка̀ гдⷭ҇и сᲂкрꙋшѝ врагѝ . и҆
мно́жествᲂмъ сла́вы твᲂеѧ̀ , сте́рлъ є҆сѝ сᲂпрᲂти́вныхъ . Пᲂсла̀ гнѣ́въ
сво́й , и҆ пᲂѧдѐ и҆́хъ ꙗ҆́кѡ сте́блїе . и҆ дх҃ᲂмъ ꙗ҆́рᲂсти твᲂеѧ̀ разстꙋпи́сѧ
вᲂда̀ . Ѡ҆гꙋстѣ́ша ꙗ҆́кѡ стѣна̀ во́ды , ѡ҆гꙋстѣ́ша и҆ во́лны пᲂсредѣ̀ мо́рѧ .
=минѣ́ѧ , а҃ . =Речѐ вра́гъ , гна́въ пᲂсти́гнꙋ , раздѣлю̀ кᲂры́сть , и҆спо́лню
дш҃ꙋ мᲂю̀ , ᲂу҆тнꙋ̀ мече́мъ мᲂи́мъ , по ѡ҆блада́етъ рꙋка̀ мᲂѧ̀ . =в҃ . =Пᲂсла́лъ
є҆сѝ дх҃ъ сво́й , пᲂкры̀ и҆́хъ мо́ре , пᲂгрѧзо́ша ꙗ҆́кѡ ѻ҆́лᲂво в̾ вᲂдѣ̀
ѕѣ́льнѣ . =г҃ . =Кто̀ пᲂдо́бенъ тебѣ̀ в̾ бᲂзѣ́хъ гдⷭ҇и , кто̀ пᲂдо́бенъ тебѣ̀ ;
прᲂсла́вленъ во ст҃ы́хъ , ди́венъ во сла́вахъ твᲂрѧ́и чꙋдеса̀ . =д҃ .
=Прᲂсте́рлъ є҆сѝ десни́цꙋ свᲂю̀ , и҆ пᲂжрѐ и҆́хъ землѧ̀ . наста́вилъ є҆сѝ
пра́вдᲂю твᲂе́ю лю́ди твᲂѧ̀ сїѧ̀ , ꙗ҆́же и҆зба́ви . ᲂу҆тѣ́шилъ є҆сѝ
крѣ́пᲂстїю свᲂе́ю во ѻ҆би́тель ст҃ꙋ́ю твᲂю̀ . =є҃ .= Слы́шаша ꙗ҆зы́цы , и҆
прᲂгнѣ́вашасѧ . бᲂлѣ́зни прїѧ́ша живꙋ́щїѧ въ филисти́мѣ . =трїо́дь , а҃ .
=Тᲂгда̀ смѧто́шасѧ влады́ки є҆до́мскїѧ , и҆ кнѧзе́й мᲂави́тскихъ прїѧ́тъ
и҆́хъ тре́петъ , раста́ѧшасѧ всѝ живꙋ́щїи в̾ ханаа́нѣ . =в҃ .= Нападѐ на нѧ̀
стра́хъ и҆ тре́петъ , вели́чїемъ мы́шцы твᲂеѧ̀ , да ѡ҆ка́менѧтсѧ . =г҃ .=
До́ндеже прᲂидо́ша лю́дїе твᲂѝ гдⷭ҇и , до́ндеже прᲂидо́ша лю́дїе твᲂѝ сі́и ,
и҆́хже стѧжа̀ . =д҃ .= Вве́дъ насадѝ ѧ҆̀ в̾ го́рꙋ дᲂстᲂѧ́нїѧ твᲂегѡ̀ ,
в̾ гᲂто́вᲂе жили́ще твᲂѐ , є҆́же сᲂдѣ́ла гдⷭ҇и . ст҃ы́ню гдⷭ҇и , є҆́же
ᲂу҆гᲂто́вастѣ рꙋ́цѣ твᲂѝ . =є҃ .= Гдⷭ҇ь црⷭ҇твꙋѧ вѣ́ки , и҆ на́  вѣки и҆
є҆щѐ . ꙗ҆́кѡ вни́де ко́нь фараѡ́нᲂвъ съ кᲂлесни́цами и҆ вса́дники в̾ мо́ре .
=ѕ҃ .= И҆ наведѐ на ни́хъ гдⷭ҇ь во́дꙋ мᲂрскꙋ́ю . сы́нᲂве  же і҆и҃левы прᲂидо́ша
по́сꙋхꙋ пᲂсредѣ̀ мо́рѧ . =сла́ва , и҆ ны́нѣ .=

=пѣ́снь , в҃ ѧ . мѡѷсе́ѡва , втᲂра́гѡ зако́на .=

~Вᲂнмѝ нб҃о , и҆ вᲂз̾глаго́лю . и҆ да слы́шитъ землѧ̀ глаго́лы ᲂу҆́стъ
мᲂи́хъ . Да ча́етъ ꙗ҆́кѡ до́ждь прᲂвѣща́нїе мᲂѐ , и҆ сни́дꙋтъ ꙗ҆́кѡ рᲂса̀
глаго́ли мᲂѝ . Ꙗ҆́кѡ тꙋ́ча на́трᲂскᲂтъ , и҆ ꙗ҆́кѡ и҆́ней на́  сѣно . ꙗ҆́кѡ
и҆́мѧ гдⷭ҇не призва́хъ , дади́те вели́чїе бг҃ꙋ на́шемꙋ . Бг҃ъ , и҆́стинна дѣ́ла
є҆гѡ̀ , и҆ всѝ пꙋтїѐ є҆гѡ̀ сꙋ́дъ . Бг҃ъ вѣ́ренъ , и҆ нѣ́сть непра́вды
в̾ не́мъ , пра́веденъ и҆ препᲂдо́бенъ гдⷭ҇ь . сᲂгрѣши́ша не  тᲂгѡ̀ ча́да
пᲂро́чнаѧ . Ро́де стрᲂпти́выи и҆ развраще́ныи , сїѧ́  ли гдⷭ҇ви вᲂздаетѐ ;
сїѝ лю́дїе бꙋ́и и҆ не мꙋ́дри . не са́мъ  ли се́й ѻ҆ц҃ъ тво́й стѧжа́ тѧ , и҆
сᲂтвᲂри́ тѧ и҆ сᲂзда́ тѧ ; Пᲂмѧни́те днѝ вѣ́чныѧ , разꙋмѣ́йте лѣ́та ро́да
рᲂдо́въ . Вᲂпрᲂсѝ ѻ҆ц҃а твᲂегѡ̀ , и҆ вᲂзвѣсти́тъ тебѣ̀ . ста́рцы твᲂѧ̀ , и҆
рекꙋ́тъ тѝ . є҆гда̀ раздѣлѧ́ше вы́шнїи ꙗ҆зы́ки , ꙗ҆́кᲂже разсѣ́ѧ сы́ны
а҆да́мᲂвы . Пᲂлᲂжѝ предѣ́лы ꙗ҆зы́кѡмъ по числꙋ̀ а҆́нг҃лъ бж҃їихъ . и҆ бы́сть
ча́сть гдⷭ҇нѧ , лю́дїе є҆гѡ̀ і҆а́кѡвъ , ча́сть наслѣ́дїѧ є҆гѡ̀ і҆и҃ль .
Оу҆дᲂвлѝ є҆гѡ̀ в̾ пꙋсты́ни , в̾ жа́жди зно́ѧ в̾ безво́днѣ . ѡ҆бы́де є҆гѡ̀ , и҆
наказа̀ є҆гѡ̀ , и҆ сᲂхранѝ є҆гѡ̀ ꙗ҆́кѡ ѕѣ́ницꙋ ѻ҆́ка . Ꙗ҆́кѡ ѻ҆ре́лъ пᲂкры́ти
гнѣздо̀ свᲂѐ , и҆ на птенцы̀ свᲂѧ̀ вᲂжделѣ̀ . Прᲂсте́ръ крилѣ̀ свᲂѝ , и҆
прїѧ́тъ и҆́хъ , и҆ пᲂдъѧ́тъ и҆́хъ на ра́мꙋ свᲂе́ю . Гдⷭ҇ь є҆ди́нъ вᲂжда́ше
и҆́хъ , и҆ не бѣ̀ с̾ ни́ми бо́гъ чꙋ́ждь . Вᲂзведѐ ѧ҆̀ на си́лꙋ землѝ , насы́ти
и҆́хъ жи́тъ се́льныхъ . Сса́ша ме́дъ и҆с̾ ка́мене , и҆ є҆ле́й ѿ тве́рда
ка́мене . Ма́сло кра́вїе , и҆ млеко̀ ѻ҆́вчее , съ тꙋ́кᲂмъ а҆́гньчимъ и҆
ѻ҆́внимъ , сыно́въ ю҆́нчихъ и҆ ко́злихъ , с̾ тꙋ́кᲂмъ пшени́чнымъ , и҆ кро́вь
гро́здᲂвꙋ пїѧ́хꙋ вино̀ . И҆ ꙗ҆дѐ і҆а́кѡвъ и҆ насы́тисѧ и҆ ѿве́ржесѧ
вᲂзлю́блен&shy;ныи . Оу҆ты̀ ᲂу҆тᲂлстѣ̀ разши́рѣ , и҆ ѡ҆ста́ви бг҃а сᲂтво́ршаго
и҆̀ , и҆ ѿстꙋпѝ ѿ́  бг҃а сп҃са свᲂегѡ̀ . Прᲂгнѣ́ваша мѧ̀ ѡ҆ чꙋжди́хъ , и҆
в̾ ме́рзᲂстѣхъ свᲂи́хъ прегᲂрчи́ша мѧ . Пᲂжро́ша бѣсᲂво́мъ , а҆ не бг҃ꙋ .
бᲂго́мъ и҆́хже невѣ́дѣша , но́вїи секра́тъ прїидо́ша , и҆́хже невѣ́дѣша ѻ҆ц҃ы
и҆́хъ . Бг҃а ро́ждьшаго тѧ̀ ѡ҆ста́ви , и҆ забы̀ бг҃а пита́ющаго тѧ̀ . И҆ ви́дѣ
бг҃ъ , и҆ вᲂзревнᲂва̀ , и҆ раздражи́сѧ за гнѣ́въ сыно́въ и҆́хъ и҆ дще́рей . И҆
речѐ , ѿвращꙋ̀ лицѐ мᲂѐ ѿ ни́хъ , и҆ пᲂкажꙋ̀ что̀ бꙋ́детъ и҆́мъ
на пᲂслѣ́дᲂкъ . ꙗ҆́кѡ ро́дъ развра&shy;ще́нъ є҆́сть , сы́нᲂве и҆́хже нѣ́сть
вѣ́ры в̾ ни́хъ . Ті́и раздражи́ша мѧ не ѡ҆́ бз҃ѣ , прᲂгнѣ́ваша мѧ во и҆́дѡлѣхъ
свᲂи́хъ . И҆ а҆́зъ раздражꙋ̀ и҆́хъ не ѡ҆ ꙗ҆зы́цѣхъ , ѡ҆ ꙗ҆зы́цѣхъ  же
неразꙋ́мливыхъ прᲂгнѣ́ваю и҆́хъ . Ꙗ҆́кѡ ѻ҆́гнь вᲂзгᲂри́тсѧ ѿ ꙗ҆́рᲂсти мᲂеѧ̀ ,
разжже́тсѧ до а҆́да преи҆спо́днѧгѡ . снѣ́сть зе́млю и҆ жи́та є҆ѧ̀ , пᲂпали́тъ
ѻ҆снᲂва́нїѧ гᲂра́мъ . Сᲂберꙋ̀ на ни́хъ ѕла́ѧ , и҆ стрѣ́лы мᲂѧ̀ скᲂнча́ю
в̾ ни́хъ . Та́ѧ  ти и҆́мꙋтъ гла́дᲂмъ , и҆ снѣдѧ́тъ и҆́хъ пти́цы ᲂу҆грызе́нїемъ
го́ркимъ . Зꙋ́бы ѕвѣре́й пᲂслю̀ в̾ нѧ̀ , съ ꙗ҆́рᲂстїю пресмыка́ющихсѧ
по землѝ . Ѿ внѣ̀ безча́дитъ и҆́хъ ме́чь , и҆ ѿ хра́мъ и҆́хъ стра́хъ . Ю҆́нᲂша
съ дв҃ᲂю , с̾сꙋ́щее с̾ сᲂверше́нымъ ста́рцемъ . Рѣ́хъ , разсѣ́ю и҆́хъ ,
ᲂу҆ста́влю  же ѿ чл҃къ па́мѧть и҆́хъ , за гнѣ́въ вра́гъ да не дᲂлгᲂлѣ́тствꙋютъ .
и҆ да не налѧ́гꙋтъ сꙋпᲂста́ти . Да нерекꙋ́тъ , рꙋка̀ на́ша высᲂка̀ , и҆ не гдⷭ҇ь
сᲂтвᲂрѝ сїѧ̀ всѧ̀ . Ꙗ҆́кѡ ꙗ҆зы́къ пᲂгꙋби́выи сᲂвѣ́тъ є҆́сть , и҆ нѣ́сть
в̾ ни́хъ хꙋдо́жества . Несмы́слиша разꙋмѣ́ти сїѧ̀ всѧ̀ , да прїи́мꙋтъ
во грѧдꙋ́щее лѣ́то . Ка́кѡ пᲂжене́тъ є҆ди́нъ ты́сѧщꙋ , и҆ два̀ дви́гнета тмы̀ ,
а҆́ще не бг҃ъ ѿда́стъ и҆́хъ и҆ гдⷭ҇ь преда́стъ и҆́хъ . Не сꙋ́ть  бо бо́зи
и҆́хъ , ꙗ҆́кѡ бг҃ъ на́шъ . врази́ же на́ши неразꙋ́мливи . Ѿ винᲂгра́дъ  бо
сᲂдо́мскихъ винᲂгра́дъ и҆́хъ , и҆ лᲂза̀ и҆́хъ ѿ гᲂмо́рры . Гро́здъ и҆́хъ ,
гро́здъ же́лчи , гро́здъ го́рести и҆́хъ . Ꙗ҆́рᲂсть ѕмїѝ , вино̀ и҆́хъ . и҆
ꙗ҆́рᲂсть а҆́спидъ неи҆сцѣ́льна . Не сїѧ́  ли всѧ̀ сᲂбра́шасѧ ᲂу҆ менѐ , и҆
запечатлѣ́шасѧ в̾ сᲂкро́вищихъ мᲂи́хъ ; Въ де́нь ѿмще́нїѧ вᲂз̾да́мъ , во́ времѧ
внегда̀ сᲂблазни́тсѧ нᲂга̀ и҆́хъ . Ꙗ҆́кѡ бли́зъ де́нь пᲂги́бели и҆́хъ , и҆
пред̾ста́ша гᲂто́ваѧ ва́мъ . Ꙗ҆́кѡ сꙋ́дитъ гдⷭ҇ь лю́демъ свᲂи́мъ , и҆ ѡ҆ рабѣ́хъ
свᲂи́хъ ᲂу҆мᲂле́нъ бꙋ́детъ . Ви́дѣ бо и҆́хъ разсла́бленны , и҆ и҆ста́ѧвша
во́ времѧ , и҆ и҆знемо́гша . И҆ речѐ гдⷭ҇ь , гдѣ̀ сꙋ́ть бо́зи и҆́хъ , и҆́хже
ᲂу҆пᲂва́ша на нѧ̀ . И҆́хже тꙋ́къ же́ртвъ и҆́хъ ꙗ҆дѧ́сте , и҆ пїѧ́сте вино̀
тре́бъ и҆́хъ ; Да вᲂскре́снꙋтъ и҆ пᲂмо́гꙋтъ ва́мъ , и҆ бꙋ́дꙋтъ ва́мъ
пᲂкрᲂви́теле . Ви́дите ви́дите , ꙗ҆́кѡ а҆́зъ є҆́смь , и҆ нѣ́сть бг҃ъ ра́звѣ
менѐ . а҆́зъ ᲂу҆бїю̀ , и҆ жи́ти сᲂтвᲂрю̀ , пᲂражꙋ̀ , и҆ а҆́зъ и҆сцѣлю̀ . и҆
нѣ́сть и҆́же и҆́зметъ ѿ рꙋ́кꙋ мᲂе́ю . =трїо́дь , а҃ . =Ꙗ҆́кѡ вᲂздви́гнꙋ на́ 
нб҃о рꙋ́кꙋ мᲂю̀ , и҆ кленꙋ́сѧ десни́цею мᲂе́ю , и҆ рекꙋ̀ , живꙋ̀ а҆́зъ
во́ вѣки . =в҃ .= Ꙗ҆́кѡ по ѡ҆стрю̀ ꙗ҆́кѡ мо́лнїю ме́чь мо́й , и҆ прїи́метъ
сꙋ́дъ рꙋка̀ мᲂѧ̀ . и҆ вᲂзда́мъ ме́сть враго́мъ , и҆ ненави́дѧщимъ мѧ̀ вᲂзда́мъ .
ᲂу҆пᲂю̀ стрѣ́лы мᲂѧ̀ ѿ́ крᲂве , и҆ ме́чь мо́й снѣ́сть мѧса̀ . ѿ́ крᲂве
ꙗ҆́звеныхъ , и҆ плѣне́нїѧ , ѿ  гла́въ кнѧ́зь ꙗ҆зы́ческихъ . =г҃ .=
Вᲂзвесели́тесѧ нб҃са̀ кꙋ́пнѡ съ ни́мъ , и҆ да пᲂкло́нѧтсѧ є҆мꙋ̀ всѝ а҆́нг҃ли
бж҃їи . =д҃ .= Вᲂзвесели́тесѧ ꙗ҆зы́цы с̾ людьмѝ є҆гѡ̀ , и҆ да ᲂу҆крѣпѧ́тъ и҆̀
всѝ сн҃ᲂве бж҃їи . =є҃ . =Ꙗ҆́кѡ кро́вь сыно́въ свᲂи́хъ мща́етъ , и҆ ѿмсти́тъ
и҆ вᲂз̾да́стъ ме́сть враго́мъ , и҆ ненави́дѧщимъ є҆гѡ̀ вᲂз̾да́стъ . =ѕ҃ .= И҆
ѡ҆чи́ститъ гдⷭ҇ь зе́млю люде́й свᲂи́хъ . =сла́ва , и҆ ны́нѣ .=

=пѣ́снь , г҃ . мл҃тва а҆́ннина . мт҃ре самꙋ́ила пррⷪка .=

~Оу҆тверди́сѧ срⷣце мᲂѐ ѡ҆́ гдⷭ҇ѣ , вᲂз̾несе́сѧ ро́гъ мо́й ѡ҆́ бз҃ѣ мᲂе́мъ .
разши́ришасѧ ᲂу҆ста̀ мᲂѧ̀ на врагѝ мᲂѧ̀ , вᲂзвесели́хсѧ ѡ҆ спасе́нїи твᲂе́мъ .
Ꙗ҆́кѡ нѣ́сть ст҃ъ ꙗ҆́кѡ гдⷭ҇ь , и҆ нѣ́сть пра́веденъ ꙗ҆́кѡ бг҃ъ на́шъ , и҆
нѣ́сть ст҃ъ па́че тебѐ . Не хвали́тесѧ и҆ не глаго́лите высо́каѧ в̾ гᲂрды́ни ,
ни да и҆зы́детъ велерѣ́чїе и҆з̾ ᲂу҆́стъ ва́шихъ . Ꙗ҆́кѡ бг҃ъ ра́зꙋмᲂвъ гдⷭ҇ь ,
и҆ бг҃ъ ᲂу҆гᲂто́ваѧ начина́нїѧ свᲂѧ̀ . Лꙋ́къ си́льныхъ и҆знемо́же , и҆
не́мᲂщнїи препᲂѧ́сашасѧ си́лᲂю . =минѣ́ѧ , а҃ . =И҆спо́лнь хлѣ́ба лиши́шасѧ ,
и҆ а҆́лчꙋщїи же прише́льствᲂваша в̾ зе́млю . =в҃ .= Ꙗ҆́кѡ непло́ды рᲂдѝ
се́дмь , и҆ мно́гаѧ в̾ ча́дѣхъ и҆знемо́же . =г҃ .= Гдⷭ҇ь мертви́тъ , и҆
живи́тъ . низво́дитъ во а҆́дъ , и҆ вᲂзво́дитъ . =д҃ .= Гдⷭ҇ь ᲂу҆бо́житъ и҆
бᲂга́титъ , смирѧ́етъ и҆ вы́ситъ , вᲂз̾ставлѧ́етъ ѿ землѝ ни́ща , и҆ ѿ гно́ища
вᲂздвиза́етъ ᲂу҆бо́га . =є҃ .= Пᲂсади́ти є҆гѡ̀ с̾ мᲂгꙋ́щими люді́й , и҆
прⷭ҇то́лъ сла́вы наслѣ́дꙋѧ є҆мꙋ̀ . =трїо́дь , а҃ . =Даѧ̀ мᲂли́твꙋ мᲂлѧ́щемꙋсѧ ,
и҆ бл҃гᲂслᲂви́лъ є҆́сть лѣ́та пра́веднагѡ . =в҃ . =Ꙗ҆́кѡ не  ᲂу҆крѣплѧ́етсѧ
си́ленъ мꙋ́жь крѣ́пᲂстїю свᲂе́ю . гдⷭ҇ь не́мᲂщна сᲂтвᲂрѝ сꙋпᲂста́та є҆гѡ̀ ,
гдⷭ҇ь ст҃ъ . =г҃ .= Да нехва́литсѧ премꙋ́дрыи премꙋ́дрᲂстїю свᲂе́ю , и҆
да нехва́литсѧ си́льныи си́лᲂю свᲂе́ю , и҆ да нехва́литсѧ бᲂга́тыи бᲂга́тствᲂмъ
свᲂи́мъ . =д҃ .= Но ѡ҆ се́мъ да хва́литсѧ хвалѧ́исѧ , є҆́же разꙋмѣ́ти и҆ зна́ти
гдⷭ҇а , и҆ твᲂри́ти сꙋ́дъ и҆ пра́вдꙋ , пᲂсредѣ̀ землѝ . =є҃ .= Гдⷭ҇ь взы́де
на нб҃са̀ , и҆ вᲂз̾гремѣ̀ . и҆ то́й сꙋ́дитъ кᲂнце́мъ землѝ , пра́веденъ сы́и .
=ѕ҃ .= И҆ да́стъ крѣ́пᲂсть цр҃е́ви на́шемꙋ , и҆ вᲂзнесе́тъ ро́гъ хрⷭ҇та̀
свᲂегѡ̀ . =сла́ва , и҆ ны́нѣ .=

=пѣ́снь , д҃ ѧ . мл҃тва , ст҃а́гѡ а҆вва́кꙋма пррⷪка .=

~Гдⷭ҇и ᲂу҆слы́шахъ слꙋ́хъ тво́й , и҆ ᲂу҆бᲂѧ́хсѧ , гдⷭ҇и разꙋмѣ́хъ дѣ́ла твᲂѧ̀
и҆ ᲂу҆диви́хсѧ . Пᲂсредѣ̀ двᲂю̀ живо́тнꙋ пᲂзна́нъ бꙋ́деши . внегда̀
приближа́тисѧ лѣ́тᲂмъ , пᲂзна́нъ бꙋ́де&shy;ши . внегда̀ прїи́детъ вре́мѧ ,
ꙗ҆ви́шисѧ . вне&shy;гда̀ смꙋти́тсѧ дꙋша̀ мᲂѧ̀ во́ гнѣвѣ , ми́лᲂсти пᲂмѧне́ши .
Бг҃ъ ѿ  ю҆́га прїи́детъ , и҆ ст҃ы́и и҆з̾ гᲂры̀ присѣ́нныѧ ча́сты . Пᲂкры̀
небеса̀ дᲂбрᲂдѣ́тель є҆гѡ̀ , и҆ хвалы̀ є҆гѡ̀ и҆спо́лнь землѧ̀ . и҆ сїѧ́нїе
є҆гѡ̀ ꙗ҆́кѡ свѣ́тъ бꙋ́детъ . ро́зи в̾ рꙋка́хъ є҆гѡ̀ . и҆ пᲂлᲂжѝ любо́вь
держа́внꙋ , крѣ́пᲂсти свᲂе́й . Пред̾ лице́мъ є҆гѡ̀ предъи́детъ сло́во , и҆
и҆зы́детъ на́  пᲂле за́пѧтꙋ є҆гѡ̀ . ста̀ , и҆ пᲂд̾ви́жасѧ землѧ̀ . призрѣ̀ и҆
раста́ѧшасѧ ꙗ҆зы́цы . Стры́шасѧ го́ры нꙋ́ждею , раста́ѧшасѧ хо́лми вѣ́чнїи .
ше́ствїѧ вѣ́чнаѧ и҆́хъ , за трꙋ́дъ ви́дѣша . Селе́нїѧ є҆фїѡ́пскаѧ
ᲂу҆бᲂѧ́тсѧ , и҆ кро́вы землѝ мадїа́мскїѧ . Є҆да̀ в̾ рѣка́хъ прᲂгнѣ́ваешисѧ
гдⷭ҇и , и҆лѝ в̾ рѣка́хъ ꙗ҆́рᲂсть твᲂѧ̀ , лѝ в̾ мо́ри ᲂу҆стремле́нїе твᲂѐ .
Ꙗ҆́кѡ всѧ́деши на кᲂнѧ̀ свᲂѧ̀ , и҆ є҆́жденїе твᲂѐ спасе́нїе . Налѧца́ѧ
налѧче́ши лꙋ́къ сво́й на ски́петры гл҃етъ гдⷭ҇ь . Рѣка́ми раз̾сѧ́детсѧ землѧ̀ ,
ᲂу҆́зрѧтъ тѧ̀ и҆ пᲂбᲂлѧ́тъ лю́дїе . Растᲂча́ѧ во́ды ше́ствїѧ . да́стъ бе́здна
гла́съ сво́й , высᲂта̀ привидѣ́нїѧ свᲂѧ̀ . Вᲂз̾дви́жесѧ сл҃нце , и҆ лꙋна̀ ста̀
в̾ чинꙋ̀ свᲂе́мъ . Во свѣ́тъ стрѣ́лы твᲂѧ̀ по́йдꙋтъ , в̾ блиста́нїи мо́лнїѧ
ѻ҆рꙋ́жїи твᲂи́хъ . Преще́нїемъ ᲂу҆ма́лиши зе́млю , и҆ ꙗ҆́рᲂстїю низ̾лᲂжи́ши
ꙗ҆зы́ки . И҆з̾ше́лъ є҆сѝ на спасе́нїе люде́й свᲂи́хъ , спастѝ пᲂма́занныѧ
свᲂѧ̀ прише́лъ є҆сѝ . =минѣ́ѧ , а҃ . =Влᲂжи́лъ є҆сѝ во главы̀ без̾зако́нныхъ
сме́рть , вᲂз̾дви́глъ є҆сѝ ᲂу҆́зы , да́же до вы́ѧ в̾ кᲂне́цъ . =в҃ .= Раз̾сѣчѐ
во и҆зстꙋпле́нїи главы̀ си́льныхъ . стрѧсꙋ́тсѧ в̾ не́й . раз̾ве́рзꙋтъ ᲂу҆зды̀
свᲂѧ̀ , ꙗ҆́кѡ снѣда́ѧи ни́щихъ та́й . =г҃ .= Вᲂз̾ве́лъ є҆сѝ на́  мᲂре кᲂнѝ
свᲂѧ̀ , смꙋща́ющїѧ во́ды мно́ги . =д҃ .= Сᲂхрани́хсѧ , и҆ ᲂу҆бᲂѧ́сѧ срⷣце
мᲂѐ , ѿ́ гласа мᲂли́твъ ᲂу҆сте́нъ мᲂи́хъ . =є҃ .= И҆ вни́де тре́петъ в̾ ко́сти
мᲂѧ̀ , и҆ во мнѣ̀ смꙋти́сѧ крѣ́пᲂсть мᲂѧ̀ . =трїо́дь , а҃ . =Пᲂчі́ю в̾ де́нь
печа́ли мᲂеѧ̀ , да взы́дꙋ в̾ лю́ди прише́льствїѧ мᲂегѡ̀ . =в҃ .= Занѐ смо́кви
плᲂда̀ несᲂтвᲂрѧ́тъ , и҆ небꙋ́детъ ро́да в̾ винᲂгра́дѣхъ . со́лжетъ дѣ́ло
ма́слинно , и҆ пᲂлѧ̀ не сᲂтвᲂрѧ́тъ ꙗ҆́ди . =г҃ .= Ѡ҆скꙋдѣ́ша ѻ҆́вцы ѿ пи́щи , и҆
не бꙋ́детъ вᲂло́въ при ꙗ҆́слѣхъ . =д҃ .= А҆́зъ же ѡ҆́ гдⷭ҇ѣ вᲂз̾ра́дꙋюсѧ , и҆
вᲂз̾веселю́сѧ ѡ҆́ бз҃ѣ сп҃се мᲂе́мъ . =є҃ .= Гдⷭ҇ь бг҃ъ мо́й си́ла мᲂѧ̀ , и҆
ᲂу҆чини́тъ но́зѣ мᲂѝ на сверше́нїе . =ѕ҃ .= И҆ на высо́каѧ вᲂз̾во́дитъ мѧ ,
пᲂбѣди́ти  ми в̾ пѣ́сни є҆гѡ̀ . =сла́ва , и҆ ны́нѣ .=

=пѣ́снь , є҃ ѧ . ст҃а́гѡ и҆са́їи прᲂро́ка .=

=Ѿ́= нᲂщи ᲂу҆́тренюетъ дꙋ́хъ мо́й к̾ тебѣ̀ бж҃е , занѐ свѣ́тъ пᲂвелѣ́нїѧ
твᲂѧ̀ на землѝ . Пра́вдѣ наꙋчи́тесѧ живꙋ́щїи на землѝ , преста́  бо
нечести́выи , ненаꙋчи́тсѧ пра́вдѣ , на землѝ и҆́стины несᲂтвᲂри́тъ . Да
во́зметсѧ нечести́выи , да неви́дитъ сла́вы гдⷭ҇ни . Гдⷭ҇и , высᲂка̀ твᲂѧ̀
мы́шца , и҆ невѣ́дѣша , разꙋмѣ́вше же пᲂстыдѧ́тсѧ . За́висть прїи́метъ лю́ди
ненака́занны , и҆ ны́нѣ ѻ҆́гнь сᲂпᲂста́ты пᲂѧ́стъ . =минѣ́ѧ , а҃ . =Гдⷭ҇и бж҃е
на́шъ , ми́ръ да́ждь на́мъ , всѧ́бо во́з̾далъ є҆сѝ на́мъ . =в҃ .= Гдⷭ҇и бж҃е
на́шъ , стѧжи́ ны . гдⷭ҇и ра́звѣ тебѐ и҆но́го невѣ́мы , и҆́мѧ твᲂѐ
и҆мѧнꙋ́емъ . =г҃ .= Ме́ртвїи же живᲂта̀ неи́мꙋтъ ви́дѣти , нижѐ вра́чеве
вᲂскресѧ́тъ . =д҃ .= Сегѡ̀ ра́ди наве́лъ є҆сѝ и҆ пᲂгꙋбѝ , и҆ взѧ́тъ всѧ́къ
мꙋ́жескъ по́лъ и҆́хъ . =є҃ .= Прилᲂжѝ и҆́мъ ѕла̀ гдⷭ҇и , прилᲂжѝ ѕла̀
сла́внымъ землѝ . =трїо́дь , а҃ . =Гдⷭ҇и в̾ печа́ли пᲂмѧнꙋ́хᲂмъ тѧ ,
в̾ печа́ли ма́лѣ наказа́нїе твᲂѐ на́мъ . =в҃ .= И҆ ꙗ҆́кѡ бᲂлѧ́щаѧ
приближа́етсѧ рᲂди́ти . и҆ в̾ бᲂлѣ́зни свᲂе́й вᲂпїѧ́ше , та́кѡ бы́хᲂмъ
вᲂз̾лю́бленнᲂмꙋ твᲂемꙋ̀ . =г҃ .= Стра́ха ра́ди твᲂегѡ̀ гдⷭ҇и во́ чревѣ
прїѧ́хѡмъ , и҆ пᲂбᲂлѣ́хѡмъ , и҆ рᲂди́хᲂмъ дꙋ́хъ спасе́нїѧ , є҆го́же
сᲂтвᲂри́хᲂмъ на  землѝ . =д҃ .= Непаде́мсѧ , но падꙋ́тсѧ живꙋ́щїи на землѝ .
=є҃ .= Вᲂскре́снꙋтъ ме́ртвїи , и҆ вᲂста́нꙋтъ и҆́же во грᲂбѣ́хъ , и҆
вᲂз̾веселѧ́тсѧ и҆́же на землѝ . =ѕ҃ .= Рᲂса́  бо ꙗ҆́же ѿ тебѐ и҆сцѣле́нїе
и҆́мъ є҆́сть , землѧ́  же нечести́выхъ паде́тъ .

А҆́=ще в̾ сᲂбо́рѣ , ѡ҆ста́ви се́й сти́хъ : С=тꙋпа́йте лю́дїе мᲂѝ ,
вни́дите в̾ клѣ́ть свᲂю̀ , затвᲂри́те две́рь свᲂю̀ , ᲂу҆кры́йтесѧ в̾ ма́лѣ
є҆ли́кѡ є҆ли́кѡ , до́ндеже ми́мѡ и҆́детъ гнѣ́въ гдⷭ҇нь . =сла́ва , и҆ ны́нѣ .=

=пѣ́снь , ѕ҃ ѧ . мᲂли́тва і҆ѡ́ны пррⷪка .=

=минѣ́ѧ , а҃ . В=ᲂзᲂпи́хъ в̾ печа́ли мᲂе́й ко́ гдⷭ҇ꙋ бг҃ꙋ мᲂемꙋ̀ , и҆
ᲂу҆слы́ша мѧ . =в҃ .= И҆́з̾ чрева а҆́дᲂва во́пль мо́й . ᲂу҆слы́шалъ є҆сѝ
гла́съ мо́й . ѿве́рглъ мѧ̀ є҆сѝ во глꙋбины̀ срⷣца мᲂрска́гѡ , и҆ рѣ́ки
ѡ҆быдо́ша мѧ . =г҃ .= Всѧ̀ высᲂты̀ твᲂѧ̀ и҆ во́лны твᲂѧ̀ на мнѣ̀ преи҆до́ша .
=д҃ .= И҆ а҆́зъ рѣ́хъ , ѿве́рженъ бы́хъ ѿ ѻ҆́чїю твᲂе́ю , є҆да̀ прилᲂжꙋ̀
призрѣ́ти к̾ цр҃кви ст҃ѣ́й твᲂе́й . =є҃ .= Вᲂзлїѧ́сѧ вᲂда̀ до дꙋшѝ мᲂеѧ̀ ,
бе́здна ѡ҆бы́де  мѧ пᲂслѣ́днѧѧ . =трїо́дь , а҃ . =Пᲂнрѐ глава̀ мᲂѧ̀
в̾ разсѣ́ли го́рскїѧ . снидо́хъ в̾  зе́млю , є҆ѧ́же вереѧ̀ є҆ѧ̀ заклѣ́пы
вѣ́чнїи . =в҃ .= И҆ да взы́детъ и҆з̾ и҆стлѣ́нїѧ живо́тъ мо́й , к̾ тебѣ̀ гдⷭ҇и
бж҃е мо́й . внегда̀ и҆счеза́ше ѿ менѐ дш҃а мᲂѧ̀ , гдⷭ҇а пᲂмѧнꙋ́хъ . =г҃ .= И҆
да прїи́детъ к̾ тебѣ̀ мл҃тва мᲂѧ̀ , к̾ цр҃кви ст҃ѣ́й твᲂе́й . =д҃ .=
Хранѧ́щїи сꙋ́етнаѧ и҆ лжꙋ̀ , млⷭ҇ти свᲂѧ̀ ѡ҆ста́виша . =є҃ .= А҆́зъ же
со́ гласᲂмъ хвале́нїѧ и҆ и҆спᲂвѣ́данїѧ пᲂжрꙋ̀ тебѣ̀ . =ѕ҃ .= Є҆ли́ка
мᲂли́хсѧ , вᲂз̾да́мъ тебѣ̀ во спасе́нїе мᲂѐ гдⷭ҇ви . =сла́ва , и҆ ны́нѣ .=

=пѣ́снь , з҃ ѧ . мл҃тва ст҃ы́хъ трїе́хъ ѻ҆́трᲂкъ .=

~Бл҃гᲂслᲂве́нъ є҆сѝ гдⷭ҇и бж҃е ѻ҆ц҃ъ на́шихъ , и҆ хва́льно и҆ прᲂсла́влено
и҆́мѧ твᲂѐ во́ вѣки . ꙗ҆́кѡ пра́веденъ є҆сѝ ѡ҆ всѣ́хъ , и҆́хже сᲂтвᲂри́лъ
є҆сѝ на́мъ . и҆ всѧ̀ дѣ́ла твᲂѧ̀ и҆́стинна , и҆ пра́ви пꙋтїѐ твᲂѝ , и҆ всѝ
сꙋдѝ твᲂѝ и҆́стинны . и҆ сꙋдьбы̀ и҆́стинны сᲂтвᲂри́лъ є҆сѝ , по всѧ̀ ꙗ҆́же
наведѐ на ны̀ , и҆ на́  градъ ст҃ы́и ѻ҆ц҃ъ на́шихъ і҆єрⷭ҇ли́мъ . ꙗ҆́кѡ
и҆́стиннᲂю и҆ сꙋдо́мъ , наве́лъ є҆сѝ сїѧ̀ всѧ̀ на ны̀ грѣ́хъ ра́ди на́шихъ .
ꙗ҆́кѡ сᲂгрѣши́хѡмъ , и҆ без̾зако́ннᲂвахѡмъ ѿстꙋпи́ти ѿ тебѐ , и҆ прегрѣши́хѡмъ
во все́мъ , и҆ за́пᲂвѣдей твᲂи́хъ непᲂслꙋ́шахѡмъ . нижѐ сᲂблюдо́хѡмъ , нижѐ
сᲂтвᲂри́хѡмъ ꙗ҆́кᲂже запᲂвѣ́да на́мъ , да бл҃гѡ на́мъ бꙋ́детъ . и҆ всѧ̀ ꙗ҆́же
сᲂтвᲂри́лъ є҆сѝ на́мъ , и҆ всѧ̀ ꙗ҆́же наведѐ на́мъ , и҆́стиннымъ сꙋдо́мъ
сᲂтвᲂри́лъ є҆сѝ . и҆ пре́далъ є҆сѝ на́съ в̾ рꙋ́ки вра́гъ без̾зако́нныхъ ,
ме́рз̾скихъ ѿстꙋ́пникъ , и҆ царе́ви непра́веднꙋ и҆ лꙋка́внѣйшꙋ па́че всеѧ̀
землѝ . и҆ ны́нѣ нѣ́сть на́мъ ѿве́рсти ᲂу҆́стъ , стꙋ́дъ и҆ пᲂнᲂше́нїе бы́хᲂмъ
рабо́мъ твᲂи́мъ и҆ чтꙋ́щимъ тѧ̀ . непреда́ждь на́съ дᲂкᲂнца̀ и҆́мене твᲂегѡ̀
ра́ди , и҆ неразᲂрѝ завѣ́та твᲂегѡ̀ , и҆ не  ѿста́ви млⷭ҇ть твᲂю̀ ѿ на́съ ,
а҆враа́ма ра́ди вᲂз̾лю́бленнагѡ ѿ тебѐ , и҆ за и҆саа́ка раба̀ твᲂегѡ̀ , и҆
і҆и҃лѧ ст҃а́гѡ твᲂегѡ̀ . и҆́мже глаго́ла ᲂу҆мно́жити сѣ́мѧ и҆́хъ , ꙗ҆́кѡ ѕвѣ́зды
нбⷭ҇ныѧ , и҆ ꙗ҆́кѡ пѣсо́къ в̾скра́й мо́рѧ . ꙗ҆́кѡ влⷣко ᲂу҆ма́лихᲂмсѧ па́че
всѣ́хъ ꙗ҆зы́къ , и҆ є҆смы̀ смире́ни по все́й землѝ дне́сь , грѣ́хъ ра́ди
на́шихъ . и҆ нѣ́сть во́ времѧ сѐ , кнѧ́зѧ ни пррⷪка и҆ вᲂжда̀ ,
ни всесᲂж̾же́нїѧ , ни же́ртвы , ни  принᲂше́нїѧ , ни кади́ла , ни мѣ́ста ,
є҆же пᲂжретѝ пред̾ тᲂбо́ю , и҆ ѡ҆брѣстѝ млⷭ҇ть . но дш҃е́ю сᲂкрꙋ&shy;ше́ннᲂю ,
и҆ дх҃ᲂмъ смире́ннᲂмъ да прїѧ́ти бꙋ́демъ . ꙗ҆́кѡ во всесᲂж̾же́нїихъ ѻ҆́внихъ
и҆ ю҆́ньчихъ , и҆ ꙗ҆́кѡ во тма́хъ а҆́гнецъ тꙋ́ченъ . та́кѡ да бꙋ́детъ же́ртва
на́ша пред̾ тᲂбо́ю дне́сь , и҆ скᲂнча́емъ по тебѣ̀ , ꙗ҆́кѡ нѣ́сть стꙋда̀
ᲂу҆пᲂва́ющимъ на тѧ̀ . и҆ ны́нѣ вᲂз̾слѣ́дꙋемъ всѣ́мъ срⷣцемъ , и҆ бᲂи́мсѧ
тебѐ , и҆ и҆́щемъ лица̀ твᲂегѡ̀ . непᲂсрамѝ на́съ , но сᲂтвᲂрѝ с̾ на́ми
по ти́хᲂсти твᲂе́й , и҆ по мно́жествꙋ ми́лᲂсти твᲂеѧ̀ . и҆змѝ на́съ
по чꙋдесе́мъ твᲂи́мъ , и҆ да́ждь сла́вꙋ и҆́мени твᲂемꙋ̀ гдⷭ҇и . и҆
да пᲂсрамѧ́тсѧ всѝ ꙗ҆влѧ́ющїи рабо́мъ твᲂи́мъ ѕла́ѧ . и҆ да пᲂстыдѧ́тсѧ
ѿ всѧ́кїѧ си́лы , и҆ крѣ́пᲂсть и҆́хъ сᲂкрꙋши́тсѧ . и҆ разꙋмѣ́ютъ ꙗ҆́кѡ ты̀
є҆сѝ бг҃ъ є҆ди́нъ , и҆ сла́венъ по все́й вселе́ннѣй . и҆ непреста́ша
влага́ющїи и҆́хъ слꙋгѝ царе́вы , жгꙋ́ще пе́щь , на́фѳᲂю и҆ смᲂло́ю , и҆
и҆з̾гре́бьби и҆ ло́зїемъ . =минѣ́ѧ , а҃ . =И҆ разлива́шесѧ пла́мень
над̾ пе́щїю , на лактѧ̀ четы́редесѧть и҆ де́вѧть . =в҃ .= И҆ ѡ҆бы́де и҆ пᲂжжѐ
ꙗ҆́же ѡ҆брѣ́те ѡ҆ пе́щи халдѣ́йстѣй . =г҃ .= А҆́нг҃лъ  же гдⷭ҇нь , сни́де
кꙋ́пнѡ со а҆за́рїинᲂю ча́дїю в̾ пе́щь , и҆ и҆стрѧсѐ пла́мень ѻ҆́гненныи
ѿ пе́щи . =д҃ .= И҆ сᲂтвᲂрѝ пᲂсре́днее пе́щи , ꙗ҆́кѡ дх҃ъ хла́денъ шꙋмѧ́щь , и҆
неприкᲂснꙋ́сѧ и҆́хъ ѿ ню́дъ ѻ҆́гнь , ни ѡ҆скᲂрбѝ , ни  стꙋжѝ и҆́мъ . =є҃ .=
Тᲂгда̀ трїѐ ꙗ҆́кѡ є҆ди́нѣми ᲂу҆сты̀ пᲂѧ́хꙋ и҆ бл҃гᲂслᲂвлѧ́хꙋ , и҆ сла́влѧхꙋ
бг҃а в̾ пещѝ гл҃юще .

=пѣ́снь ст҃ы́хъ трїе́хъ ѻ҆́трᲂкъ .=

=трїо́дь , а҃ . Б=л҃гᲂслᲂве́нъ є҆сѝ гдⷭ҇и бж҃е ѻ҆ц҃ъ на́шихъ , и҆ препѣ́тъ
и҆ превᲂзнᲂси́мъ во́ вѣки . =в҃ .= И҆ бл҃гᲂслᲂве́но и҆́мѧ сла́вы твᲂеѧ̀ ст҃о́е ,
и҆ препѣ́то и҆ превᲂзнᲂси́мо во́ вѣки . =г҃ .= Бл҃гᲂслᲂве́нъ є҆сѝ в̾ цр҃кви
ст҃ы́ѧ сла́вы твᲂеѧ̀ , и҆ препѣ́тъ и҆ превᲂзнᲂси́мъ во́ вѣки . =д҃ .=
Бл҃гᲂслᲂве́нъ є҆сѝ ви́дѧи бе́здны , сѣдѧ́и на херꙋви́мѣхъ , и҆ препѣ́тъ и҆
превᲂзнᲂси́мъ во́ вѣки . =є҃ .= Бл҃гᲂслᲂве́нъ є҆сѝ на прⷭ҇то́лѣ сла́вы
црⷭ҇твїѧ твᲂегѡ̀ , и҆ препѣ́тъ и҆ превᲂзнᲂси́мъ во́ вѣки . =ѕ҃ .= Бл҃гᲂслᲂве́нъ
є҆сѝ на тве́рди небе́снѣй , и҆ препѣ́тыи и҆ превᲂзнᲂси́мыи во́  вѣки .
=сла́ва , и҆ ны́нѣ .=

=пѣ́снь , и҃ ѧ . пѣ́нїе ст҃ы́хъ трїе́хъ ѻ҆́трᲂкъ .=

~Бл҃гᲂслᲂви́те всѧ̀ дѣ́ла гдⷭ҇нѧ гдⷭ҇а , по́йте и҆ превᲂзнᲂси́те є҆гѡ̀
во́ вѣки . Бл҃гᲂслᲂви́те а҆́нг҃ли гдⷭ҇ни , нб҃са̀ гдⷭ҇нѧ гдⷭ҇а , по́йте и҆
превᲂзнᲂси́те є҆гѡ̀ во́ вѣки . Бл҃гᲂслᲂви́те во́ды всѧ̀ ꙗ҆́же превы́ше нб҃съ ,
всѧ̀ си́лы гдⷭ҇нѧ гдⷭ҇а , по́йте и҆ превᲂзнᲂси́те є҆гѡ̀ во́ вѣки .
Бл҃гᲂслᲂви́те сл҃нце и҆ мѣ́сѧцъ ѕвѣ́зды нбⷭ҇ныѧ гдⷭ҇а , по́йте и҆ превᲂзнᲂси́те
є҆гѡ̀ во́ вѣки . Бл҃гᲂслᲂви́те всѧ́къ до́ждь и҆ рᲂса̀ , и҆ всѝ дꙋ́си гдⷭ҇а ,
по́йте и҆ превᲂзнᲂси́те є҆гѡ̀ во́ вѣки . Бл҃гᲂ&shy;слᲂви́те ѻ҆́гнь и҆ ва́ръ ,
стꙋ́дь и҆ зно́й гдⷭ҇а , по́йте и҆ превᲂзнᲂси́те є҆гѡ̀ во́ вѣки . =минѣ́ѧ ,
а҃ . =Бл҃гᲂслᲂви́те ро́сы и҆ и҆́ней , ле́ди и҆ мра́зъ гдⷭ҇а , по́йте и҆
превᲂзнᲂси́те є҆гѡ̀ во́ вѣки . =в҃ . =Бл҃гᲂслᲂви́те сла́ны и҆ снѣ́зи , но́щи и҆
дні́е гдⷭ҇а , по́йте и҆ превᲂзнᲂси́те є҆гѡ̀ во́ вѣки . =г҃ .= Бл҃гᲂслᲂви́те
свѣ́тъ и҆ тма̀ , мо́лнїѧ и҆ ѻ҆́блацы гдⷭ҇а , по́йте и҆ превᲂзнᲂси́те є҆гѡ̀
во́ вѣки . =д҃ .= Бл҃гᲂ&shy;слᲂви́те землѧ̀ го́ры и҆ хо́лми , и҆ всѧ̀
прᲂзѧба́ющаѧ на не́й гдⷭ҇а , по́йте и҆ превᲂзнᲂси́те є҆гѡ̀ во́ вѣки . =є҃ .=
Бл҃гᲂслᲂви́те и҆сто́чницы мᲂрѧ̀ и҆ рѣ́ки , ки́ти и҆ всѧ̀ дви́жꙋщаѧсѧ въ вᲂда́хъ
гдⷭ҇а , по́йте и҆ превᲂзнᲂси́&shy;те є҆гѡ̀ во́ вѣки . =трїо́дь , а҃ .=
Бл҃гᲂслᲂви́те всѧ̀ пти́цы нбⷭ҇ныѧ , ѕвѣ́рїе и҆ всѝ ско́ти гдⷭ҇а , по́йте и҆
превᲂзнᲂси́те є҆гѡ̀ во́ вѣки . =в҃ .= Бл҃гᲂслᲂви́те сн҃ᲂве чл҃честїи .
да бл҃гᲂслᲂви́тъ і҆и҃ль гдⷭ҇а , по́йте и҆ превᲂз&shy;нᲂси́те є҆гѡ̀ во́ вѣки .
=г҃ .= Бл҃гᲂслᲂви́те сщ҃е́нницы гдⷭ҇ни , рабѝ гдⷭ҇ни гдⷭ҇а , по́йте и҆
превᲂз&shy;нᲂси́те є҆гѡ̀ во́  вѣки . =д҃ .= Бл҃гᲂслᲂви́те дꙋ́си и҆ дꙋ́шы
пра́ведныхъ , прпⷣбнїи и҆ смире́ннїи срⷣцемъ гдⷭ҇а , по́йте и҆ превᲂзнᲂси́те
є҆гѡ̀ во́ вѣки . =є҃ .= Бл҃гᲂслᲂви́те , а҆на́нїѧ , а҆за́рїѧ , миса́илъ гдⷭ҇а ,
по́йте и҆ превᲂзнᲂси́те є҆гѡ̀ во́ вѣки . =ѕ҃ .= Бл҃гᲂслᲂви́те а҆пⷭ҇ли ,
прᲂро́цы , и҆ мч҃нцы гдⷭ҇ни гдⷭ҇а , по́йте и҆ превᲂзнᲂси́те є҆гѡ̀ во́ вѣки .
=з҃ .= Бл҃гᲂслᲂви́мъ ѻ҆ц҃а и҆ сн҃а и҆ ст҃а́гѡ дх҃а гдⷭ҇а . =и҃ . =ны́нѣ и҆
при́снѡ и҆ во́ вѣки вѣкѡ́мъ , а҆ми́нь . =ли́къ : =Хва́лимъ бл҃гᲂслᲂви́мъ
кла́нѧемсѧ гдⷭ҇ви , пᲂе́мъ и҆ превᲂзно́симъ є҆гѡ̀ во́ вѣки .

=пѣ́снь , ѳ҃  ѧ . прест҃ы́ѧ бцⷣы , є҆́же ѿ  лꙋкѝ .=

~Вели́читъ дш҃а мᲂѧ̀ гдⷭ҇а , и҆ вᲂз̾ра́дᲂвасѧ дх҃ъ мо́й ѡ҆́ бз҃ѣ сп҃сѣ
мᲂе́мъ . Ꙗ҆́кѡ призрѣ̀ на  смире́нїе рабы̀ свᲂеѧ̀ , се́бо ѿ ны́нѣ блажа́тъ мѧ
всѝ ро́ди . Ꙗ҆́кѡ сᲂтвᲂрѝ мнѣ̀ вели́чїе си́льныи , и҆ ст҃о и҆́мѧ є҆гѡ̀ , и҆
млⷭ҇ть є҆гѡ̀ в̾ ро́дъ и҆ ро́дъ бᲂѧ́щимсѧ є҆гѡ̀ . Сᲂтвᲂрѝ держа́вꙋ мы́шцею
свᲂе́ю , растᲂчѝ го́рдыѧ мы́сли срⷣца и҆́хъ . Низ̾лᲂжѝ си́льныѧ съ прⷭ҇то́лъ ,
и҆ вᲂз̾несѐ смире́нныѧ , а҆́лчꙋщїѧ и҆спо́лни бла́гъ , и҆ бᲂгатѧ́щихсѧ ѿпꙋстѝ
тща̀ . Вᲂспрїѧ́тъ і҆и҃лѧ ѻ҆́трᲂка свᲂегѡ̀ , пᲂмѧнꙋ́ти ми́лᲂсти , ꙗ҆́кᲂже
глаго́ла ко ѻ҆ц҃е́мъ на́шимъ , а҆враа́мꙋ , и҆ сѣ́мени є҆гѡ̀ , да́же до́ вѣка .

=пѣ́снь , і҃ ѧ . заха́рїина , ѻ҆ц҃а прⷣтчева .=

=минѣ́ѧ , а҃ . Б=л҃гᲂслᲂве́нъ гдⷭ҇ь бг҃ъ і҆и҃левъ , ꙗ҆́кѡ пᲂсѣтѝ и҆ сᲂтвᲂрѝ
и҆збавле́нїе лю́демъ свᲂи́мъ . =в҃ . =И҆ вᲂз̾дви́же ро́гъ спасе́нїѧ на́мъ ,
в̾ дᲂмꙋ̀ дв҃дᲂвѣ ѻ҆́трᲂка свᲂегѡ̀ . =г҃ . =Ꙗ҆́кᲂже гл҃а  ᲂу҆сты̀ ст҃ы́хъ , є҆́же
ѿ́  вѣка пррⷪкъ є҆гѡ̀ . =д҃ . =Спасе́нїе ѿ  вра́гъ на́шихъ , и҆ и҆з̾ рꙋ́къ
всѣ́хъ ненави́дѧщихъ на́съ . =є҃ . =Сᲂтвᲂри́ти млⷭ҇ть со ѻ҆ц҃ы на́шими , и҆
пᲂмѧнꙋ́ти завѣ́тъ ст҃ы́и сво́й . =трїо́дь , а҃ . =Клѧ́твꙋ ꙗ҆́же клѧ́тсѧ
ко а҆враа́мꙋ ѻ҆ц҃ꙋ на́шемꙋ , да́ти на́мъ бе́з̾ страха и҆з̾ рꙋ́къ вра́гъ на́шихъ
и҆зба́вльшемсѧ , =в҃ . =слꙋжи́ти є҆мꙋ̀ препᲂдо́бїемъ и҆ пра́вдᲂю пред̾ ни́мъ ,
во всѧ̀ днѝ живᲂта̀ на́шегѡ . =г҃ . =И҆ ты̀ ѻ҆трᲂча̀ , пррⷪкъ вы́шнѧгѡ
нарече́шисѧ . пред̾ и҆́деши бо пред̾ лице́мъ гдⷭ҇нимъ , ᲂу҆гᲂто́вати пꙋтѝ
є҆гѡ̀ . =д҃ . =Да́ти ра́зꙋмъ спасе́нїѧ лю́демъ є҆гѡ̀ , во ѡ҆ставле́нїе грѣ́хъ
на́шихъ , милᲂсе́рдїѧ ра́ди млⷭ҇ти бг҃а на́шегѡ . =є҃ . =Въ ни́хже пᲂсѣтѝ
на́съ вᲂсто́къ свы́ше . ꙗ҆ви́тисѧ ꙗ҆́же во тмѣ̀ и҆ сѣ́ни сме́ртнѣй сѣдѧ́щимъ .
=ѕ҃ . =Напра́вити но́ги на́ша , на пꙋ́ть ми́ренъ .= сла́ва , и҆ ны́нѣ .=

