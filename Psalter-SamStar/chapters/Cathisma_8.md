=каѳи́сма , и҃ . ѱл҃о́мъ дв҃дᲂвъ , н҃є .=

~Пᲂми́лꙋй  мѧ бж҃е , ꙗ҆́кѡ пᲂпра́ мѧ челᲂвѣ́къ , ве́сь де́нь бᲂрѧ̀ стꙋжи́
ми . Пᲂпра́ша мѧ вразѝ мᲂѝ ве́сь де́нь , ꙗ҆́кѡ мно́зи бᲂрю́щїи мѧ̀ свы́ше .
Въ де́нь не ᲂу҆бᲂю́сѧ , а҆́зъ же ᲂу҆пᲂва́ю на  тѧ̀ . Ѻ҆́ бз҃ѣ пᲂхвалю̀ слᲂвеса̀
мᲂѧ̀ , на́  бг҃а ᲂу҆пᲂва́хъ , не ᲂу҆бᲂю́сѧ что̀ сᲂтвᲂри́тъ мнѣ̀ пло́ть ; Ве́сь
де́нь слᲂве́съ мᲂи́хъ гнꙋша́хꙋсѧ , на мѧ̀ всѧ̀ пᲂмышле́нїѧ и҆́хъ на ѕло̀ .
Вселѧ́тсѧ и҆ скры́ютъ , ті́и пѧ́тꙋ мᲂю̀ хранѧ́тъ . Ꙗ҆́кᲂже пᲂтерпѣ́ша дш҃ꙋ
мᲂю̀ , ни ѡ҆ чесѡ́мъ же ѡ҆ста́виши и҆́хъ . гнѣ́вᲂмъ лю́ди низ̾бїе́ши . Бж҃е
живо́тъ мо́й вᲂз̾вѣсти́хъ тебѣ̀ , пᲂлᲂжи́лъ є҆сѝ сле́зы мᲂѧ̀ пред̾ сᲂбо́ю ,
ꙗ҆́кѡ и҆ во ѡ҆бѣтᲂва́нїи твᲂе́мъ . Да вᲂз̾вратѧ́тсѧ вразѝ мᲂѝ вспѧ́ть ,
во́ньже де́нь а҆́ще призᲂвꙋ́ тѧ . сѐ пᲂзна́хъ , ꙗ҆́кѡ бг҃ъ мо́й є҆сѝ ты̀ .
Ѻ҆́ бз҃ѣ пᲂхвалю̀ глаго́лъ , ѡ҆́ гдⷭ҇ѣ пᲂхвалю̀ сло́во . На́ бг҃а ᲂу҆пᲂва́хъ ,
не ᲂу҆бᲂю́сѧ что̀ сᲂтвᲂри́тъ мнѣ̀ челᲂвѣ́къ ; Во мнѣ̀ бж҃е мᲂли́твы , ꙗ҆́же
вᲂзда́мъ хвалѣ̀ твᲂе́й . Ꙗ҆́кѡ и҆зѧ́тъ дш҃ꙋ мᲂю̀ ѿ сме́рти , ѻ҆́чи мᲂѝ
ѿ сле́зъ , и҆ но́зѣ мᲂѝ ѿ пᲂпᲂлзнᲂве́нїѧ . бл҃гᲂꙋгᲂждꙋ̀ пре́д̾ гдⷭ҇емъ ,
во́ свѣтѣ живы́хъ .

=ѱл҃о́мъ дв҃дᲂвъ , н҃ѕ .=

~Пᲂми́лꙋй  мѧ бж҃е , пᲂми́лꙋй мѧ , ꙗ҆́кѡ на тѧ̀ ᲂу҆пᲂва̀ дш҃а мᲂѧ̀ . И҆ на 
сѣ́нь крилꙋ̀ твᲂе́ю надѣ́юсѧ , до́ндеже пре́йдетъ без̾зако́нїе . Вᲂз̾зᲂвꙋ̀
къ бг҃ꙋ вы́шнемꙋ , бг҃ꙋ бл҃гᲂдѣ́ѧвшемꙋ мнѣ̀ . Пᲂсла̀ съ нб҃сѐ , и҆ спасе́ мѧ .
дадѐ въ пᲂнᲂше́нїе пᲂпира́ющїѧ мѧ̀ . Пᲂсла̀ бг҃ъ млⷭ҇ть свᲂю̀ , и҆ и҆́стинꙋ
свᲂю̀ , и҆ и҆зѧ́тъ дш҃ꙋ мᲂю̀ ѿ среды̀ ски́менъ . пᲂспа́хъ смꙋще́нъ . Сы́нᲂве
челᲂвѣ́честїи , зꙋ́бы и҆́хъ ѻ҆рꙋ́жїѧ и҆ стрѣ́лы , и҆ ꙗ҆зы́къ и҆́хъ ме́чь
ѻ҆́стръ . Вᲂз̾неси́сѧ на  нб҃са̀ бж҃е , и҆ по все́й землѝ сла́ва твᲂѧ̀ . Сѣ́ть
ᲂу҆гᲂто́ваша нᲂга́мъ мᲂи́мъ , и҆ смири́ша дш҃ꙋ мᲂю̀ . И҆скᲂпа́ша пред̾ лице́мъ
мᲂи́мъ ꙗ҆́мꙋ , и҆ впадо́шасѧ в̾ ню̀ . Гᲂто́во срⷣце мᲂѐ бж҃е , гᲂто́во срⷣце
мᲂѐ , пᲂю̀ и҆ вᲂспᲂю̀ в̾ сла́вѣ мᲂе́й . Вᲂста́ни сла́ва мᲂѧ̀ , вᲂста́ни
ѱалты́рю и҆ гꙋ́сли , вᲂста́нꙋ ра́нѡ . И҆спᲂвѣ́мсѧ тебѣ̀ в̾ лю́дѣхъ гдⷭ҇и , пᲂю̀
тебѣ̀ во  ꙗ҆зы́цѣхъ . Ꙗ҆́кѡ вᲂз̾вели́чисѧ до  небе́съ млⷭ҇ть твᲂѧ̀ , и҆ да́же
до ѻ҆́блакъ и҆́стина твᲂѧ̀ . Вᲂз̾неси́сѧ на небеса̀ бж҃е , и҆ по все́й землѝ
сла́ва твᲂѧ̀ .

=ѱл҃о́мъ дв҃дᲂвъ , н҃з .=

~А҆́ще вᲂи́стинꙋ ᲂу҆́бѡ пра́вдꙋ гл҃ете , пра́ваѧ сꙋди́те сы́нᲂве
челᲂвѣ́честїи . И҆́бо въ се́рдцы без̾зако́нїе дѣ́лаете на землѝ , не  пра́вдꙋ
рꙋ́ки ва́ша сплета́ютъ . Ѡ҆чꙋжде́ни бы́ша грѣ́шницы ѿ лᲂже́снъ , заблꙋди́ша ѿ́ 
чрева , гл҃аша лжꙋ̀ . Ꙗ҆́рᲂсть и҆́хъ по пᲂдо́бїю ѕмїинꙋ̀ , ꙗ҆́кѡ а҆́спида
глꙋ́ха затыка́ющагѡ ᲂу҆́ши свᲂѝ . И҆́же неслы́шитъ гла́са ѡ҆бава́ющихъ .
ѡ҆бава́емъ , ѡ҆бава́етсѧ ѿ премꙋ́дра . Бг҃ъ сᲂкрꙋши́тъ зꙋ́бы и҆́хъ во ᲂу҆стѣ́хъ
и҆́хъ , и҆ члѣно́вныѧ львѡ́мъ сᲂкрꙋши́лъ є҆́сть гдⷭ҇ь . Оу҆ничижа́тсѧ ꙗ҆́кѡ
вᲂда̀ мимᲂтекꙋ́щаѧ , напрѧ́жетъ лꙋ́къ сво́й до́ндеже и҆знемо́гꙋтъ . Ꙗ҆́кѡ
во́скъ раста́ѧвъ ѿи́мꙋтсѧ . падѐ ѻ҆́гнь на ни́хъ , и҆ неви́дѣша сл҃нца .
Пре́жде да́же разꙋмѣ́ти те́рнїѧ ва́шегѡ ра́мна , ꙗ҆́кѡ жи́вы , ꙗ҆́кѡ во́  гнѣвѣ
по́жретъ и҆́хъ . Вᲂз̾весели́тсѧ пра́ведникъ , є҆гда̀ ви́дитъ ѿмще́нїе , рꙋ́цѣ
свᲂѝ ᲂу҆мы́етъ въ  крᲂвѝ грѣ́шника . И҆ рече́тъ чл҃къ , а҆́ще ᲂу҆́бѡ є҆́сть
пло́дъ пра́ведника , а҆́ще є҆́сть бг҃ъ сꙋдѧ̀ и҆́мъ на землѝ .

=сла́ва , и҆ ны́нѣ . А҆=ллилꙋ́їѧ ,= гⷤ . Г=дⷭ҇и пᲂми́лꙋй , =г҃ . сла́ва , и҆
ны́нѣ .=

=ѱл҃о́мъ дв҃дᲂвъ , н҃и .=

~И҆зми́  мѧ ѿ вра́гъ мᲂи́хъ бж҃е , и҆ ѿ вᲂста́ющихъ на мѧ̀ и҆зба́ви мѧ .
И҆зми́ мѧ ѿ твᲂрѧ́щихъ без̾зако́нїе , и҆ ѿ мꙋ́жь кро́ве спаси́ мѧ . Ꙗ҆́кѡ сѐ
ᲂу҆лᲂви́ша дш҃ꙋ мᲂю̀ , нападо́ша на мѧ̀ крѣ́пцыи . Ни без̾зако́нїе мᲂѐ ,
ни грѣ́хъ мо́й гдⷭ҇и . Без̾ без̾зако́нїѧ теко́хъ , и҆ напра́вихъ . Вᲂста́ни
в̾ стрѣ́тенїе мᲂѐ , и҆ ви́ждь . и҆ ты̀ гдⷭ҇и бж҃е си́лъ , бж҃е і҆зра́илевъ .
Вᲂньмѝ пᲂсѣти́ти всѧ̀ ꙗ҆зы́ки , не  ᲂу҆ще́дриши всѧ̀ дѣ́лающїѧ без̾зако́нїе .
Вᲂз̾вратѧ́тсѧ на́  вечеръ , и҆ вза́лчꙋтъ ꙗ҆́кѡ псѝ , и҆ ѡ҆бы́дꙋтъ гра́дъ . Сѐ
ті́и ѿвѣща́ютъ ᲂу҆сты̀ свᲂи́ми , и҆ ѻ҆рꙋ́жїе во ᲂу҆стна́хъ и҆́хъ . ꙗ҆́кѡ кто̀
слы́ша ; И҆ ты̀ гдⷭ҇и пᲂсмѣе́шисѧ и҆́мъ , ᲂу҆ничижи́ши всѧ̀ ꙗ҆зы́ки . держа́вꙋ
мᲂю̀ к̾ тебѣ̀ сᲂхраню̀ . Ꙗ҆́кѡ ты̀ бж҃е застꙋ́пникъ мо́й є҆сѝ . бг҃ъ мо́й ,
млⷭ҇ть є҆гѡ̀ пред̾вари́тъ мѧ . Бг҃ъ мо́й ꙗ҆ви́тъ мнѣ̀ на вразѣ́хъ мᲂи́хъ .
не ᲂу҆бі́й и҆́хъ , да некᲂгда̀ забꙋ́дꙋтъ зако́нъ тво́й . Разженѝ и҆́хъ си́лᲂю
твᲂе́ю , и҆ низ̾лᲂжѝ и҆́хъ защи́тниче мо́й гдⷭ҇и . Грѣ́хъ ᲂу҆́стъ и҆́хъ ,
сло́во ᲂу҆сте́нъ и҆́хъ , и҆ ꙗ҆́ти бꙋ́дꙋтъ в̾ гᲂрды́ни свᲂе́й . И҆ ѿ клѧ́твы и҆
лжѝ вᲂз̾вѣстѧ́тсѧ въ кᲂнчи́нѣ , во́  гнѣвѣ кᲂнчи́ны , и҆ небꙋ́дꙋтъ . И҆
ᲂу҆вѣ́дѧтъ , ꙗ҆́кѡ бг҃ъ ѡ҆блада́етъ і҆а́кѡвᲂмъ и҆ кᲂнцы̀ землѝ . Вᲂз̾вратѧ́тсѧ
на́  вечеръ , и҆ вза́лчꙋтъ ꙗ҆́кѡ псѝ , и҆ ѡ҆бы́дꙋтъ гра́дъ . Ті́и разы́дꙋтсѧ
ꙗ҆́сти . а҆́ще ли же ненасы́тѧтсѧ и҆ пᲂро́пщꙋтъ . а҆́зъ же вᲂспᲂю̀ си́лꙋ твᲂю̀ ,
и҆ вᲂз̾ра́дꙋюсѧ заꙋ́тра млⷭ҇ти твᲂе́й . Ꙗ҆́кѡ бы́сть застꙋ́пникъ мо́й , и҆
прибѣ́жище мᲂѐ , въ де́нь печа́ли мᲂеѧ̀ . Пᲂмо́щникъ мо́й є҆сѝ тебѣ̀ пᲂю̀ .
ꙗ҆́кѡ бг҃ъ пᲂмо́щникъ мо́й є҆́сть , бж҃е мо́й млⷭ҇ть мᲂѧ̀ .

=ѱл҃о́мъ дв҃дᲂвъ , н҃ѳ .=

~Бж҃е ѿри́нꙋлъ ны є҆сѝ , и҆ низ̾лᲂжи́лъ є҆сѝ на́съ . раз̾гнѣ́валсѧ є҆сѝ ,
и҆ ᲂу҆ще́дрилъ є҆сѝ на́съ . Стрѧ́слъ є҆сѝ зе́млю , и҆ смꙋтѝ ю҆̀ . и҆сцѣлѝ
сᲂкрꙋше́нїе є҆ѧ̀ , ꙗ҆́кѡ пᲂд̾ви́жасѧ . Ꙗ҆ви́лъ є҆сѝ лю́демъ свᲂи́мъ
жесто́каѧ . напᲂи́лъ є҆сѝ на́съ винѡ́мъ ᲂу҆миле́нїѧ . Да́лъ є҆сѝ бᲂѧ́щимсѧ
тебѐ зна́менїе , є҆́же ᲂу҆бѣжа́ти ѿ лица̀ лꙋ́ка . Ꙗ҆́кѡ да и҆зба́вѧтсѧ
вᲂз̾лю́бленїи твᲂѝ , спасѝ десни́цею твᲂе́ю , и҆ ᲂу҆слы́ши мѧ̀ . Бг҃ъ
вᲂз̾глаго́ла во  ст҃ѣ́мъ свᲂе́мъ , вᲂз̾ра́дꙋюсѧ и҆ раздѣлю̀ сики́мꙋ , и҆ ю҆до́ль
жили́щь размѣ́рю . Мо́й є҆́сть галаа́дъ , и҆ мо́й є҆́сть манасі́й , и҆
є҆фре́мъ крѣ́пᲂсть главы̀ мᲂеѧ̀ . І҆ꙋ́да цр҃ь мо́й . мѡа́въ кᲂно́бъ
ᲂу҆пᲂва́нїѧ мᲂегѡ̀ . На и҆дꙋме́ю прᲂстрꙋ̀ сапо́гъ мо́й , мнѣ̀ и҆нᲂплеме́нницы
пᲂкᲂри́шасѧ . Кто̀ в̾веде́тъ мѧ во́ градъ ѡ҆бстᲂѧ́нїѧ ; и҆лѝ кто̀
наста́витъ мѧ до и҆дꙋме́ѧ ; Не ты́ ли бж҃е ѿри́нꙋвыи на́съ ; и҆ не  и҆зы́деши
бж҃е в̾ си́лахъ на́шихъ . Да́ждь на́мъ по́мᲂщь ѿ печа́ли , и҆ сꙋ́етно спасе́нїе
чл҃ческо . Ѻ҆́ бз҃ѣ сᲂтвᲂри́мъ си́лꙋ , и҆ то́й ᲂу҆ничижи́тъ стꙋжа́ющїѧ на́мъ .

=ѱл҃о́мъ дв҃дᲂвъ , ѯ҃ .=

~Оу҆слы́ши бж҃е мᲂле́нїе мᲂѐ , вᲂньмѝ мл҃твѣ мᲂе́й . Ѿ кᲂне́цъ землѝ
к̾ тебѣ̀ вᲂз̾ва́хъ . є҆гда̀ ᲂу҆ны̀ срⷣце мᲂѐ , на ка́мень вᲂз̾несе́ мѧ .
Наста́вилъ мѧ є҆сѝ , ꙗ҆́кѡ бы́сть ᲂу҆пᲂва́нїе мᲂѐ , сто́лпъ крѣ́пᲂсти ѿ лица̀
вра́жїѧ . Вселю́сѧ в̾ жили́щи твᲂе́мъ во́ вѣки , пᲂкры́юсѧ в̾ кро́вѣ кры́лъ
твᲂи́хъ . Ꙗ҆́кѡ ты̀ бж҃е ᲂу҆слы́ша мл҃твы мᲂѧ̀ , да́лъ є҆сѝ дᲂстᲂѧ́нїе
бᲂѧ́щимсѧ и҆́мене твᲂегѡ̀ . Де́нь ѿ́  дне цр҃е́ви прилᲂжи́ши лѣ́та є҆гѡ̀ ,
до́ дне ро́да и҆ ро́да . Пребыва́етъ в̾ вѣ́къ пре́д̾ бг҃ᲂмъ . ми́лᲂсть и҆
и҆́стинꙋ є҆гѡ̀ кто̀ взы́щетъ ; Та́кѡ пᲂю̀ и҆́мени твᲂемꙋ̀ во́ вѣки ,
вᲂз̾да́ти ми мᲂли́твы мᲂѧ̀ де́нь днѐ .

=сла́ва , и҆ ны́нѣ . А҆=ллилꙋ́їѧ ,= гⷤ . Г=дⷭ҇и пᲂми́лꙋй , =г҃ . сла́ва , и҆
ны́нѣ .=

=ѱл҃о́мъ дв҃дᲂвъ , ѯ҃а .=

~Не бг҃ꙋ ли пᲂвине́тсѧ дш҃а мᲂѧ̀ ; ѿ тᲂго́  бо спасе́нїе мᲂѐ . И҆́бо то́й
бг҃ъ мо́й , и҆ сп҃съ мо́й , застꙋ́пникъ мо́й , непᲂд̾ви́жꙋсѧ па́че . Дᲂко́лѣ
належитѐ на чл҃ка . ᲂу҆бива́ете всѝ вы̀ , ꙗ҆́кѡ стѣ́нꙋ преклᲂне́нꙋ , и҆ пло́ть
вᲂз̾ринᲂве́нъ . Ѻ҆ба́че цѣ́нꙋ мᲂю̀ сᲂвѣща́ша ѿри́нꙋти , теко́ша въ жа́жди .
Оу҆сты̀ свᲂи́ми бл҃гᲂслᲂвлѧ́хꙋ , и҆ се́рдцемъ свᲂи́мъ кленѧ́хꙋ . Ѻ҆ба́че бг҃ᲂви
пᲂвини́сѧ дш҃е мᲂѧ̀ , ꙗ҆́кѡ ѿ тᲂгѡ̀ терпѣ́нїе мᲂѐ . И҆́бо то́й бг҃ъ мо́й ,
и҆ сп҃съ мо́й застꙋ́пникъ мо́й , непᲂд̾ви́жꙋсѧ . Ѻ҆́ бз҃ѣ спасе́нїе мᲂѐ и҆
сла́ва мᲂѧ̀ . Бг҃ъ по́мᲂщи мᲂеѧ̀ , и҆ ᲂу҆пᲂва́нїе мᲂѐ на́  бг҃а . ᲂу҆пᲂва́йте
на́нь ве́сь со́нмъ люде́й , и҆злїѧ́йте пред̾  ни́мъ срⷣца̀ ва́ша , ꙗ҆́кѡ бг҃ъ
пᲂмо́щникъ на́шъ . Ѻ҆ба́че сꙋ́етни сы́нᲂве чл҃честїи , лжи́ви сы́нᲂве
чл҃честїи , въ мѣри́лѣхъ не ѡ҆правди́ти , ті́и ѿ  сꙋеты̀ вкꙋ́пѣ . Не
ᲂу҆пᲂва́йте на не пра́вдꙋ , и҆ на вᲂсхище́нїе не жела́йте . бᲂга́тство а҆́ще
тече́тъ не прилага́йте се́рдца . Є҆ди́нᲂю глаго́ла бг҃ъ , дво́е сѐ слы́шахъ .
ꙗ҆́кѡ держа́ва бж҃їѧ , и҆ твᲂѧ̀ гдⷭ҇и млⷭ҇ть , ꙗ҆́кѡ ты̀ вᲂз̾да́си кᲂмꙋ́ждо
по дѣ́лᲂмъ є҆гѡ̀ .

=ѱл҃о́мъ дв҃дᲂвъ , ѯ҃в .=

~Бж҃е бж҃е мо́й , к̾ тебѣ̀ ᲂу҆́тренюю . вᲂз̾жада̀ тебѐ дш҃а мᲂѧ̀ , ко́ль
мно́жицею тебѣ̀ пло́ть мᲂѧ̀ . въ землѝ пꙋ́стѣ и҆ не  прᲂхо́днѣ и҆ без̾во́днѣ .
Та́кѡ во ст҃ѣ́мъ ꙗ҆ви́хсѧ тебѣ̀ ви́дѣти си́лꙋ твᲂю̀ , и҆ сла́вꙋ твᲂю̀ . Ꙗ҆́кѡ
лꙋ́чше млⷭ҇ть твᲂѧ̀ па́че живо́тъ , ᲂу҆стнѣ̀ мᲂѝ пᲂхвали́тѣ тѧ̀ . Та́кѡ
бл҃гᲂслᲂвлю́ тѧ въ живᲂтѣ̀ мᲂе́мъ , ѡ҆ и҆́мени твᲂе́мъ вᲂз̾дежꙋ̀ рꙋ́цѣ мᲂѝ .
Ꙗ҆́кѡ ѿ́ тꙋка и҆ ма́сти и҆спо́лнисѧ дш҃а мᲂѧ̀ , и҆ ᲂу҆стнѣ̀ ра́дᲂсти вᲂсхва́лѧтъ
тѧ̀ ᲂу҆ста̀ мᲂѧ̀ . А҆́ще пᲂмина́хъ тѧ на пᲂсте́ли мᲂе́й , на ᲂу҆́тренихъ
пᲂꙋча́хсѧ в̾ тѧ̀ . Ꙗ҆́кѡ бы́сть пᲂмо́щникъ мо́й , и҆ в̾ кро́вѣ крылꙋ̀ твᲂе́ю
вᲂз̾ра́дꙋюсѧ . Прильпѐ дш҃а мᲂѧ̀ по тебѣ̀ , мене́ же прїѧ́тъ десни́ца твᲂѧ̀ .
Ті́и же в̾сꙋ́е и҆ска́ша дш҃ꙋ мᲂю̀ , вни́дꙋтъ въ преи҆спо́днѧѧ землѝ .
Предадѧ́тсѧ в̾ рꙋ́ки ѻ҆рꙋ́жїю , ча́сти ли́сᲂвᲂмъ бꙋ́дꙋтъ . Цр҃ь  же
вᲂз̾весели́тсѧ ѡ҆́ бз҃ѣ , пᲂхва́литсѧ всѧ́къ клены́исѧ и҆́мъ . Ꙗ҆́кѡ
загради́шасѧ ᲂу҆ста̀ глаго́лющихъ не  пра́вдꙋ .

=ѱл҃о́мъ дв҃дᲂвъ , ѯ҃г .=

~Оу҆слы́ши бж҃е мᲂли́твꙋ мᲂю̀ , внегда̀ мᲂли́тимисѧ к̾ тебѣ̀ , ѿ́  страха
вра́жїѧ и҆змѝ дш҃ꙋ мᲂю̀ . Пᲂкры́й мѧ ѿ со́нма лꙋка́внꙋющихъ , и҆ ѿ мно́жества
дѣ́лающихъ не пра́вдꙋ . И҆́же и҆з̾ѡ҆стри́ша ꙗ҆́кѡ ѻ҆рꙋ́жїе ꙗ҆зы́ки свᲂѧ̀ ,
напрѧго́ша лꙋ́къ сво́й ве́щь го́рькꙋ . Сᲂстрѣлѧ́ти въ та́йныхъ непᲂро́чна .
внеза́пꙋ сᲂстрѣлѧ́ютъ є҆гѡ̀ , и҆ не ᲂу҆бᲂѧ́тсѧ . Оу҆тверди́ша себѣ̀ сло́во
лꙋка́во , пᲂвѣ́даша скры́ти сѣ́ть . рѣ́ша , кто̀ ᲂу҆́зритъ и҆́хъ ; И҆спыта́ша
без̾зако́нїе , и҆счезо́ша и҆спыта́ющїи и҆спыта́нїѧ . пристꙋ́питъ челᲂвѣ́къ ,
и҆ се́рдце глꙋбᲂко̀ , и҆ вᲂз̾несе́тсѧ бг҃ъ . Стрѣ́лы младе́нецъ бы́ша ꙗ҆́звы
и҆́хъ , и҆ и҆знемᲂго́ша в̾ ни́хъ ꙗ҆зы́цы и҆́хъ . Смꙋти́шасѧ всѝ ви́дѧщїи
и҆́хъ , и҆ ᲂу҆бᲂѧ́сѧ всѧ́къ чл҃къ . И҆ вᲂз̾вѣсти́ша дѣ́ла бж҃їѧ , и҆ твᲂре́нїѧ
є҆гѡ̀ разꙋмѣ́ша . Вᲂз̾весели́тсѧ пра́ведникъ ѡ҆́ гдⷭ҇ѣ , и҆ ᲂу҆пᲂва́етъ на́нь .
и҆ пᲂхва́лѧтсѧ всѝ пра́вїи се́рдцемъ .

=сла́ва , и҆ ны́нѣ . А҆=ллилꙋ́їѧ ,= гⷤ . Г=дⷭ҇и пᲂми́лꙋй , =г҃ . сла́ва , и҆
ны́нѣ .=

