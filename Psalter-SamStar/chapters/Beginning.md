Р=азꙋ́мнѡ да бꙋ́детъ , ка́кѡ нача́ти и҆́нᲂкꙋ ѻ҆со́бь пѣ́ти ѱалты́рь . а҆́ще ,
по́пъ , рече́тъ : Б=лгⷭ҇ве́нъ бг҃ъ на́шъ , всегда̀ и҆ ны́нѣ и҆ прⷭ҇нѡ и҆
во́ вѣки вѣкѡ́мъ . =а҆́ще  ли и҆́нᲂкъ , глаго́летъ ᲂу҆миле́ннѡ : З=а мл҃твъ
ст҃ы́хъ ѻ҆ц҃ъ на́шихъ , гдⷭ҇и і҆с҃е хрⷭ҇тѐ сн҃е бж҃їи пᲂми́лꙋй на́съ ,
а҆ми́нь . =пᲂсе́мъ : ц=р҃ю нбⷭ҇ныи . ~трⷭ҇то́е , и҆ по ѻ҆́ч҃е на́шъ .
=трᲂпарѝ . гла́съ , ѕ҃ . П=ᲂми́лꙋй на́съ гдⷭ҇и , пᲂми́лꙋй на́съ , всѧ́кᲂгѡ
 бо ѿвѣ́та недᲂꙋмѣ́юще , сїю́ ти мᲂли́твꙋ ꙗ҆́кѡ влⷣцѣ грѣ́шнїи рабѝ твᲂѝ
прино́симъ . пᲂми́лꙋй на́съ гдⷭ҇и , пᲂми́лꙋй на́съ . =сла́ва . Ч=естно́е
прᲂро́ка твᲂегѡ̀ гдⷭ҇и тᲂржество̀ , нб҃о цр҃кᲂвь пᲂказа̀ . с̾ чл҃ки ликꙋ́ютъ
а҆́нг҃ли . тᲂгѡ̀ мл҃твами хрⷭ҇тѐ бж҃е , в̾ ми́рѣ ᲂу҆пра́ви живо́тъ на́шъ ,
да пᲂе́мъ ти , а҆ллилꙋ́їѧ . =и҆ нн҃ѣ . М=но́гаѧ премно́жества мᲂи́хъ бцⷣе
сᲂгрѣше́нїи , къ тебѣ̀ прибѣго́хъ пречи́стаѧ , спасе́нїѧ тре́бꙋѧ . пᲂсѣтѝ
бᲂлѣ́знꙋющꙋю мᲂю̀ дш҃ꙋ , и҆ мᲂлѝ сн҃а свᲂегѡ̀ и҆ бг҃а на́шегѡ , пᲂда́ти  ми
ѡ҆ставле́нїе , и҆́хже сᲂдѣ́ѧхъ ѕлѣ̀ , є҆ди́на бл҃гᲂслᲂве́ннаѧ . =пᲂсе́мъ :
г=дⷭ҇и пᲂми́лꙋй , м҃ . =и҆= пᲂклᲂни́сѧ є҆ли́кѡ  ти мо́щнѡ . =та́же , мᲂли́тва ,
ст҃ѣ́й живᲂнача́льнѣй трⷪцѣ , начи́наѧ ѱалты́рь .=

~Всест҃а́ѧ трⷪцѣ бж҃е сᲂдѣ́телю всегѡ̀ ми́ра , пᲂспѣшѝ и҆ напра́ви срⷣце
мᲂѐ , нача́ти съ ра́зꙋмᲂмъ , и҆ кᲂнча́ти дѣ́лы бл҃ги́ми бг҃ᲂдх҃нᲂве́нныѧ сїѧ̀
кни́ги , ꙗ҆́же ст҃ы́и дх҃ъ ᲂу҆сты̀ давы́дᲂвы ѿры́гнꙋ , и҆́хже ны́нѣ хᲂщꙋ̀
глаго́лати а҆́зъ недᲂсто́йныи . разꙋмѣ́ѧ  же свᲂѐ невѣ́жьство , припа́даѧ
мᲂлю́тисѧ , и҆ є҆́же ѿ  тебѐ по́мᲂщи прᲂсѧ̀ . гдⷭ҇и , ᲂу҆пра́ви ᲂу҆́мъ мо́й ,
и҆ ᲂу҆твердѝ срⷣце мᲂѐ , не ѡ҆ глаго́ланїи ᲂу҆сте́нъ стꙋжа́ти сѝ , но
ѡ҆ ра́зꙋмѣ глаго́лемыхъ весели́тисѧ . и҆ пригᲂто́витисѧ на твᲂре́нїе до́брыхъ
дѣ́лъ , ꙗ҆́же ᲂу҆чꙋ́сѧ и҆ глаго́лю . да до́брыми дѣ́лы прᲂсвѣще́нъ , на сꙋди́щи
десны́ѧ тѝ страны̀ прича́стникъ бꙋ́дꙋ , со всѣ́ми и҆збра́нными твᲂи́ми . и҆
ны́нѣ влⷣко бл҃гᲂслᲂвѝ , да вᲂздᲂхнꙋ́въ ѿ́  срⷣца , и҆ ꙗ҆зы́кᲂмъ вᲂспᲂю̀
глаго́лѧ си́це . ~прїидѣ́те пᲂклᲂни́мсѧ , гⷤ . =та́же , п=ᲂсто́й ма́лѡ ,
до́ндеже ᲂу҆ти́шатсѧ всѧ̀ чꙋ́вства . ~тᲂгда̀ сᲂтвᲂрѝ нача́ло не вско́рѣ
без̾ лѣ́нᲂсти , со ᲂу҆миле́нїемъ , и҆ сᲂкрꙋше́ннымъ срⷣцемъ . ~рцы̀ сїѐ ,
~бл҃же́нъ мꙋ́жь , ~ти́хѡ и҆ разꙋ́мнѡ со внима́нїемъ , а҆ не бᲂрзѧ́сѧ , ꙗ҆́кᲂже
и҆ ᲂу҆мо́мъ разꙋмѣва́ти глаго́лемаѧ .

