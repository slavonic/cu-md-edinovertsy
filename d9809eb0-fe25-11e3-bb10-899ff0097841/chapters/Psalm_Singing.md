О=у҆ста́въ ст҃ы́хъ ѻ҆ц҃ъ бг҃ᲂмъ преда́нныи , всѣ́мъ хᲂтѧ́щимъ пѣ́ти ѱалты́рь ,
въ мᲂлча́нїи живꙋ́щимъ и҆́нᲂкѡмъ , и҆ всѣ́мъ бг҃ᲂбᲂѧ́знивымъ правᲂсла́внымъ
хрⷭ҇тїа́нѡмъ .=

~Бг҃ᲂно́снїи , и҆ прпⷣбнїи , и҆ пребл҃же́ннїи ѻ҆ц҃ы на́ши , всемꙋ̀ ми́рꙋ
свѣти́ла , землені́и а҆́нг҃ли , нбⷭ҇нїи чл҃цы , и҆спе́рва ѿ  ст҃а́гѡ дх҃а
преда́нїѧ и҆́нᲂчествᲂвати навы́кше . и҆ бл҃гᲂда́тїю бж҃їею ѿню́дъ прᲂсвѣще́ни
бы́ша , хрⷭ҇та̀ всели́вше в̾ прекра́сныѧ и҆́хъ дш҃а , чи́стагѡ ра́ди житїѧ̀
и҆́хъ , и҆ пᲂбѣ́дꙋ пᲂказа́ша на дїѧ́вᲂла . а҆́ще и҆ мно́гими ѿ негѡ̀
и҆скꙋше́нїи разжиза́еми , но ѡ҆дᲂлѣ́вше є҆гѡ̀ , и҆ ꙗ҆снѣ́е зла́та и҆скꙋше́на
сїѧ́ютъ , и҆ па́че снѣ́га ᲂу҆бѣли́шасѧ . и҆ невеще́ствена зла́та крилѣ̀
впери́вше мы́сленѣи , на небеса̀ вᲂз̾летѣ́ша ꙗ҆́кѡ нб҃ᲂпа́рнїи ѻ҆рлѝ . на́мъ
ѡ҆ста́виша ᲂу҆ста́въ , бг҃ᲂмъ пре́даннагѡ пѣ́нїѧ и҆́хъ , и҆ ᲂу҆миле́нныѧ
мл҃твы , и҆́миже бг҃а млⷭ҇тива себѣ̀ сᲂтвᲂри́ша . ѻ҆́ви бо и҆́хъ часы̀ съ 
межꙋча́сїемъ пᲂѧ́хꙋ , сᲂста́вивше и҆збра́нныѧ ѱалмы̀ съ трᲂпарѝ и҆
съ мᲂли́твами , и҆ нареко́ша сїѧ̀ часᲂсло́вецъ . дрꙋзі́и є҆ди́нъ ѱалты́рь
пᲂѧ́хꙋ . и҆ні́и же пᲂд̾ви́жнѣйше сꙋ́ще , по всѧ́кᲂй каѳи́смѣ , трист҃о́е с̾ 
пᲂкло́ны , и҆ съ трᲂпарѝ пᲂкаѧ́нны , и҆ съ мᲂли́твами , ѱалты́рь пᲂѧ́хꙋ .

В=ѣ́дᲂмо  же бꙋ́ди всѧ́кᲂмꙋ хᲂтѧ́щемꙋ гл҃ати ѱалты́рь . д=а пᲂе́тъ
по ᲂу҆ста́вленᲂмъ нача́лѣ ѱалты́рнᲂмъ , ꙗ҆́кᲂже ᲂу҆ка́зано напредѝ , каѳи́смꙋ
пе́рвꙋю . =и҆= по каѳи́смѣ :

=сла́ва , и҆ ны́нѣ .= а҆ллилꙋ́їѧ , =гⷤ= . гдⷭ҇и пᲂми́лꙋй , =гⷤ= . сла́ва ,
и҆ ны́нѣ . та́же , трⷭ҇то́е , и҆ по ѻ҆́ч҃е на́шъ . сїѧ̀ трᲂпарѝ , пᲂкаѧ́нны .
Блаже́ньства и҆ дᲂбрᲂче́стїѧ лиши́хсѧ , и҆ пꙋте́мъ нече́стїѧ ᲂу҆клᲂни́хсѧ , и҆
є҆сте&shy;ство́мъ ᲂу҆ма̀ заблꙋди́хъ , дᲂбрᲂса́днагѡ ра́зꙋма плᲂда̀ вѣ́ры лише́нъ
бы́хъ . сади́телю бл҃ги́мъ , и҆ наказа́телю несмы́сленымъ , си́лᲂю крⷭ҇та̀
твᲂегѡ̀ спаси́ мѧ . сла́ва . Стꙋжа́ющагѡ мѝ ра́зꙋма , и҆ гнѣ́внагѡ
по́&shy;мысла и҆зба́ви  мѧ гдⷭ҇и . ꙗ҆́рᲂсти преще́нїѧ твᲂ&shy;егѡ̀ бᲂѧ́сѧ ,
глаго́лы бᲂлѣ́знеными вᲂпїю́ ти , и҆схитѝ ѿ все́льшихсѧ в̾ мѧ̀ всѧ́кихъ
ѕо́лъ , и҆ спаси́ мѧ . =и҆ ны́нѣ .= Пречи́стаѧ бцⷣе , бл҃гᲂслᲂве́наѧ на́ 
нб҃си , и҆ на землѝ прᲂславлѧ́емаѧ , ра́дꙋисѧ невѣ́сто при́снѡ дв҃аѧ . =Гдⷭ҇и
пᲂми́лꙋй , м҃ .= А҆́ще в̾ по́стъ вели́кїи : Гдⷭ҇и пᲂми́лꙋй , н҃ . =сла́ва ,
и҆ ны́нѣ .= Честнѣ́йшꙋю херꙋви́мъ , с̾ пᲂкло́ны .

=пᲂсе́мъ сїѧ̀ мᲂли́тва , а҃ .= Бж҃е вседержи́телю пра́ведныи , и҆
прехва́льныи . бж҃е вели́кїи , и҆ крѣ́пкїи . бж҃е превѣ́чныи ᲂу҆слы́ши мѧ̀
грѣ́шнагѡ раба̀ свᲂегѡ̀ в̾ ча́съ се́й . ᲂу҆слы́ши  мѧ бж҃е , и҆ всегда̀
пᲂслꙋ́шай мᲂегѡ̀ ᲂу҆ничиже́нїѧ . ᲂу҆слы́ши  мѧ гдⷭ҇и мᲂлѧ́щагᲂсѧ тебѣ̀ ,
ꙗ҆́кᲂже и҆нᲂгда̀ ᲂу҆слы́&shy;шалъ є҆сѝ твᲂегѡ̀ пррⷪка и҆лїю̀ . и҆ мᲂли́твами
тᲂгѡ̀ пᲂпалѝ мᲂѧ̀ без̾зако́нїѧ , и҆ грѣхѝ мᲂѧ̀ ѡ҆чи́сти , бж҃е ст҃ы́хъ си́лъ
беспло́тныхъ тво́рче , си́це рекі́и , прᲂси́те и҆ прїи́мѣте . негнꙋша́йсѧ
менѐ грѣхѝ ѡ҆держи́магѡ , и҆ ᲂу҆стна́ма нечи́стыма мл҃твꙋ твᲂрѧ́ща ᲂу҆слы́шати
мѧ̀ , є҆́й гдⷭ҇и ѡ҆бѣща́выисѧ ᲂу҆слы́шати и҆́стиннѡ призыва́ющихъ тѧ̀ ,
напра́ви  же стᲂпы̀ мᲂѧ̀ на пꙋ́ть ми́ренъ , и҆ ѡ҆ста́ви мѝ всѧ̀ прегрѣше́нїѧ
во́льнаѧ и҆ нево́льнаѧ , рекі́и бꙋ́дите цѣ́ли ꙗ҆́кѡ го́лꙋбїе . вᲂзва́хъ всѣ́мъ
срⷣцемъ мᲂи́мъ ᲂу҆слы́ши мѧ̀ гдⷭ҇и , ᲂу҆пᲂва́нїе всѣ́мъ кᲂнце́мъ землѝ , и҆
сꙋ́щимъ въ мо́ри далечѐ . запретѝ нечи́стымъ дꙋхᲂво́мъ ѿ лица̀ не́мᲂщи мᲂеѧ̀ .
вᲂзмѝ ѻ҆рꙋ́жїе и҆ щи́тъ , и҆ ста́ни в̾ по́мᲂщь мнѣ̀ , и҆зсꙋ́ни ѻ҆рꙋ́жїе . и҆
заврѝ сᲂпрᲂти́въ гᲂнѧ́щимъ мѧ̀ . рцы̀ дꙋшѝ мᲂе́й , спасе́нїе твᲂѐ є҆́смь
а҆́зъ . да ѿстꙋ́питъ ѿ мᲂеѧ̀ не́мᲂщи , дꙋ́хъ гᲂрды́ни , и҆ не́нависти , и҆
за́висти дꙋ́хъ стра́ха и҆ ѿча́ѧнїѧ , бꙋ́ести , и҆ всѧ́кᲂй ѕло́бы .
да ᲂу҆га́снетъ во мнѣ̀ всѧ́ко разжже́нїе и҆ пᲂд̾виза́нїе , ѿ дїѧ́вᲂльскихъ
дѣѧ́нїи вᲂста́ющее . да прᲂсвѣти́тсѧ дш҃а мᲂѧ̀ и҆ тѣ́ло дх҃ᲂмъ в̾ ра́зꙋмъ
свѣ́тᲂмъ твᲂи́мъ , и҆ мно́жествᲂмъ щедро́тъ твᲂи́хъ . да ѡ҆бита́етъ на мнѣ̀
млⷭ҇ть твᲂѧ̀ , мᲂли́твами прест҃ы́ѧ влⷣчцы на́шеѧ бцⷣы , и҆ всѣ́хъ ст҃ы́хъ
твᲂи́хъ . да сла́влю и҆́мѧ твᲂѐ прест҃о́е , ѻ҆ц҃а и҆ сн҃а и҆ ст҃а́го дх҃а ,
нн҃ѣ и҆ прⷭ҇но и҆ во́ вѣки вѣкѡ́мъ , а҆ми́нь . =пᲂсе́мъ ,= прїидѣ́те
пᲂклᲂни́мсѧ , =три́жды .= т=а́же , к а ѳ и́смꙋ , глаго́ли .= =пᲂсем ꙋ́же ᲂу҆ка́
зꙋ и҆ про́чї ѧ г л҃  емъ .= = и҆ кᲂли́к ѡ и҆з ̾ глаго́леши ка ѳ и́смъ , и҆ ѿп
ꙋ́ стъ сᲂтвᲂр ѧ́ й . п и́санъ , на пᲂслѣдѝ ѱ алмо́въ . =

= по  втᲂро́й , каѳи́смѣ . трᲂпарѝ , пᲂкаѧ́нны .= Ѡ҆бъѧ́тїѧ ѻ҆́ч҃а
ѿверсти́ ми пᲂтщи́сѧ , блꙋ́дно и҆з̾жи́хъ мᲂѐ житїѐ . но на бᲂга́тство
неи҆з̾живꙋ́щее , взира́ю щедро́тъ твᲂи́хъ сп҃се . ны́нѣ ѡ҆бнища́вшее мѝ срⷣце
непре́зри гдⷭ҇и . тебѣ́ бо пᲂкаѧ́нїемъ вᲂпїю̀ , сᲂгрѣши́хъ ѻ҆́ч҃е на́  нб҃о и҆
пред̾ тᲂбо́ю . =сла́ва .= Блꙋ́днᲂмꙋ пᲂревнᲂва́хъ дѣѧ́нїю , и҆ тᲂгѡ̀ пᲂкаѧ́нїѧ
нестѧжа́хъ . но ꙗ҆́кѡ пребл҃гі́и гдⷭ҇и , вᲂзврати́ мѧ во́лею заблꙋ́ждьшаго , и҆
ѡ҆чи́сти мѧ ѿ скве́рны прегрѣше́нїи мᲂи́хъ , бцⷣы ра́ди , вᲂпїю́щаго тѝ ,
сᲂгрѣши́хъ ѻ҆́ч҃е на́  нб҃о и҆ пред̾ тᲂбо́ю . =и҆ ны́нѣ .= Мᲂли́твꙋ свᲂи́хъ
ра́бъ прїимѝ бцⷣе дв҃о , и҆ и҆зба́ви ны̀ ѿ всѧ́кїѧ бѣды̀ , ꙗ҆́кѡ ро́ждьши
хрⷭ҇та̀ сп҃са , и҆зба́вителѧ дш҃а́мъ на́шимъ .

=мᲂли́тва , в҃ .=

~Гдⷭ҇и і҆с҃е хрⷭ҇тѐ бж҃е спаси́телю на́шъ , сᲂкро́вище благи́хъ , да́рꙋй мѝ
пᲂкаѧ́нїѧ сᲂ&shy;верше́нїе , и҆ срⷣце бᲂлѣ́знено , да и҆зы́дꙋ вседꙋше́венъ
на взыска́нїе твᲂѐ всѧ́кᲂгѡ бл҃&shy;га . ра́звѣ  бо тебѐ не ᲂу҆страшꙋ́сѧ .
пᲂда́йже  ми бл҃же чл҃кᲂлю́бнꙋю твᲂю̀ бл҃гᲂда́ть . пре́жде вѣ́къ и҆зведы́и тѧ̀
ѻ҆ц҃ъ ѿ нѣ́дръ свᲂи́хъ без̾лѣ́тна и҆ сᲂприснᲂсꙋ́щна , да ѡ҆бнᲂви́тъ во мнѣ̀
зра́къ твᲂегѡ̀ ѻ҆́браза . ѡ҆ста́вихъ тѧ̀ не ѡ҆ста́ви менѐ , и҆зыдо́хъ ѿ тебѐ ,
и҆зы́ди на взыска́нїе мᲂѐ , и҆ да в̾веди́ мѧ в̾ па́жить твᲂю̀ , и҆ причти́ мѧ
ко ѻ҆вца́мъ и҆збра́ннагѡ твᲂегѡ̀ ста́да , и҆ препита́й  мѧ с̾ ни́ми ѿ зла́ка
бжⷭ҇твеныхъ та́инъ . и҆́хже чи́стᲂе срⷣце жили́ще є҆́сть , и҆ чи́стᲂе в̾ не́мъ
сїѧ́нїе твᲂи́хъ ѿкрᲂве́нїи , є҆́же є҆сѝ ᲂу҆гᲂто́валъ трꙋди́вшимсѧ тебѐ
ра́ди во всѧ́кихъ ско́рбѣхъ . є҆го́же да спᲂдо́бимсѧ пᲂлꙋчи́ти бл҃гᲂда́тїю и҆
чл҃кᲂлю́бїемъ твᲂи́мъ . и҆ тебѣ̀ сла́вꙋ вᲂз̾сыла́емъ , со без̾нача́льнымъ тѝ
ѻ҆ц҃е́мъ и҆ со прест҃ы́мъ бл҃ги́мъ и҆ живᲂтвᲂрѧ́&shy;щимъ тѝ дх҃ᲂмъ , ны́нѣ и҆
прⷭ҇нѡ и҆ во́ вѣки вѣкѡ́мъ , а҆ми́нь .

= по  тре́тїй , каѳи́смѣ . трᲂпарѝ , пᲂкаѧ́нны .= Сми&shy;ре́нꙋю мᲂю̀ дш҃ꙋ
пᲂсѣтѝ гдⷭ҇и , и҆́же во  грѣсѣ́хъ житїѐ всѐ и҆з̾жи́вшꙋю но ꙗ҆́кᲂже блꙋдни́цꙋ
прїимѝ менѐ , и҆ спаси́ мѧ . =сла́ва .= Ѻ҆сла́бленъ є҆́смь сно́мъ
ᲂу҆ны́нїѧ , и҆ пᲂмрача́юсѧ лѣ́нᲂстїю грѣхо́внᲂю . но вᲂсїѧ́й  ми свѣ́тъ
пᲂкаѧ́нїѧ хрⷭ҇тѐ бж҃е , прᲂсвѣща́ѧ  ми зра́къ мы́сленныи , прᲂсвѣ́щниче
дш҃а́мъ на́шимъ . =и҆ ны́нѣ .= Сло́во ѻ҆́ч҃ее , хрⷭ҇та̀ бг҃а на́шегѡ и҆з̾ тебѐ
вᲂпло́щшеесѧ разꙋмѣ́хѡмъ бцⷣе дв҃о . тᲂгѡ̀ мᲂлѝ спастѝ дш҃а на́ша .

=мᲂли́тва , г҃ .=

~Влⷣко бж҃е ѻ҆́ч҃е всѧ́кихъ щедро́тъ и҆ гдⷭ҇и ᲂу҆тѣше́нїѧ , недᲂсто́йнаго
раба̀ твᲂегѡ̀ ᲂу҆ще́дри менѐ . да не пᲂбѣди́тъ мно́жество ѕо́лъ мᲂи́хъ твᲂегѡ̀
чл҃кᲂлю́бїѧ . бж҃е мо́й не ѿри́ни менѐ ѿ твᲂеѧ̀ бл҃гᲂсти , но ᲂу҆крᲂтѝ
гнѣ́въ сво́й к̾ сᲂгрѣ́шшимъ тѝ ꙗ҆́кѡ бл҃гъ . ᲂу҆милᲂсе́рдисѧ на мѧ̀
грѣ́шнаго , и҆́же на всѧ́къ де́нь и҆ ча́съ прᲂгнѣ́ваю бл҃го́е и҆ без̾зло́бивᲂе
и҆́мѧ твᲂѐ . ꙗ҆́кᲂже блꙋдни́цꙋ и҆ мытарѧ̀ и҆ разбо́йника спа́слъ є҆сѝ , и҆
ꙗ҆́кᲂже при є҆ди́нᲂй на́десѧть гᲂди́нѣ ничто́же дᲂ&shy;сто́йнѡ сᲂдѣ́лавшаго .
спасѝ недᲂсто́йнаго и҆ менѐ , всю̀ ѕло́бꙋ и҆ ве́сь грѣ́хъ сᲂдѣ́лавшаго , и҆
никᲂли́же бл҃га пред̾ тᲂбо́ю сᲂтво́рша . но всегда̀ вᲂслѣ́дꙋюща лꙋка́вымъ и҆
ѕлы́мъ мᲂи́мъ дѣѧ́нїемъ . но ѻ҆ба́че къ твᲂи́мъ влⷣко бж҃е , ка́ѧсѧ прибѣга́ю
щедро́тамъ . да вари́тъ мѧ гдⷭ҇и млⷭ҇ть твᲂѧ̀ , и҆ ᲂу҆крѣпи́тъ мѧ всемᲂгꙋ́щаѧ
си́ла ст҃а́гѡ твᲂегѡ̀ дх҃а , на бᲂрю́щїѧсѧ всегда̀ со мно́ю мы́сленыѧ бѣ́сы .
да и҆ на мнѣ̀ вᲂз̾вели́читсѧ держа́внаѧ твᲂѧ̀ десни́ца , и҆ неи҆з̾слѣ́днаѧ
бл҃гᲂсть . ѿ вѣ́ры а҆ не дѣ́лъ ра́ди спаси́ мѧ недᲂсто́йнаго раба̀ твᲂегѡ̀ , и҆
вᲂсхвалю́ тѧ всѧ̀ днѝ живᲂта̀ мᲂегѡ̀ . ꙗ҆́кѡ тѧ̀ пᲂю́тъ всѧ̀ си́лы нбⷭ҇ныѧ ,
ѻ҆ц҃а и҆ сн҃а и҆ ст҃а́гѡ дх҃а , ны́нѣ и҆ прⷭ҇нѡ и҆ во́ вѣки вѣкѡ́мъ , а҆ми́нь .

=по  четве́ртᲂй , каѳи́смѣ . трᲂпарѝ , пᲂкаѧ́нны .= Земна́ѧ и҆ вре́меннаѧ
вᲂзлюби́хъ , вѣ́чныхъ бла́гъ лиша́юсѧ . но ты̀ є҆ди́не чл҃кᲂлю́бче , ᲂу҆пра́ви
мы́сль ᲂу҆ма̀ мᲂегѡ̀ к̾ себѣ̀ , и҆ спасѝ ѿ грѣ́хъ ᲂу҆бо́гꙋю мᲂю̀ дш҃ꙋ .
=сла́ва .= Прїими́  мѧ ка́ющагᲂсѧ к̾ тебѣ̀ , ꙗ҆́кѡ разбо́йника и҆ блꙋдни́цꙋ ,
и҆ ѡ҆браща́ющасѧ непре́зри . но прᲂсти́ ми всѧ̀ мᲂѧ̀ свѣ́дᲂмаѧ и҆ несвѣ́дᲂмаѧ
сᲂгрѣше́нїѧ , є҆ди́не мнᲂгᲂмлⷭ҇тиве . =и҆ ны́нѣ .= Дш҃е́внагѡ мѝ паде́нїѧ
по всѧ̀ часы̀ пла́чꙋсѧ , тебѐ дв҃о непᲂро́чнаѧ на́  пᲂмᲂщь призыва́ю .
милᲂсе́рдаѧ гжⷭ҇е дв҃о бцⷣе , и҆зба́ви мꙋ́ки вѣ́чныѧ смире́нꙋю мᲂю̀ дш҃ꙋ .

=мᲂли́тва , д҃ .=

~Бж҃е ѻ҆́ч҃е є҆ди́не бл҃же и҆ чл҃кᲂлю́бче , є҆ди́не и҆́стинне и҆ пра́ведне ,
є҆ди́не ще́дре и҆ млⷭ҇тиве , гдⷭ҇а на́шегѡ і҆с҃а хрⷭ҇та̀ , распе́ньшагᲂсѧ
при пᲂнті́йстѣмъ пила́тѣ , страда́вша и҆ пᲂгребе́на , и҆ вᲂскре́сша в̾ тре́тїи
де́нь , и҆ вᲂз̾ше́дшаго на нб҃са̀ в̾ сла́вꙋ свᲂю̀ . да прїи́детъ си́ла
вели́чества твᲂегѡ̀ на мѧ̀ грѣ́шнаго раба̀ твᲂегѡ̀ . и҆ да ᲂу҆крѣпи́тъ мѧ
бл҃гᲂвѣствᲂва́нїемъ ᲂу҆че́нїѧ твᲂегѡ̀ . ты̀ влⷣко ᲂу҆тро́бꙋ мᲂю̀ прᲂсвѣтѝ и҆
всѧ̀ ᲂу҆́ды свᲂе́ю во́лею . и҆ ѡ҆чи́сти мѧ̀ ѿ всѧ́кїѧ ѕло́бы и҆ грѣха̀ .
сᲂблюди́ мѧ нескве́рна и҆ непᲂро́чна ѿ всѧ́кїѧ дѣ́тели дїѧ́вᲂли . и҆ пᲂда́йже
мѝ по твᲂе́й бл҃гᲂсти твᲂѧ̀ мы́слити , твᲂѧ̀ разꙋмѣ́ти , и҆ въ твᲂе́й во́ли
жи́ти , твᲂегѡ̀ стра́ха бᲂѧ́тисѧ , и҆ твᲂри́ти ᲂу҆го́днаѧ тебѣ̀ , до пᲂслѣ́днѧго
днѐ и҆ часа̀ и҆ вᲂз̾дыха́нїѧ мᲂегѡ̀ . и҆ тѧ̀ призыва́ю гдⷭ҇и і҆с҃е хрⷭ҇тѐ ,
а҆́зъ грѣ́шныи , и҆ недᲂсто́йныи и҆ нечи́стыи , да по неи҆спᲂвѣди́мѣй твᲂе́й
ми́лᲂсти . сᲂблюде́ши дш҃ꙋ мᲂю̀ и҆ тѣ́ло и҆ ᲂу҆́мъ ѿ всѧ́кїѧ сѣ́ти дїѧ́вᲂли ,
є҆́й ѻ҆́ч҃е ст҃ы́и пᲂкры́и  мѧ твᲂи́мъ милᲂсе́рдїемъ и҆ не ѡ҆ста́ви менѐ ,
да нерекꙋ́тъ вразѝ мᲂѝ пᲂжро́хᲂмъ и҆̀ . и҆ тебѣ̀ пѣ́нїе мᲂѐ во́ вѣки
вѣкѡ́мъ , а҆ми́нь .

= по  пѧ́тᲂй , каѳи́смѣ . трᲂпарѝ , пᲂкаѧ́нны .= Мꙋ́д&shy; рыхъ дв҃ъ
бдѣ́нїе да́рꙋй  ми гдⷭ҇и . свѣ́тлꙋю свѣщꙋ̀ дꙋшѝ мᲂе́й . и҆ прᲂсвѣти́ мѧ
свѣ́тᲂмъ щедро́тъ твᲂи́хъ . да пѣ́снь а҆́нг҃льскꙋю вᲂпїю́ ти , а҆ллилꙋ́їѧ .
=сла́ва .= Пᲂми́лꙋй  мѧ речѐ дв҃дъ , а҆́зъ же тѝ вᲂпїю̀ сᲂгрѣши́хъ сп҃се ,
и҆ грѣхѝ мᲂѧ̀ пᲂкаѧ́нїемъ ѡ҆чи́сти , и҆ пᲂми́лꙋй мѧ̀ . =и҆ ны́нѣ .=
Непᲂро́чнаѧ невѣ́сто мт҃и слᲂвесѐ , и҆з̾ без̾сѣ́менна чре́ва ѡ҆мраче́ннымъ
на́мъ свѣ́тъ вᲂсїѧ̀ . тѣ́мже вѣ́рнѡ тѧ̀ всѝ вели&shy;ча́емъ .

=мᲂли́тва , є҃ .=

~Гдⷭ҇и бж҃е на́шъ , ѻ҆́ч҃е и҆́стиннагѡ свѣ́та , и҆́же де́нь ᲂу҆краси́выи
небе́снымъ свѣ́тᲂмъ , и҆ но́щь прᲂсвѣща́ѧ ѻ҆́гнеными зарѧ́ми . и҆́же бꙋ́дꙋщагѡ
вѣ́ка пᲂко́й ᲂу҆гᲂто́ва лю́бѧщимъ тѧ̀ в̾ живо́тъ вѣ́чныи . и҆ прᲂсвѣтѝ на́ша
срⷣца̀ непреста́ющимъ свѣ́тᲂмъ в̾ ра́зꙋмъ и҆́стинныи . и҆ без̾ претыка́нїѧ
на́шъ сᲂблюдѝ живо́тъ , пᲂдава́ѧ на́мъ ꙗ҆́кѡ во́ дне благᲂѡ҆бра́знѡ хᲂди́ти ,
и҆ сла́вити пречестно́е и҆ великᲂлѣ́пᲂе и҆́мѧ твᲂѐ , ѻ҆ц҃а и҆ сн҃а и҆ ст҃а́гѡ
дх҃а , ны́нѣ и҆ прⷭ҇нѡ и҆ во́ вѣки вѣкѡ́мъ , а҆ми́нь .

= по  шесто́й , каѳи́смѣ . трᲂпарѝ , пᲂкаѧ́нны .= Вᲂз&shy;дыха́нїѧ неи́мамъ
ꙗ҆́кѡ мытᲂи́мецъ , и҆ сле́зъ пᲂкаѧ́нїѧ ꙗ҆́кѡ блꙋдни́ца . лю́тѣ пᲂгиба́ю
ѿча́емыи . но вᲂпїю́ ти бж҃е , ᲂу҆ще́дри и҆ пᲂми́лꙋй мѧ̀ . =сла́ва .= Ꙗ҆́кѡ
бг҃ъ ми́лᲂстивъ є҆сѝ , и҆ ѻ҆ц҃ъ ᲂу҆тѣше́нїѧ , мᲂлѧ́щагᲂтисѧ пᲂслꙋ́шай мѧ̀ .
свѣтᲂда́вче сꙋ́щимъ во тмѣ̀ , гдⷭ҇и сла́ва тебѣ̀ . =и҆ ны́нѣ .= Ты̀ є҆сѝ бцⷣе
вѣ́рнымъ сто́лпъ крѣ́пᲂсти . ты̀ є҆сѝ милᲂсе́рдїѧ не и҆счерпа́&shy;емаѧ
пꙋчи́на . тѣ́мже пᲂю́щїѧ тѧ̀ спасѝ пресла́внаѧ .

=мᲂли́тва , ѕ҃ .=

~Бцⷣе цр҃це влⷣчце , гжⷭ҇е дв҃о мр҃і́е мт҃и бг҃а на́шегѡ . сн҃ъ тво́й и҆ бг҃ъ
всѣ́хъ , непрезрѣ̀ грѣ́шныхъ прибѣ́гшихъ к̾ немꙋ̀ , но всѧ̀ спасѐ и҆ въ ра́зꙋмъ
и҆́стинныи приве́дъ . а҆́зъ же ѻ҆каѧ́нныи креще́нїе ѡ҆скверни́хъ , ѻ҆бѣ́ты
пᲂвелѣ́нїѧ престꙋпи́хъ . за́пᲂвѣди сн҃а твᲂегѡ̀ и҆ бг҃а мᲂегѡ̀ несᲂхрани́хъ .
но к̾ тебѣ̀ гжⷭ҇е прибѣго́хъ , наꙋчи́ мѧ твᲂри́ти во́лю сн҃а твᲂегѡ̀ гдⷭ҇а
мᲂегѡ̀ , да спасе́тъ  мѧ и҆ в̾веде́тъ въ ра́зꙋмъ и҆́стинныи , и҆ пᲂда́стъ
бл҃гᲂда́ть дх҃а ст҃а́гѡ , да бы́хъ не ѡ҆бїѧ́тъ бы́лъ сѣтьмѝ врага̀ . и҆ны́ѧ
по́мᲂщи не ѡ҆брѣто́хъ ѿ ю҆́нᲂсти мᲂеѧ̀ , ра́звѣ тебѐ гжⷭ҇е бцⷣе . но мно́гажды
прᲂгнѣ́вахъ тѧ̀ , ты́же не вᲂзгнꙋша́сѧ менѐ . а҆́зъ же ѻ҆каѧ́нныи нечꙋ́вственъ
твᲂеѧ̀ ми́лᲂсти . и҆ во глꙋбинꙋ̀ безꙋ́мїѧ впадо́хъ , ᲂу҆́мъ пᲂгꙋби́хъ . но
к̾ тебѣ̀ непреста́ннѡ вᲂпїю̀ , пᲂми́лꙋй мѧ влⷣчце , и҆ вᲂз̾дви́гни мѧ
и҆з̾ про́пасти грѣхо́въ . пᲂда́ждь  ми рꙋ́кꙋ лежа́щемꙋ , ᲂу҆крѣпѝ немᲂщна́го ,
ѡ҆чи́сти скве́рнаго , спасѝ пᲂгиба́ющаго . да всѝ грѣ́шнїи ви́дѣвше
милᲂсе́рдїе твᲂѐ на мнѣ̀ недᲂсто́йнѣмъ , прибѣ́гнꙋтъ пᲂд̾ кро́въ тво́й , и҆
прᲂсла́вѧтъ сн҃а твᲂегѡ̀ , со ѻ҆ц҃е́мъ и҆ со ст҃ы́мъ дх҃ᲂмъ , ны́нѣ и҆ прⷭ҇нѡ и҆
во́ вѣки вѣкѡ́мъ , а҆ми́нь .

= по  седмо́й , каѳи́смѣ . трᲂпарѝ , пᲂкаѧ́нны .= Дш҃е мᲂѧ̀ въскꙋ́ю
лѣни́шисѧ и҆ грѣхꙋ̀ рабо́таеши ; въскꙋ́ю недꙋ́гꙋющи и҆ ко врачꙋ̀ непритека́еши ;
вᲂзни́кни про́чее ѿ ѕо́лъ ꙗ҆́же сᲂтвᲂри́ла є҆сѝ , и҆ вᲂзᲂпѝ сп҃сꙋ гл҃ющи ,
ᲂу҆пᲂва́нїе ненадѣ́ющимсѧ , жи́зни ѿча́ѧвшимсѧ , врачꙋ̀ сп҃се мо́й пᲂми́лꙋй
мѧ̀ . =сла́ва .= Привᲂди́ма бꙋ́деши дш҃е мᲂѧ̀ во всеми́рнᲂе сꙋди́ще . и҆
влеко́ма напра́снѡ пла́менными а҆́нг҃лы . кᲂго̀ тᲂгда̀ пᲂмо́щника себѣ̀
призᲂве́ши . и҆мꙋ́щи дѣѧ́нїѧ ѕла́ѧ на ѻ҆бличе́нїе твᲂѐ . и҆ нн҃ѣ вᲂзни́кни и҆
пᲂка́йсѧ хрⷭ҇тꙋ̀ бг҃ꙋ вᲂпїю́щи , чл҃кᲂлю́бче спаси́ мѧ . =и҆ ны́нѣ .=
Недꙋ́гꙋюща мѧ̀ и҆сцѣлѝ бцⷣе , ѿ ѕлы́хъ дѣ́лъ . и҆ бᲂлѣ́зни ѡ҆блегчѝ , врачьбꙋ̀
пᲂкаѧ́нїѧ пᲂдаю́щи мѝ , мт҃и хрⷭ҇та̀ бг҃а .

=мᲂли́тва , з҃ .=

~Бл҃гᲂдарю́  тѧ гдⷭ҇и бж҃е на́шъ ѡ҆ всѣ́хъ бл҃гᲂсты́нѧхъ твᲂи́хъ . и҆́же
ѿ пе́рвагѡ днѐ и҆ до ны́нѣшнѧгѡ часа̀ на на́съ недᲂсто́йныхъ бы́вшихъ . и҆
ны́нѣ гдⷭ҇и к̾ тебѣ̀ прᲂсти&shy;ра́ю ᲂу҆́мъ мо́й и҆ срⷣце и҆ по́мыслъ , и҆
вᲂз̾сыла́ю всѐ мᲂѐ чꙋ́вство . ѡ҆чи́сти мѧ милᲂсе́рде ѡ҆чи́сти . к̾  тебѣ́ бо
ве́сь прихᲂжꙋ̀ ѡ҆сꙋжде́нъ , и҆ без̾ ѿвѣ́тенъ к̾ твᲂе́й прибѣга́ю млⷭ҇ти . тебѣ̀
ꙗ҆́кѡ без̾ли́ченъ и҆ без̾застꙋ́пенъ вы́ю преклᲂнѧ́ю срⷣца мᲂегѡ̀ и҆ тѣлесѐ .
рꙋ́цѣ  же скве́рнїи вᲂз̾дѣ́ю и҆ слезю̀ со  вᲂз̾дыха́&shy;нїемъ , и҆
ᲂу҆миле́нїемъ мᲂлю́сѧ , и҆з̾ глꙋбины̀ дꙋшѝ вᲂпїю̀ , ѡ҆чи́сти мѧ гдⷭ҇и
ѡ҆чи́сти , и҆ ѻ҆гнѧ̀ негаси́магѡ и҆зба́ви мѧ . и҆ неда́ждь менѐ ѻ҆каѧ́ннаго
в̾ пᲂра́дᲂванїе бѣ́сꙋ , без̾стꙋ́днѣ на мѧ̀ напа́дающꙋ . сегѡ̀ ра́ди гдⷭ҇и
ᲂу҆скᲂри́ти пᲂтщи́сѧ , и҆ пᲂмᲂзи́ ми , и҆ стра́шнᲂмꙋ твᲂемꙋ̀ сꙋди́щꙋ
без̾ ѡ҆сꙋжде́нїѧ пред̾ста́ти спᲂдо́би . и҆ вѣ́чныхъ пᲂлꙋчи́ти дарᲂва́нїи ,
со всѣ́ми и҆збра́нными твᲂи́ми , мл҃твами бцⷣы , и҆ всѣ́хъ ст҃ы́хъ твᲂи́хъ .
ꙗ҆́кѡ млⷭ҇тивъ є҆сѝ и҆ дᲂлгᲂтерпѣли́въ , и҆ тебѣ̀ сла́вꙋ вᲂз̾сыла́емъ , ѻ҆ц҃ꙋ
и҆ сн҃ꙋ и҆ ст҃о́мꙋ дх҃ꙋ , ны́нѣ и҆ прⷭ҇нѡ и҆ во́ вѣки вѣкѡ́мъ , а҆ми́нь .

= по ѻ҆смо́й , каѳи́смѣ . трᲂпарѝ , пᲂкаѧ́нны .= Стра́&shy;шенъ є҆сѝ гдⷭ҇и
и҆ кто̀ прᲂти́въ ста́нетъ тѝ пра́вед&shy;нᲂмꙋ твᲂемꙋ̀ гнѣ́вꙋ ; лѝ кто̀
ᲂу҆мо́литъ тѧ бл҃же . и҆лѝ кто̀ ᲂу҆тᲂли́тъ тѧ̀ за́  люди сᲂгрѣши́вшїѧ и҆
ненача́емыѧ ; то́кмѡ нбⷭ҇нїи чи́нᲂве , а҆́нг҃ли и҆ а҆рха́нг҃ли , гдⷭ҇ьства ,
херꙋви́ми , и҆ серафи́ми , ѡ҆са́нна тѝ вᲂпїю́ща , ст҃ъ ст҃ъ ст҃ъ є҆сѝ бж҃е
пᲂми́лꙋй на́съ . =сла́ва .= Гдⷭ҇и , гдⷭ҇и тебѐ всѧ́ческаѧ бᲂѧ́тсѧ , и҆
трепе́щꙋтъ ѿ лица̀ сла́вы твᲂеѧ̀ . тебѣ̀ припа́даемъ без̾сме́ртне , и҆ тебѣ̀
мо́лимсѧ ст҃ы́и , спасѝ дш҃а на́ша , мл҃твами ст҃ы́хъ твᲂи́хъ . =и҆ нн҃ѣ .=
Прелᲂже́нїе скᲂрбѧ́щимъ , и҆ премѣне́нїе бᲂлѧ́щимъ сꙋ́щи , бцⷣе препѣ́таѧ .
ми́ръ неми́рнымъ , тишина̀ ѡ҆бꙋрева́ющимъ , спасѝ гра́дъ и҆ лю́ди , є҆ди́на
застꙋ́пница вѣ́рнымъ .

=мᲂли́тва , и҃ .=

~Бж҃е ст҃ы́и влⷣко , нбⷭ҇ныи цр҃ю і҆с҃е хрⷭ҇тѐ , ны́нѣ при́зри с̾ высᲂты̀
без̾ме́рныѧ твᲂеѧ̀ . и҆ ᲂу҆слы́ши пла́чь и҆ мл҃твꙋ раба̀ твᲂегѡ̀ . и҆ да́ждь  ми
рѣкꙋ̀ сле́зъ , да ѿмы́ю преꙋмно́жившїѧсѧ грѣхѝ мᲂѧ̀ . чи́слѧт̾бᲂсѧ ѕвѣзда́мъ
нбⷭ҇нымъ и҆ ка́плѧмъ дᲂжде́внымъ , но и҆ па́че песка̀ мᲂрска́гѡ , ᲂу҆вы̀ мнѣ̀
ᲂу҆мно́жишасѧ грѣсѝ мᲂѝ . но ѻ҆ба́че вѣ́дѣ ꙗ҆́кѡ ми́лᲂстивъ є҆сѝ , и҆
ѡ҆жида́еши пᲂкаѧ́нїѧ грѣ́шнича , ка́ѧсѧ ѡ҆ ѕло́бахъ челᲂвѣ́ческихъ . прїи́мъ
раз̾бо́йниче пᲂкаѧ́нїе , и҆ тᲂгѡ̀ є҆ди́нѣмъ сло́вᲂмъ спасѐ , глаго́люща ,
пᲂмѧни́ мѧ сп҃се є҆гда̀ прїи́деши во црⷭ҇твїи сѝ . и҆ менѐ та́кᲂже пᲂмѧнѝ
гдⷭ҇и , неи҆мѣ́ющаго тᲂли́ки вѣ́ры . житїе́ бо и҆ дѣ́ло тᲂгѡ̀ сᲂтвᲂри́хъ , и҆
ᲂу҆мо́мъ ѡ҆сꙋжде́нъ бы́хъ . гдⷭ҇и непрезрѣ́выи блꙋдни́цы сле́зъ , ꙗ҆́же
дерзнꙋ́въ и҆ те́кши прїи́мъ мѵ́рѡ , и҆ вᲂзлїѧ̀ на честны́и тво́й ве́рхъ
на главꙋ̀ , на́нь  же несмѣ́ютъ зрѣ́ти а҆́нг҃ли , и҆ ѡ҆бъе́мши но́зѣ твᲂѝ
лᲂбыза́ше , и҆ власы̀ свᲂи́ми ѡ҆трѐ , и҆ ѿпꙋстѝ ю҆̀ с̾ ми́рᲂмъ . та́кᲂже и҆
менѐ грѣ́шнаго прїимѝ дꙋ́шꙋ съ ми́рᲂмъ , и҆ пᲂко́й мѧ на ло́нѣ а҆враа́мли ,
и҆ причти́ мѧ во и҆збра́ннѣмъ твᲂе́мъ ста́дѣ , да ви́жꙋ свѣ́тъ лица̀ твᲂегѡ̀ ,
и҆ сла́влю и҆́мѧ твᲂѐ ст҃о́е , со ѻ҆ц҃е́мъ и҆ ст҃ы́мъ дх҃ᲂмъ , ны́нѣ и҆ прⷭ҇нѡ
и҆ во́ вѣки вѣкѡ́мъ , а҆ми́нь .

= по  девѧ́тᲂй , каѳи́смѣ . трᲂпарѝ , пᲂкаѧ́нны .= Дѣѧ́нїѧ мᲂѧ̀ и҆
пᲂмышле́нїѧ , грѣхѝ и҆ хᲂтѣ́нїѧ , взыска́ти хо́щеши и҆спыта́нїемъ свᲂи́мъ ,
да́ждь  ми по́мᲂщь на пᲂкаѧ́нїе к̾ дᲂбрꙋ̀ ѿвѣ́тꙋ , хрⷭ҇тѐ бж҃е ꙗ҆́кѡ
чл҃кᲂлю́бецъ . =сла́ва .= Ѡ҆чище́и петро́во ѿверже́нїе слеза́ми . и҆ мытарю̀
грѣхѝ вᲂз̾дыха́нїемъ прᲂсти́выи гдⷭ҇и , и҆ менѐ пᲂми́лꙋй чл҃кᲂ&shy;лю́бче .
=и҆ нн҃ѣ .= Ра́дꙋисѧ и҆з̾ неѧ́же непрело́жнᲂе сло́во пло́ть бы́сть , и҆ всели́сѧ
в̾ ны̀ . ра́дꙋисѧ пречи́стаѧ а҆пⷭ҇лѡмъ и҆ мч҃нкѡмъ ра́дᲂсть , и҆ вѣ́рнымъ
спасе́нїе мт҃и хрⷭ҇тꙋ̀ бг҃ꙋ .

=мᲂли́тва , ѳ҃ .=

~Ты̀ влⷣко чл҃кᲂлю́бче сᲂтвᲂри́лъ мѧ̀ є҆сѝ , и҆ самᲂвла́стїемъ пᲂчти́лъ мѧ
є҆сѝ . а҆́зъ же вᲂзвы́сивсѧ и҆ забы́хъ твᲂегѡ̀ влⷣчества , всѧ̀ за́пᲂвѣди твᲂѧ̀
престꙋпи́хъ . и҆ въ го́рькꙋю рабо́тꙋ впадо́хъ дїѧ́вᲂлю , и҆ наꙋчи́ мѧ всѧ́кᲂмꙋ
грѣхꙋ̀ и҆ ѕло́мꙋ ѻ҆бы́чаю . ты́же гдⷭ҇и бж҃е мо́й претерпѣ́лъ ми є҆сѝ и҆
дᲂсе́лѣ , ѡ҆жида́ѧ мᲂегѡ̀ пᲂкаѧ́нїѧ , и҆ непᲂгꙋбѝ менѐ въ без̾зако́нїи
живꙋ́ща . вѣ́дѣже а҆́зъ твᲂѐ милᲂсе́рдїе , дерзнꙋ́хъ скве́рными ᲂу҆сты̀ мл҃твꙋ
 ти принестѝ . мно́ги грѣ́шники спа́слъ , и҆ менѐ спасѝ . ѻ҆ни́  бо твᲂѐ
сᲂзда́нїе , и҆ а҆́зъ твᲂѧ̀ тва́рь . а҆́ще и҆ грѣхѝ мᲂѧ̀ пᲂстиго́ша мѧ , но
а҆́зъ ѻ҆каѧ́нныи на ми́лᲂсть твᲂю̀ ᲂу҆пᲂва́ю . мᲂлю́тисѧ гдⷭ҇и , ѿи҆мѝ ѿ менѐ
во́лю мᲂю̀ , всѧ́  бо во́лѧ мᲂѧ̀ ѕлᲂдѣѧ́нїе . пᲂзна́хъбᲂсѧ ꙗ҆́кѡ ничто́же
ѡ҆ себѣ̀ сᲂтвᲂри́ти мᲂгꙋ̀ , а҆́ще не ты̀ пᲂда́си  ми бл҃гᲂда́ти твᲂеѧ̀ ра́зꙋма .
ско́ти и҆ звѣ́рїе и҆ пти́цы нбⷭ҇ныѧ не самᲂвла́стни сꙋ́ть , но ꙗ҆́кᲂже
сᲂтвᲂри́лъ є҆сѝ , та́цы и҆ пребыва́ютъ . мене́ же непᲂро́чна сᲂтвᲂри́лъ є҆сѝ ,
и҆ а҆́зъ свᲂю̀ во́лю взе́мъ ѡ҆скверни́хсѧ ве́сь . да́лъ є҆сѝ гдⷭ҇и во́лю
чл҃кꙋ , мнѣ́ же недава́й , чл҃къ  бо є҆́смь є҆стество́мъ , а҆ нра́вᲂмъ и҆
скᲂти́ны хꙋ́ждьши . ᲂу҆вы̀ мнѣ̀ и҆ скᲂта̀ го́рши пред̾ тᲂбо́ю бл҃гᲂда́телю
ꙗ҆ви́хсѧ . не вᲂзмѣ́ри ми прᲂти́вꙋ дѣло́мъ мᲂи́мъ ѕлы́мъ , но да́ждь  ми вре́мѧ
вᲂспрѧнᲂве́нїю . и҆ ѿве́рзи ми две́ри пᲂкаѧ́нїѧ . вᲂз̾врати́ мѧ плѣне́наго
ѿ без̾зако́нїи . вᲂз̾дви́гни мѧ пᲂве́рженаго ѡ҆сꙋжде́нїемъ грѣхо́внымъ ,
и҆з̾влецы́  мѧ и҆зъ ꙗ҆́мы скве́рнены . і҆с҃е хрⷭ҇тѐ свѣ́те ѡ҆мраче́ннымъ ,
прᲂсвѣти́ ми свѣ́тъ ᲂу҆га́сшїи . врачꙋ̀ бᲂлѧ́щимъ , и҆сцѣли́ ми без̾вѣ́стныѧ
ꙗ҆́звы , ма́сло и҆ вино̀ вᲂзлива́ѧ ѡ҆бѧжѝ стрꙋ́пы . загла́ди рꙋкᲂписа́нїе
грѣхо́въ мᲂи́хъ гꙋ́бᲂю милᲂсе́рдїѧ . да́ждь  ми гдⷭ҇и твᲂегѡ̀ стра́ха
бᲂѧ́тисѧ , и҆ твᲂе́й во́ли пᲂвинꙋ́тисѧ , да ѡ҆чи́щꙋсѧ ѿ грѣхо́въ , и҆
не ѡ҆блада́нъ бꙋ́дꙋ враго́мъ . и҆ вᲂспᲂю́ тѧ ра́дꙋѧсѧ , ѻ҆ц҃а и҆ сн҃а и҆ ст҃а́гѡ
дх҃а , нн҃ѣ и҆ прⷭ҇нѡ и҆ во́ вѣки вѣкѡ́мъ , а҆ми́нь .

=по  десѧ́тᲂй , каѳи́смѣ . трᲂпарѝ , пᲂкаѧ́нны .= Непре́зри гдⷭ҇и
сᲂз̾да́нїѧ дѣ́ла рꙋ́къ свᲂи́хъ сꙋдїѐ пра́ведныи , и҆ не ѡ҆ста́ви . а҆́ще и҆
є҆ди́нъ сᲂгрѣши́хъ а҆́ки чл҃къ , па́че всѧ́кагѡ чл҃ка милᲂсе́рде , но и҆́маши
ꙗ҆́кѡ бг҃ъ всѧ́кꙋ вла́сть прᲂща́ти сᲂгрѣше́нїѧ . =сла́ва .= Приближа́етсѧ дꙋшѐ
кᲂне́цъ и҆ присвᲂѧ́етсѧ . и҆ не бреже́ши ни гᲂто́вишисѧ , вре́мѧ сᲂкраща́етсѧ .
пᲂд̾ви́гнисѧ , бли́зъ при две́рехъ сꙋдїѧ̀ є҆́сть , ꙗ҆́кѡ сѣ́нь и҆ цвѣ́тъ , и҆
со́нъ житїѐ тече́тъ , что̀ без̾ ᲂу҆ма̀ дꙋшѐ мѧте́мсѧ . =и҆ ны́нѣ .= Дш҃е́внᲂе
паде́нїе по всѧ̀ часы̀ в̾ себѣ̀ ви́дѧ , и҆ дᲂлгᲂтерпѣ́нїе сло́ве преѡ҆би́дѧ ,
всѣ́хъ бл҃ги́хъ лиши́хсѧ , и҆ всѧ́кᲂй мꙋ́цѣ пᲂви́ненъ бы́хъ . но вᲂз̾веди́ мѧ
ѿча́ѧннагѡ , бцⷣы ра́ди , є҆ди́не мнᲂгᲂми́лᲂстиве .

=мᲂли́тва , і҃ .=

~Гдⷭ҇и бж҃е мо́й , прᲂсти́ ми всѧ̀ грѣхѝ мᲂѧ̀ , ꙗ҆́же сᲂгрѣши́хъ ѿ ю҆́нᲂсти
мᲂеѧ̀ во все́мъ житїѝ . ты́бо вѣ́си , к̾ тебѣ̀ хᲂтѣ́нїе мᲂѐ и҆ жела́нїе .
мно́гажды ѡ҆бѣща́хсѧ тѝ пᲂка́ѧтисѧ , в̾ пꙋтѝ прᲂти́вныѧ ᲂу҆клᲂни́хсѧ . но
ѿ тебѐ не ѿстꙋпи́хъ чл҃кᲂлю́бче , и҆ рꙋ́кꙋ мᲂе́ю невᲂз̾дѣ́хъ к̾ бо́гꙋ
чꙋжде́мꙋ . тѧ́  бо свѣ́мъ є҆ди́нᲂгѡ бг҃а и҆́стинна , ѿ землѝ сᲂзда́вшагѡ мѧ ,
и҆ живо́тнᲂе дыха́нїе дарᲂва́вшаго . не ѡ҆ста́ви менѐ гдⷭ҇и ѿ ст҃ы́хъ твᲂи́хъ
ѿлꙋче́нꙋ бы́ти , и҆ неда́ждь страсте́мъ пᲂвинꙋ́тисѧ вы́нꙋ , и҆ без̾слᲂве́снымъ
скᲂ&shy;то́мъ пᲂдо́битисѧ прⷭ҇нѡ . но вᲂз̾ста́ви ᲂу҆́мъ мо́й ѿ всѧ́кᲂгѡ
сладᲂстра́стїѧ , и҆ пригвᲂздѝ стра́сѣ твᲂе́мъ пло́ть мᲂю̀ . и҆ то́й всадѝ
въ  срⷣце мᲂѐ кᲂле́блюще&shy;есѧ ѿ лꙋка́выхъ пᲂмышле́нїи и҆ ᲂу҆твердѝ .
пᲂлᲂжѝ гдⷭ҇и две́ри всѣ́мъ чꙋ́вствїемъ мᲂи́мъ . ѻ҆́чи мᲂѝ да ви́дита є҆ди́нꙋ
дᲂбрᲂдѣ́тель и҆ пра́вᲂсть . слꙋ́хъ мо́й сла́дкимъ глаго́лᲂмъ твᲂи́хъ
пᲂвелѣ́нїи , да  ѡ҆гласи́тъ вкꙋше́нїе слад̾ча́е ме́да да вкꙋ́ситъ твᲂѧ̀
завѣща́&shy;нїѧ . рꙋ́цѣ  же сᲂдѣ́лати твᲂѧ̀ хᲂтѣ́нїѧ . и҆ ѡ҆бᲂнѧ́нїе вᲂнѧ̀
вᲂспрїи́мꙋтъ твᲂегѡ̀ и҆з̾лїѧ́ннагѡ мѵ́ра на́съ ра́ди , всѧ́ческаѧ
и҆спо́лньшагѡ . напра́ви  же мᲂѧ̀ но́ги на пꙋ́ть хᲂтѣ́нїи твᲂи́хъ . и҆ дш҃ꙋ
мᲂю̀ ᲂу҆милѝ , да в̾ пꙋ́ть свидѣ́нїи твᲂи́хъ хᲂдѧ̀ , и҆ тебѣ̀ ᲂу҆го́днаѧ
твᲂрѧ̀ , пᲂлꙋчи́ти ѡ҆бѣща́нныхъ  ми бл҃гъ спᲂдо́би , мл҃твами прест҃ы́ѧ влⷣчцы
на́шеѧ бцⷣы , и҆ всѣ́хъ ст҃ы́хъ твᲂи́хъ , ны́нѣ и҆ прⷭ҇нѡ и҆ во́ вѣки вѣкѡ́мъ ,
а҆ми́нь .

=по  пе́рвѣй на́десѧть , каѳи́смѣ . трᲂпарѝ , пᲂкаѧ́нны .= Ꙗ҆́кѡ блꙋдни́ца
припа́даю ти , и҆ в̾ ми́ра мѣ́стѡ принᲂшꙋ́  ти ѿ срⷣца сле́зы ꙗ҆́кᲂже и҆ ѻ҆на̀ .
ѡ҆чи́сти мѧ сп҃се и҆ пᲂда́ждь ѿпꙋще́нїе грѣхо́въ . ꙗ҆́кᲂже бо и҆ та̀ вᲂпїю́
ти , и҆зба́ви  мѧ ѿ тимѣ́нїѧ дѣѧ́нїи мᲂи́хъ , и҆ спаси́ мѧ . =сла́ва .= Вѣ́къ
мо́й скᲂнчава́етсѧ , а҆ стра́шныи престо́лъ гᲂто́витсѧ , житїѐ ми́мѡ
тече́тъ . сꙋ́дъ жде́тъ , претѧ́  ми ѻ҆гне́мъ и҆ мꙋ́кᲂю , и҆ пла́менемъ
гᲂрѧ́щимъ . но да́ждь  ми гдⷭ҇и сле́зъ тꙋ́чꙋ ᲂу҆гаша́емꙋ си́лᲂю . ты́  бо хᲂтѧ́и
спасти́сѧ всѣ́мъ чл҃кѡмъ . =и҆ ны́нѣ .= Тѧ̀ гра́дъ и҆ приста́нище и҆́мамы , и҆
мᲂли́твеницꙋ бл҃гᲂпрїѧ́тнꙋ к̾ ро́ждьшемꙋсѧ и҆з̾ тебѐ бг҃ꙋ , бцⷣе
без̾невѣ́стнаѧ вѣ́рнымъ спасе́нїе .

=мᲂли́тва , а҃і .=

~Бж҃е ѡ҆чи́сти мѧ грѣ́шника , ѿи҆мѝ сᲂгни́тїе дꙋшѝ мᲂеѧ̀ . раз̾сы́пли
бре́мѧ ѿ ко́зни лꙋка́вагѡ . си́лᲂю честна́гѡ крⷭ҇та̀ ѡ҆гради́ мѧ , дх҃ᲂмъ
ст҃ы́мъ ᲂу҆тверди́ мѧ . ѿвратѝ пᲂсра́млена бᲂрю́щагᲂсѧ со мно́ю , и҆
прича́стника сᲂтвᲂри́ мѧ свᲂегѡ̀ црⷭ҇твїѧ , хрⷭ҇тѐ бж҃е и҆́стинныи . мл҃твами
прест҃ы́ѧ влⷣчцы на́шеѧ бцⷣы и҆ прⷭ҇нѡ дв҃ы мр҃і́и , и҆ всѣ́хъ ст҃ы́хъ твᲂи́хъ .
ꙗ҆́кѡ бл҃гᲂслᲂве́нъ є҆сѝ , со ѻ҆ц҃е́мъ и҆ со прест҃ы́мъ дх҃ᲂмъ . ны́нѣ и҆
прⷭ҇нѡ и҆ во́ вѣки вѣкѡ́мъ , а҆ми́нь .

=по  втᲂро́й на́десѧть , каѳи́смѣ . трᲂпарѝ , пᲂкаѧ́нны .= Мытаре́вꙋ
пᲂкаѧ́нїю непᲂревнᲂва́хъ , и҆ блꙋд&shy;ни́чныхъ сле́зъ неи́мамъ .
недᲂсто́инъ бо ѿ жестᲂсе́рдїѧ такᲂва́гѡ и҆справле́нїѧ . но свᲂи́мъ млрⷭ҇дїемъ
спаси́ мѧ . =сла́ва .= Свѣ́дыи та́йнаѧ сꙋдїѐ не ѡ҆бинꙋ́ѧсѧ , и҆зба́ви  мѧ
пла́менны мꙋ́ки , ꙗ҆́кѡ є҆ди́нъ млрⷭ҇дъ хрⷭ҇тѐ бж҃е . =и҆ ны́нѣ .= Превзы́де
си́лы нбⷭ҇ныѧ , цр҃кви ꙗ҆ви́сѧ бж҃їѧ бл҃гᲂслᲂве́наѧ бцⷣе . ꙗ҆́же ро́ждьши
хрⷭ҇та̀ сп҃са дш҃а́мъ на́шимъ .

=мᲂли́тва , в҃і .=

~Влⷣко гдⷭ҇и вседержи́телю , сло́во ѻ҆́ч҃ее і҆с҃е хрⷭ҇тѐ , и҆ всѣ́хъ
сᲂверше́нїе , ско́рыхъ твᲂи́хъ млрⷭ҇дїи . никᲂгда́  же разлꙋча́ѧсѧ ѿ свᲂи́хъ
ра́бъ , но при́снѡ в̾ ни́хъ пᲂчива́еши , до́брыи па́стырю мы́сленыхъ ѻ҆ве́цъ ,
непреда́ждь менѐ крамᲂлѣ̀ ѕмїи́нѣ , нижѐ жела́нїю сатанинꙋ̀ ѡ҆ста́виши
менѐ , ꙗ҆́кѡ сѣ́мѧ тлѝ во мнѣ̀ є҆́сть . ты̀ ᲂу҆́бѡ гдⷭ҇и цр҃ю прест҃ы́и , бж҃е
пᲂклᲂнѧ́емыи , кᲂснѧ́ща  мѧ сᲂхранѝ , в̾ живо́тъ свѣ́та дх҃ᲂмъ твᲂи́мъ
ст҃ы́мъ , и҆́мже ѡ҆свѧтѝ свᲂѧ̀ ᲂу҆ченикѝ , и҆збав&shy;лѧ́ѧ ѿ ѕо́лъ ѕмїи́нъ .
да́ждь гдⷭ҇и ра́дᲂсть спасе́нїѧ твᲂегѡ̀ на ло́жи мᲂе́мъ . и҆ прᲂсвѣти́  ми
ᲂу҆́мъ свѣ́тᲂмъ є҆ѵⷢа́лїѧ твᲂегѡ̀ . и҆ дш҃ꙋ мᲂю̀ любо́вїю тебѐ хрⷭ҇та̀
мᲂегѡ̀ . и҆ срⷣце чистᲂто́ю слᲂвесѐ твᲂегѡ̀ . тѣ́ло мᲂѐ стра́стїю
без̾стра́стнᲂю . мы́сли мᲂѧ̀ сᲂхранѝ твᲂи́мъ ми́рᲂмъ , и҆ вᲂз̾дви́гни  мѧ
во́ времѧ бл҃гᲂпᲂло́жно на твᲂѐ славᲂсло́вїе . ꙗ҆́кѡ пᲂкланѧ́емь є҆сѝ и҆
прᲂславлѧ́емь , со ѻ҆ц҃е́мъ и҆ съ прест҃ы́мъ дх҃ᲂмъ , ны́нѣ и҆ прⷭ҇нѡ и҆
во́ вѣки вѣкѡ́мъ , а҆ми́нь .

= по  тр е́ тїй н а́ дес ѧ ть , ка ѳ и́смѣ . трᲂпарѝ , пᲂкаѧ́нны .=
Гла́сᲂмъ блꙋ́днагѡ вᲂзᲂпѝ дꙋшѐ мᲂѧ̀ ѻ҆каѧ́ннаѧ ко́ гдⷭ҇ꙋ , сᲂгрѣши́хъ на́ 
нб҃о млⷭ҇тиве и҆ пред̾ тᲂбо́ю , ꙗ҆́кѡ никто́же и҆́нъ . но кро́ткимъ сѝ ѻ҆́кᲂмъ
при́зри на  мѧ̀ вᲂпїю́ща , сᲂтвᲂри́ мѧ ꙗ҆́кѡ є҆ди́нᲂго ѿ нае́мникъ твᲂи́хъ бж҃е
и҆ пᲂми́лꙋй . =сла́ва .= Ѡ҆мы́й  мѧ слеза́ми мᲂи́ми сп҃се , ꙗ҆́кѡ
ѡ҆скверни́хсѧ мно́гими грѣхѝ , тѣ́мъ припа́даю  ти сᲂгрѣши́хъ бж҃е пᲂми́лꙋй
мѧ . =и҆ ны́нѣ .= Пречⷭ҇таѧ влⷣч&shy;це , хрⷭ҇тꙋ̀ прилѣ́жнѡ пᲂмᲂли́сѧ ,
дш҃етлѣ́нныхъ сᲂбла́знъ и҆зба́вити мѧ̀ ꙗ҆́кѡ да непреста́ннѡ вели&shy;ча́ю тѧ̀ .

=мᲂли́тва , г҃і .=

~Ѻ҆́ч҃е нбⷭ҇ныи , цр҃ю сла́вы , є҆ди́не без̾грѣ́шныи , и҆́же крѣ́пᲂстїю и҆
про́мыслᲂмъ твᲂеѧ̀ бл҃гᲂсти ни є҆ди́нᲂмꙋ чл҃кꙋ пᲂги́бнꙋти хо́щеши , но всѣ́мъ
спасти́сѧ и҆ въ ра́зꙋмъ прїитѝ . не ѡ҆ста́ви менѐ пᲂги́бнꙋти . вѣ́мъ бо ꙗ҆́кѡ
ве́лїѧ млⷭ҇ть твᲂѧ̀ на мнѣ̀ . да непᲂѧ́стъ внꙋ́тренихъ мᲂи́хъ ме́чь преще́нїѧ
твᲂегѡ̀ , в̾  тᲂли́цѣхъ нра́вѣхъ и҆ дѣ́лѣхъ , в̾ ни́хже прехᲂдѧ̀ всѧ̀ днѝ
живᲂта̀ мᲂегѡ̀ , прᲂгнѣ́ваю и҆́мѧ твᲂѐ ст҃о́е . и҆ терпи́ши на не́мᲂщь мᲂю̀ ,
ни гнѣ́ва дᲂсто́йна мꙋче́нїю наво́диши на мѧ̀ . кто́ бо ти сᲂгрѣшѝ на всѧ́къ
де́нь , ꙗ҆́кᲂже а҆́зъ . преѡ҆би́дѧ и҆ ѡ҆жида́ѧ без̾кᲂне́чнагѡ твᲂегѡ̀
дᲂлгᲂтерпѣ́нїѧ . кто́ бо сᲂгрѣшѝ на землѝ и҆ ѿврати́сѧ ѿ тебѐ ; но нѣ́сть
никто́же и҆́нъ , ꙗ҆́кᲂже а҆́зъ стра&shy;стны́и . гдⷭ҇и не ꙗ҆́рᲂстїю твᲂе́ю
ѡ҆бличѝ менѐ , ни гнѣ́вᲂмъ твᲂи́мъ пᲂкажѝ менѐ . но ꙗ҆́кᲂже и҆мѣ́ѧ ᲂу҆тро́бꙋ
щедро́тъ , ѡ҆братѝ и҆ ᲂу҆ще́дри и҆ пᲂми́лꙋй , и҆ бꙋ́&shy;ди  ми пᲂмо́щникъ ,
в̾ ча́съ є҆гда̀ пᲂбѣжда́емь бꙋ́дꙋ ѿ страсте́й . є҆ди́не млрⷭ҇де , є҆ди́не
чл҃кᲂлю́бче , є҆ди́не млⷭ҇тиве пᲂми́лꙋй мѧ . врачꙋ̀ дш҃а́мъ и҆ тѣлесе́мъ ,
и҆сцѣлѝ дш҃ꙋ мᲂю̀ ꙗ҆́кѡ сᲂгрѣши́хъ ти . ꙗ҆́кѡ блꙋ́дныи , и҆ ꙗ҆́кѡ блꙋдни́ца ,
и҆ ꙗ҆́кѡ разбо́йникъ , и҆ ꙗ҆́кѡ мыта́рь , никᲂгда́же зазрѣ́хъ ѕлы́мъ мᲂи́мъ .
вᲂпїю́ ти , гдⷭ҇и невᲂсхи́ти ѻ҆каѧ́нныѧ  ми дꙋшѝ в̾ сласте́хъ живꙋ́щаго и҆
без̾зако́нїи , и҆ по́ймеши мѧ̀ негᲂто́ва и҆ без̾ѿвѣ́тна ѿ житїѧ̀ мᲂегѡ̀ . но
пре́зри глꙋбинꙋ̀ мно́жества сᲂгрѣше́нїи мᲂи́хъ , и҆ не  пᲂсѣцы̀ ме&shy;нѐ
ꙗ҆́кѡ непло́днꙋю смᲂко́вь . но ꙗ҆́кѡ зда́нїе и҆ тва́рь рꙋ́кꙋ твᲂе́ю ,
бл҃гᲂвᲂлѝ пᲂкаѧ́нїемъ ѡ҆браще́нїѧ к̾ тебѣ̀ ѿ ѕлы́хъ мᲂи́хъ ѡ҆брати́тисѧ мѝ ,
и҆ пᲂклᲂнѧ́тисѧ и҆ сла́вити и҆ бл҃гᲂдари́ти , пречестно́е и҆ великᲂлѣ́пᲂе и҆́мѧ
твᲂѐ , ѻ҆ц҃а и҆ сн҃а и҆ ст҃а́гѡ дх҃а , ны́нѣ и҆ прⷭ҇нѡ и҆ во́ вѣки вѣкѡ́мъ ,
а҆ми́нь .

=по  четв е́ ртᲂй н а́ дес ѧ ть , ка ѳ и́смѣ . трᲂпарѝ , пᲂкаѧ́нны .= На́га
 мѧ ѡ҆брѣ́тъ ѿ до́брыхъ дѣ́лъ вра́гъ , и҆ стрѣло́ю грѣхо́внᲂю ᲂу҆ѧ́зви . но ты̀
бж҃е ꙗ҆́кѡ вра́чь дш҃а́мъ и҆ тѣ́лѡмъ , ꙗ҆́звы дꙋшѝ мᲂеѧ̀ и҆сцѣлѝ , и҆
пᲂми́лꙋй мѧ . =сла́ва .= Пᲂкаѧ́нїѧ нестѧжа́хъ , нижѐ па́ки сле́зъ . сегѡ̀
ра́ди мᲂлю́ тѧ сп҃се , пре́жде кᲂнца̀ ѡ҆брати́ти , и҆ да́ти  ми ѡ҆ставле́нїе
грѣхо́въ , ꙗ҆́кѡ да  и҆зба́влюсѧ ѿ мꙋ́ки . =и҆ ны́нѣ .= Никто́же притека́ѧ
къ тебѣ̀ , пᲂсра́мленъ ѿ тебѣ̀ и҆схо́дитъ прест҃а́ѧ бцⷣе . но про́ситъ
бл҃гᲂда́ти и҆ прїе́млетъ да́ръ на по́льзꙋ прᲂше́нїѧ .

=мᲂли́тва , д҃і .=

~Гдⷭ҇и і҆с҃е хрⷭ҇тѐ бж҃е на́шъ , ѡ҆бы́чными твᲂи́ми щедро́тами , и҆зба́ви
ѻ҆каѧ́ннꙋю мѝ дꙋ́шꙋ ѿ скве́рны тѣ́ла мᲂегѡ̀ , и҆ страстны́хъ по́мыслъ , и҆́же
по всѧ̀ часы̀ стꙋжа́ютъ ѻ҆каѧ́ннѣй дꙋшѝ мᲂе́й . но ты̀ гдⷭ҇и ꙗ҆́кѡ вра́чь и҆
ми́лᲂсти и҆сто́чникъ , и҆з̾ле́й на  мѧ̀ чл҃кᲂлю́бїе твᲂѐ , и҆ ѡ҆чи́сти
сᲂгрѣше́нїе мᲂѐ . не ѿвратѝ ѿ менѐ лица̀ твᲂегѡ̀ , да не ꙗ҆́кѡ ѻ҆́гнь
неча́ѧнїѧ снѣ́сть мѧ . но ꙗ҆́кᲂже речѐ , вели́ка ра́дᲂсть быва́етъ на́  нб҃си
ѡ҆ грѣ́шничи пᲂкаѧ́нїи . сѐ да бꙋ́детъ и҆ ѡ҆ мнѣ̀ грѣ́шнѣмъ . да незатвᲂри́ши
ᲂу҆́шїю бл҃гᲂсе́рдїѧ твᲂегѡ̀ , къ мᲂли́твѣ пᲂкаѧ́нїѧ мᲂегѡ̀ . но ᲂу҆слы́ши
гдⷭ҇и , и҆ ꙗ҆́кѡ бл҃гᲂꙋха́нїѧ кади́ло и҆спра́ви пред̾ сᲂбо́ю . вѣ́си бо не́мᲂщь
є҆стества̀ мᲂегѡ̀ , и҆ сла́бᲂсть ю҆́нᲂстнꙋю зижди́телю мо́й . пре́зри гдⷭ҇и
грѣхѝ мᲂѧ̀ , пᲂкаѧ́нїѧ ѡ҆жида́ѧ вᲂи́стинꙋ призыва́ющимъ тѧ̀ , милᲂсе́рде и҆
дᲂлгᲂтерпѣли́ве , и҆ тебѣ̀ сла́вꙋ вᲂз̾сыла́емъ , со ѻ҆ц҃е́мъ и҆ со ст҃ы́мъ
дх҃ᲂмъ , ны́нѣ и҆ прⷭ҇нѡ и҆ во́ вѣки вѣкѡ́мъ , а҆ми́нь .

= по  п ѧ́ тᲂй н а́ дес ѧ ть , ка ѳ и́смѣ . трᲂпарѝ , пᲂкаѧ́нны .= Вѣ́къ
мо́й скᲂнчава́етсѧ , а҆ стра́шныи престᲂлъ гᲂто́витсѧ . и҆ рѣка̀ ѻ҆́гненаѧ
тече́тъ , претѧ̀ мнѣ̀ мꙋ́кᲂю , и҆ пла́менемъ неꙋгаса́ющимъ . но пᲂсли́ ми гдⷭ҇и
сле́зъ тꙋ́чꙋ , и҆ пᲂгаси́тъ всю̀ си́лꙋ ѻ҆́нѣхъ . хᲂтѧ́и спасти́сѧ всѣ́мъ
челᲂвѣ́кѡмъ бж҃е пᲂми́лꙋй мѧ . =сла́ва .= Всѐ житїѐ мᲂѐ ѡ҆скверни́хъ
грѣхо́мъ , и҆ ве́сь зако́нъ . тѣ́мъ припа́даю  ти и҆ вᲂпїю̀ , срⷣце чи́сто
сᲂзи́жди во мнѣ̀ бж҃е , и҆ пре́жде кᲂнца̀ ѡ҆брати́въ и҆ пᲂми́лꙋй мѧ . =и҆
ны́нѣ .= Мт҃и бж҃їѧ пречⷭ҇&shy;таѧ , стѣно̀ хрⷭ҇тїа́нскаѧ , и҆зба́ви лю́ди
ѻ҆бы́ч&shy;нѡ зᲂвꙋ́щїѧ , прᲂти́витисѧ враго́мъ и҆ го́рдымъ мы́слемъ . да всѝ
вᲂпїе́мъ тѝ , ра́дꙋисѧ прера́дᲂваннаѧ .

=мᲂли́тва , є҃і .=

~Гдⷭ҇и бж҃е пᲂмѧнѝ ми́лᲂсти твᲂѧ̀ и҆ щедро́ты твᲂѧ̀ , ꙗ҆́же ѿ́ вѣка
на грѣ́шныхъ и҆́маши , и҆ на без̾зако́нїѧ на́зриши гдⷭ҇и . гдⷭ҇и ᲂу҆дивѝ
ми́лᲂсть свᲂю̀ , да и҆ на мнѣ̀ прᲂсла́витсѧ чл҃кᲂлю́бїе твᲂѐ . а҆́ще бо
пра́ведника пᲂми́лꙋеши , ѿ дѣ́лъ пᲂми́лᲂванъ є҆́сть . а҆́ще ли менѐ грѣ́шнаго
пᲂми́лꙋеши , тᲂгда̀ влⷣ&shy;ко мно́гᲂе твᲂѐ чл҃кᲂлю́бїе и҆ ми́лᲂсть , ꙗ҆́кѡ
пᲂми́лᲂва мѧ̀ и҆ спасѐ заблꙋ́ждьшаго . вѣ́си бо не́мᲂщь зда́нїѧ смире́ннагѡ
є҆стества̀ . и҆ да непᲂбѣди́тъ мѧ ѕло́ба и҆ лꙋка́вство мᲂѐ , ѿ твᲂегѡ̀
влⷣчества . да непᲂгꙋби́тъ мѧ лѣ́нᲂсть мᲂѧ̀ , ѿ твᲂегѡ̀ без̾прикла́днагѡ
чл҃кᲂлю́бїѧ . ты́  бо є҆сѝ бг҃ъ твᲂрѧ́и чꙋдеса̀ , и҆ спаса́ѧ ᲂу҆пᲂва́ющїѧ
на тѧ̀ , и҆ не ѿвраща́ѧсѧ грѣ́шныхъ , пᲂдава́ѧ рꙋ́кꙋ лежа́щемꙋ . пᲂмѧни́ мѧ бж҃е
мо́й , дѣ́ло пречⷭ҇тꙋю рꙋ́кꙋ твᲂе́ю . и҆ непᲂсрами́ мѧ ѿча́ѧнїемъ ,
да непᲂра́дꙋетсѧ вра́гъ мо́й ѡ҆ мнѣ̀ . но да́ждь  ми сле́зы ᲂу҆миле́нїѧ , и҆
пᲂкаѧ́нїе во спасе́нїе в̾вᲂдѧ́щее , ꙗ҆́кѡ к̾ тебѣ̀ ѻ҆́чи мᲂѝ и҆ тѣ́ло
вᲂз̾ведо́хъ . но ѡ҆мы́й  мѧ ѿ скве́рны сᲂгрѣше́нїи мᲂи́хъ , да ѡ҆чище́нымъ
ра́зꙋмᲂмъ пᲂю̀ и҆ бл҃гᲂслᲂвлю̀ , и҆ пᲂклᲂнѧ́юсѧ и҆ славᲂсло́влю и҆ бл҃гᲂдарю̀ ,
прест҃о́е и҆́мѧ твᲂѐ , ѻ҆ц҃а и҆ сн҃а и҆ ст҃а́гѡ дх҃а , ны́нѣ и҆ прⷭ҇нѡ и҆
во́ вѣки вѣкѡ́мъ , а҆ми́нь .

= по  шесто́й н а́ дес ѧ ть , ка ѳ и́смѣ . трᲂпарѝ , пᲂкаѧ́нны .= На ло́жи
грѣхо́внѣмъ слежꙋ̀ , грѣхѝ мно́гими ѡ҆кра́денъ є҆́смь , наде́жди спасе́нїѧ
не и҆мѣ́ю , сно́мъ лѣ́нᲂсти дꙋ́шꙋ ѡ҆тѧгчи́хъ . но ты̀ гдⷭ҇и рᲂжде́исѧ ѿ  дв҃ы ,
вᲂз̾дви́гни мѧ на пѣ́нїе и҆ спаси́ мѧ . =сла́ва .= Хᲂтѧ́и всѣ́мъ чл҃кѡмъ
спасти́сѧ , и҆ на пе́рвᲂе дᲂстᲂѧ́нїе привестѝ мно́гимъ милᲂсе́рдїемъ ,
ᲂу҆бо́гꙋю мᲂю̀ дш҃ꙋ пᲂсѣтѝ гдⷭ҇и , всѐ житїѐ блꙋ́днѡ и҆з̾жи́хъ . и҆ ꙗ҆́кѡ
блꙋдни́цꙋ прїими́ мѧ и҆ пᲂми́лꙋй . =и҆ ны́нѣ .= Скве́рными ѻ҆бы́чаи ᲂу҆́мъ
мо́й ѡ҆плете́нъ , тебѐ непᲂро́чнꙋю дв҃ꙋ бж҃їю мт҃рь мᲂлю̀ , ѿ всѧ́кїѧ  мѧ
скве́рны ѡ҆чи́сти и҆ спаси́ мѧ .

=мᲂли́тва , ѕ҃і .=

~Гдⷭ҇и бж҃е на́шъ не ѡ҆ста́ви менѐ . мнᲂгᲂмꙋ́тнᲂе  бо вᲂлне́нїе жите́йскагѡ
мо́рѧ ᲂу҆́мъ мо́й мꙋти́тъ . и҆ ѕла́гѡ разбо́йника стрѣ́лы лꙋка́вїи по́мыслы
дш҃ꙋ мᲂю̀ пᲂрази́ша . се́бо запѧ́тъ бы́хъ ᲂу҆мо́мъ и҆ несмы́сленъ , к̾ свᲂемꙋ̀
хᲂтѣ́нїю ве́ргъ себѐ въ ѕлᲂсмра́днꙋю ти́нꙋ без̾зако́нїи мᲂи́хъ . но ѡ҆чи́сти
и҆ спасѝ , прᲂстѝ и҆ пᲂми́лꙋй мѧ чл҃кᲂлю́бче , ѕлы́ми напа́стьми ѡ҆держи́ма ,
и҆ тѧгᲂто́ю неча́ѧнїѧ ᲂу҆да́влена . и҆ ᲂу҆ме́рша дш҃е́ю , вᲂзми́ мѧ на сво́й
ско́тъ , и҆ напра́ви на спасе́нныи пꙋ́ть . ᲂу҆твердѝ но́зѣ мᲂѝ пред̾ тᲂбо́ю
стᲂѧ́ти де́нь и҆ но́щь , и҆ твᲂеѧ̀ по́мᲂщи взыска́ти , и҆ тебѐ хвали́ти и҆
сла́вити всѧ̀ днѝ живᲂта̀ мᲂ&shy;егѡ̀ , всегда̀ и҆ ны́нѣ и҆ прⷭ҇нѡ и҆ во́ вѣки
вѣкѡ́мъ , а҆ми́нь .

=по  седмо́й на́десѧть , каѳи́смѣ . трᲂпарѝ , пᲂкаѧ́нны .= Ѿ ѻ҆́чїю
ѿтрѧ́сши со́нъ , и҆ свѣти́льники ма́слᲂмъ ᲂу҆краси́ши дꙋшѐ . пᲂлꙋ́нᲂщи гла́съ
бы́сть с̾ нб҃съ си́лъ , жениха̀ цр҃ѧ хрⷭ҇та̀ прихо́дъ пᲂвѣ́даютъ . дꙋшѐ пᲂтецы̀
и҆ пᲂнесѝ тала́нтъ со мно́гимъ при́кꙋпᲂмъ , да со а҆́нг҃лы черто́гꙋ
спᲂдо́бишисѧ . =сти́хъ := дш҃а и҆́хъ во бл҃ги́хъ вᲂдвᲂрѧ́тсѧ . Хрⷭ҇тѐ бж҃е
на́шъ , бл҃гᲂлѣ́пᲂтᲂю ѕвѣ́зднᲂю въ но́щь нб҃о ᲂу҆краси́лъ є҆сѝ .
мно́жествᲂмъ же ст҃ы́хъ , а҆пⷭ҇лъ и҆ пррⷪкъ мч҃нкъ и҆ мч҃нцъ , и҆ ст҃и́тель и҆
прпⷣбныхъ и҆ по́стникъ вселе́ннꙋю прᲂсвѣти́лъ є҆сѝ . тѣ́хъ мл҃твами ,
пᲂми́лꙋй мѧ млⷭ҇тиве , и҆ спасѝ ста́до свᲂѐ во ѡ҆гра́дѣ се́й бцⷣы ра́ди .
=сти́хъ := пᲂко́й гдⷭ҇и дш҃а ра́бъ свᲂи́хъ . И҆дѣ́же сїѧ́етъ свѣ́тъ тво́й ,
и҆дѣ́же ли́цы ст҃ы́хъ вᲂдвᲂрѧ́ютсѧ . ѿ  ню́дꙋ же ѿи҆́де всѧ́кѡ вᲂз̾дыха́нїе и҆
бᲂлѣ́знь , тꙋ̀ вселѝ рабы̀ свᲂѧ̀ ѿше́дшїѧ ѿ  на́съ , житїѐ сѐ ѡ҆ста́вльшїѧ
мнᲂгᲂмѧте́жнᲂе . ѿпꙋстѝ и҆́мъ всѧ́ко прегрѣше́нїе во́льнᲂе и҆ нево́льнᲂе ,
в̾ вѣ́дѣнїи и҆ не в̾ вѣ́дѣнїи , мнᲂгᲂмлⷭ҇тиве . =сла́ва .= Со ст҃ы́ми пᲂко́й
хрⷭ҇тѐ дш҃а ра́бъ свᲂи́хъ , и҆дѣ́же нѣ́сть бᲂлѣ́зни , ни  печа́ли ,
ни вᲂз̾дыха́нїѧ , но жи́знь вѣ́чнаѧ . =и҆ ны́нѣ .= Тѧ̀ гра́дъ и҆ приста́нище
и҆́мамы , и҆ мᲂли́твеницꙋ бл҃гᲂпрїѧ́тнꙋ к̾ ро́ждьшемꙋсѧ и҆з̾ тебѐ бг҃ꙋ , бцⷣе
без̾невѣ́стнаѧ вѣ́рнымъ спасе́нїе .

=мᲂли́тва , з҃і . за всѧ̀ хрⷭ҇тїа́ны .=

~Гдⷭ҇и и҆́же сꙋ́ть вѣ́рнїи , ᲂу҆твердѝ и҆́хъ , да бꙋ́дꙋтъ вѣ́рнѣйши тᲂгѡ̀ .
и҆́же неразꙋ́мливїи , ты̀ влⷣко вразꙋмѝ ѧ҆̀ . и҆́же сꙋ́ть пᲂга́нїи , ѡ҆братѝ
и҆́хъ гдⷭ҇и въ хрⷭ҇тїа́нство , да и҆ ті́и бꙋ́дꙋтъ на́ша бра́тїѧ . и҆́же сꙋ́ть
в̾ темни́цахъ и҆лѝ во ѡ҆ко́вахъ и҆лѝ в̾ нꙋ́жи , ты̀ гдⷭ҇и и҆зба́ви ѧ҆̀ ѿ 
всѧ́кїѧ печа́ли , и҆́же сꙋ́ть в̾ пꙋсты́нѧхъ , и҆ в̾ затво́рѣхъ и҆
в̾ стᲂлпѣ́хъ , и҆ в̾  пеще́рахъ бра́тїѧ на́ша , ты̀ гдⷭ҇и пᲂда́ждь и҆́мъ
крѣ́пᲂсть къ по́двигꙋ . Спасѝ гдⷭ҇и и҆ пᲂми́лꙋй гдⷭ҇на на́шегѡ
преѡ҆сщ҃е́ннейшегѡ митрᲂпᲂли́та =і҆мⷬ҇къ ,= мᲂско́вскагѡ и҆ всеѧ̀ рꙋсі́и . и҆
преѡ҆сщ҃е́нныхъ митрᲂпᲂли́тѡвъ , и҆ а҆рхїєпкⷭ҇пѡвъ , є҆пкⷭ҇пѡвъ ,
а҆рхи́мандритѡвъ , и҆ и҆гꙋ́менѡвъ , и҆ ве́сь сщ҃е́нническїи , и҆ и҆́нᲂческїи
чи́нъ , и҆ всѧ̀ правᲂсла́вныѧ хрⷭ҇тїа́ны , =і҆мⷬ҇къ , =и҆ гра́дъ се́й , и҆
всѧ̀ сꙋ́щїѧ лю́ди в̾ не́мъ ми́лᲂстїю свᲂе́ю . пᲂми́лꙋй и҆ менѐ грѣ́шнаго
раба̀ свᲂегѡ̀ , =і҆мⷬ҇къ ,= а҆́ще и҆ мнᲂгᲂгрѣ́шенъ є҆́смь , но пра́вᲂю вѣ́рᲂю
ра́бъ тво́й є҆́смь гдⷭ҇и . пᲂми́лꙋй гдⷭ҇и сꙋ́щихъ в̾ недᲂста́тᲂчествѣ
ѡ҆ѕло́бленыхъ нището́ю , пᲂда́ждь и҆́мъ бᲂга́тꙋю ми́лᲂсть . си́лᲂю честна́гѡ и҆
живᲂтвᲂрѧ́щагѡ крⷭ҇та̀ твᲂегѡ̀ , и҆ ст҃а́гѡ тридне́внагѡ вᲂскрⷭ҇нїѧ твᲂегѡ̀ .
и҆ мᲂле́нїѧ ра́ди пречⷭ҇тыѧ твᲂеѧ̀ мт҃ре . и҆ ст҃ы́хъ нбⷭ҇ныхъ беспло́тныхъ
си́лъ , миха́ила и҆ гаврїи́ла , и҆ про́чихъ . и҆ ст҃а́гѡ сла́внагѡ прᲂро́ка и҆
прⷣтчи крⷭ҇тлѧ і҆ѡа́нна , и҆ всѣ́хъ прᲂро́къ , и҆ а҆пⷭ҇лъ , и҆ мч҃нкъ , и҆
ст҃и́тель . и҆ прпⷣбныхъ ѻ҆ц҃ъ , и҆ мч҃нцъ , и҆ прпⷣбныхъ же́нъ . и҆ ст҃ы́хъ
и҆спᲂвѣ́дникъ , и҆ без̾сре́бреникъ . и҆ ст҃ы́хъ ѻ҆ц҃ъ , тре́хъ со́тъ и҆
ѻ҆смина́десѧть , и҆́же в̾= =никі́и пе́рвагѡ сᲂбѡ́ра . и҆ пᲂрꙋ́чникѡвъ на́шегѡ
пᲂкаѧ́нїѧ , васи́лїѧ вели́кагѡ , и҆ григо́рїѧ бг҃ᲂсло́ва . и҆ і҆ѡа́нна
златᲂꙋ́стагѡ , и҆ нико́лы чꙋ́днагѡ . и҆ преѡ҆сщ҃е́нныхъ митрᲂпᲂли́тѡвъ ,
кі́евскихъ и҆ всеѧ̀ рꙋсі́и чꙋдᲂтво́рцѡвъ , петра̀ и҆ а҆леѯі́ѧ , и҆ і҆ѡ́ны . и҆
ст҃а́гѡ прпⷣбнагѡ ѻ҆ц҃а ѳеᲂдѡ́сїѧ всеѧ̀ рꙋсі́и , ѻ҆́бщемꙋ житїю̀ нача́льника ,
ѡ҆бѣща́вшагᲂсѧ мᲂли́тисѧ за ны̀ , и҆ всѣ́хъ ст҃ы́хъ ѿ́  вѣка . пᲂмѧнѝ гдⷭ҇и
дш҃а ра́бъ свᲂи́хъ , правᲂвѣ́рныхъ и҆ бл҃гᲂчести́выхъ цр҃е́й правᲂсла́вныхъ и҆
цр҃цъ , и҆ бл҃гᲂвѣ́рныхъ вели́кихъ кнѧзе́й , и҆ вели́кихъ кнѧги́нь . и҆
ст҃ѣ́йшихъ патрїа́рхъ , преѡ҆сщ҃е́нныхъ митрᲂпᲂли́тѡвъ , и҆ а҆рхїєпкⷭ҇пѡвъ ,
и҆ є҆пкⷭ҇пѡвъ , =і҆мⷬ҇къ , =и҆ ве́сь сщ҃е́нническїи , и҆ и҆́нᲂческїи чи́нъ ,
и҆ всѧ̀ сро́дники на́ша по́ плᲂти . и҆ пᲂко́й гдⷭ҇и дш҃а ра́бъ свᲂи́хъ всѣ́хъ
правᲂсла́вныхъ хрⷭ҇тїа́нъ , ᲂу҆ме́ршихъ во градѣ́хъ и҆ в̾ се́лѣхъ ,
в̾ пꙋсты́нѧхъ , и҆ на пꙋте́хъ , и҆ на́  мᲂри , и҆ на всѧ́кᲂмъ мѣ́стѣ . и҆ вселѝ
и҆́хъ на мѣ́стѣ свѣ́тлѣ . на мѣ́стѣ зла́чнѣ , на мѣ́стѣ прᲂхла́днѣ , въ ли́цѣхъ
ст҃ы́хъ , во ѡ҆гра́дѣ бл҃гᲂдаре́нїѧ , в̾ жи́зни без̾кᲂне́чнѣй . в̾ не
и҆з̾глаго́ланнѣмъ и҆ немерца́ющѣмъ свѣ́тѣ лица̀ твᲂегѡ̀ . ꙗ҆́кѡ ты̀ є҆сѝ
вᲂскрⷭ҇нїе , и҆ пᲂко́й ᲂу҆со́пшимъ рабо́мъ твᲂи́мъ , хрⷭ҇тѐ бж҃е на́шъ . и҆
тебѐ сла́вимъ со ѻ҆ц҃е́мъ и҆ со ст҃ы́мъ дх҃ᲂмъ , всегда̀ и҆ ны́нѣ и҆ прⷭ҇нѡ и҆
во́ вѣки вѣкѡ́мъ , а҆ми́нь .

= по  ѻ҆ смо́й н а́ дес ѧ ть , ка ѳ и́смѣ . трᲂпарѝ , пᲂкаѧ́нны .=
Пᲂкаѧ́нїѧ ѿ пꙋтѝ заблꙋди́хъ , ᲂу҆мира́ю въ неча́&shy;ѧнїи мы́слїю . те́мнагѡ
и҆скꙋси́телѧ стрѣ́лы летѧ́тъ на мѧ̀ . но ты̀ ми́лᲂстивъ сп҃се , не ᲂу҆далѝ
твᲂеѧ̀ по́мᲂщи ѿ менѐ . но пᲂда́ждь  ми сле́зы ᲂу҆миле́нїѧ , да си́ми ѿмы́ю
грѣхо́внꙋю со́вѣсть , и҆ спаси́ мѧ . =сла́ва .= Пᲂмѧнѝ гдⷭ҇и ꙗ҆́кѡ бл҃гъ
чл҃кᲂлю́бче , и҆ менѐ ᲂу҆бо́гаго раба̀ свᲂегѡ̀ , ѡ҆ ѿпꙋще́нїи свѣ́дᲂмыхъ и҆
несвѣ́дᲂмыхъ мᲂи́хъ грѣхо́въ . сп҃се ми́лᲂстиве , рꙋ́кꙋ свᲂе́ю дᲂбро́тꙋ на мѧ̀
вᲂзведѝ , мл҃твами бцⷣы , и҆ всѣ́хъ ст҃ы́хъ . =и҆ ны́нѣ .= Бцⷣе непре́зри менѐ
тре́бꙋющаго по́мᲂщи твᲂеѧ̀ . на тѧ́  бо ᲂу҆пᲂва̀ дш҃а мᲂѧ̀ , и҆ пᲂ&shy;ми́лꙋй
мѧ̀ .

=мᲂли́тва , и҃і .=

~Наде́же всѣ́мъ кᲂнце́мъ землѝ , ты̀ пречⷭ҇таѧ дв҃о , гжⷭ҇е бцⷣе мᲂѐ
ᲂу҆тѣше́нїе , негнꙋша́йсѧ менѐ скве́рнаго , надѣ́юбᲂсѧ твᲂеѧ̀ ми́лᲂсти .
ᲂу҆гаси́ ми пла́мень грѣхо́вныи , и҆ ѡ҆рᲂсѝ пᲂкаѧ́нїемъ и҆з̾со́хшее мѝ
срⷣце . ѡ҆чи́сти ᲂу҆́мъ мо́й ѿ грѣхо́вныхъ по́мыслъ . прїимѝ
со вᲂз̾дыха́нїемъ ѿ дꙋшѝ и҆ ѿ́ срⷣца , мᲂльбꙋ́  ти принᲂсѧ́ща . бꙋ́ди мнѣ̀
хᲂда́таица къ сн҃ꙋ свᲂемꙋ̀ и҆ бг҃ꙋ , и҆ ᲂу҆крᲂтѝ ꙗ҆́рᲂсть є҆гѡ̀ мт҃рьними сѝ
мл҃твами . дш҃е́вныѧ мѝ и҆ тѣле́сныѧ ꙗ҆́звы и҆сцѣлѝ . гжⷭ҇е влⷣчце ѡ҆блегчѝ
бᲂлѣ́знь , ᲂу҆ти́ши бꙋ́ри ѕлы́хъ нападе́нїѧ . ѿи҆мѝ бре́мѧ грѣхо́въ мᲂи́хъ ,
и҆ не  ѡ҆ста́ви менѐ до кᲂнца̀ пᲂги́бнꙋти . ты́  бо є҆сѝ вᲂз̾веде́нїе
чл҃ческᲂмꙋ ро́дꙋ , въ печа́ли ско́раѧ пᲂмо́щница . мт҃и и҆́стиннаѧ хрⷭ҇та̀ бг҃а
на́шегѡ , пᲂмᲂзѝ мнѣ̀ грѣ́шнᲂмꙋ рабꙋ̀ твᲂемꙋ̀ , =і҆мⷬ҇къ ,= всегда̀ и҆ ны́нѣ и҆
прⷭ҇нѡ и҆ во́ вѣки вѣкѡ́мъ , а҆ми́нь .

= по  дев ѧ́ тᲂй н а́ дес ѧ ть , ка ѳ и́смѣ . трᲂпарѝ , пᲂкаѧ́нны .= Свѣ́дыи
та́йнаѧ срⷣца мᲂегѡ̀ , сꙋдѧ́и не ѡ҆бинꙋ́ѧсѧ мнᲂгᲂми́лᲂстиве гдⷭ҇и , и҆зба́ви
 мѧ мнᲂгᲂгрѣ́шнаго ѿ пла́мене гее́нскагѡ , и҆ спасѝ чл҃&shy;кᲂлю́бче .
=сла́ва .= Ѿ сна̀ грѣхо́внагѡ ᲂу҆бꙋди́ мѧ чл҃кᲂлю́бче гдⷭ҇и , и҆ дх҃ᲂмъ ст҃ы́мъ
ᲂу҆тверди́ мѧ . и҆ да наꙋчи́ мѧ твᲂри́ти во́лю твᲂю̀ , и҆ спаси́ мѧ крⷭ҇то́мъ
твᲂи́мъ мнᲂгᲂми́лᲂстиве . =и҆ ны́нѣ .= Сластᲂлю́бїемъ плᲂтьски́мъ ѡ҆скверни́хъ
сѝ дш҃ꙋ . тебѐ всенепᲂро́чнаѧ гжⷭ҇е бцⷣе дв҃о мᲂлю̀ , да пᲂда́си  ми
ᲂу҆́тренюю и҆ вели́кꙋю млⷭ҇ть сн҃а и҆ бг҃а на́шегѡ .

=мᲂли́тва , ѳ҃і .=

~Гдⷭ҇и і҆с҃е хрⷭ҇тѐ є҆динᲂча́дыи сн҃е , сы́и в̾ нѣ́дрѣхъ ѻ҆́ч҃ихъ ,
и҆́стинныи бж҃е , и҆сто́чниче жи́зни без̾сме́ртныѧ . свѣ́тъ ѿ́ свѣта вели́ка
прише́дъ , и҆ въ нище́тнꙋю на́шꙋ пло́ть ѡ҆блещи́сѧ и҆зво́ли . до́брыи па́стꙋше
свᲂи́хъ слᲂве́сныхъ ѻ҆ве́цъ , непреда́ждь менѐ раба̀ свᲂегѡ̀ грѣ́шнагѡ
въ ра́дᲂсть пᲂрꙋга́нїѧ враго́мъ , пᲂкаѧ́нїѧ пра́вагѡ пꙋтѝ и҆́щꙋща .
ᲂу҆крѣпи́ мѧ млⷭ҇тиве си́льнᲂю твᲂе́ю десни́цею . без̾ твᲂеѧ́  бо по́мᲂщи
немᲂгꙋ̀ ничто́же ѡ҆ себѣ̀ твᲂри́ти . спѧ́ща  мѧ сᲂблюдѝ , в̾ пꙋтѝ хᲂдѧ́ща
сᲂхранѝ . ѿ напа́сти застꙋпѝ , ѿ вра́гъ ѡ҆грᲂзѝ . ѿ пᲂхᲂте́й плᲂтьски́хъ
ᲂу҆да́ли . ра́дᲂсти спасе́ныѧ насы́ти срⷣце мᲂѐ , пло́ть мᲂю̀ в̾ чистᲂтѣ̀
сᲂблюдѝ . мы́сль мᲂю̀ свᲂи́мъ милᲂсе́рдїемъ ѡ҆градѝ . ты̀ ᲂу҆пра́ви гдⷭ҇и и҆
ᲂу҆тверди́ мѧ , ꙗ҆́кѡ и҆́стиннаго свᲂегѡ̀ ᲂу҆го́дника , всѧ̀ днѝ тебѣ̀
рабо́тати , и҆ хвали́тисѧ вели́чествᲂмъ въ твᲂе́й млⷭ҇ти , и҆ ра́дᲂватисѧ мѝ
пᲂда́ждь . ты́  бо є҆сѝ бг҃ъ мо́й , и҆ а҆́зъ ра́бъ тво́й , =і҆мⷬ҇къ . =ра́звѣ
 бо тебѐ и҆но́го бг҃а незна́ю . ꙗ҆́кѡ ми́лᲂстивъ є҆сѝ , и҆ чл҃кᲂлю́бецъ . и҆
тебѣ̀ сла́вꙋ вᲂз̾сыла́емъ , со ѻ҆ц҃е́мъ и҆ ст҃ы́мъ дх҃ᲂмъ , ны́нѣ и҆ прⷭ҇нѡ и҆
во́ вѣки вѣкѡ́мъ , а҆ми́нь .

= по двадесѧ́тᲂй , каѳи́смѣ . трᲂпарѝ , пᲂкаѧ́нны .= Тебѐ цр҃ѧ и҆ влⷣкꙋ
а҆́нг҃ли на́ нб҃си непре&shy;ста́ннѡ пᲂю́тъ пѣ́сньми . а҆́зъ же тѝ припа́даѧ
ꙗ҆́кѡ мыта́рь вᲂпїѧ̀ , бж҃е ѡ҆чи́сти мѧ и҆ пᲂми́лꙋй . =сла́ва .= Без̾зако́нїѧ
мᲂѧ̀ вᲂлна́мъ мᲂрски́мъ прилага́ютсѧ , и҆ пᲂмышле́нїѧ ꙗ҆́же ѡ҆ дꙋсѣ́хъ
прᲂти́вныхъ мѝ вѣ́тръ , ка́кѡ скᲂнча́ю мᲂѐ житїѐ , и҆ дᲂйдꙋ̀ в̾ вы́шнїи
гра́дъ ви́дѣти црⷭ҇тво і҆єрⷭ҇ли́мъ ; гдⷭ҇и да́рꙋй мѝ тишинꙋ̀ дꙋшѝ мᲂе́й и҆
спаси́ мѧ . =и҆ ны́нѣ .= Милᲂсе́рдїѧ сꙋ́щи и҆сто́чникъ , ми́лᲂсти спᲂдо́би
на́съ бцⷣе .

=мᲂли́тва , к҃ .=

~Мнᲂгᲂмлⷭ҇тивыи и҆ преще́дрыи гдⷭ҇и , рекі́и , прᲂси́те и҆ прїи́мѣте . и҆
а҆́зъ надѣ́ѧсѧ тᲂмꙋ̀ слᲂвесѝ , пᲂнꙋ́дихсѧ прᲂглаго́лати ѱалты́рь сі́и . тѣ́мже
а҆́ще въ кᲂто́рᲂмъ ѱалмѣ̀ и҆з̾грꙋби́хъ , и҆лѝ со́ дрꙋгᲂмъ глагᲂлѧ , пра́здными
бесѣ́дами , и҆лѝ въ пᲂмыслѣ́хъ , прᲂсти́ ми и҆ всегда̀ ᲂу҆го́днѡ бꙋ́ди твᲂемꙋ̀
чл҃кᲂлю́бїю , и҆ спаси́ мѧ раба̀ твᲂегѡ̀ по ми́лᲂсти твᲂе́й . да при́снѡ
хвалю́ тѧ до и҆здыха́нїѧ мᲂегѡ̀ , ны́нѣ и҆ прⷭ҇нѡ и҆ во́ вѣки вѣкѡ́мъ ,
а҆ми́нь .

