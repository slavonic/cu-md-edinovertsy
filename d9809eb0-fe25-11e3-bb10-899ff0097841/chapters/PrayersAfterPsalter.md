П=о  сᲂверше́нїи  же нѣ́кᲂликихъ каѳи́смъ , и҆лѝ всего̀ ѱалтырѧ̀ , и҆
пѣ́сней , д=ᲂсто́йнѡ є҆́сть .= и҆=лѝ ѡ҆  тебѣ̀ ра́дꙋетсѧ .= и҆ т=рⷭ҇то́е , и҆
по ѻ҆́ч҃е на́шъ . =трᲂпарѝ . гла́съ , ѕ҃ . П=ᲂми́лꙋй на́съ гдⷭ҇и , пᲂми́лꙋй
на́съ . всѧ́кᲂгѡ  бо ѿвѣ́та недᲂꙋмѣ́юще , сїю́ ти мᲂли́твꙋ ꙗ҆́кѡ влⷣцѣ
грѣ́шнїи рабѝ твᲂѝ прино́симъ . пᲂми́лꙋй на́съ гдⷭ҇и , пᲂми́лꙋй на́съ .
=сла́ва . Ч=естно́е прᲂро́ка твᲂегѡ̀ гдⷭ҇и тᲂржество̀ , нб҃о цр҃кᲂвь пᲂказа̀ .
с̾ чл҃ки ликꙋ́ютъ а҆́нг҃ли . тᲂгѡ̀ мл҃твами хрⷭ҇тѐ бж҃е , в̾ ми́рѣ ᲂу҆пра́ви
живо́тъ на́шъ , да пᲂе́мъ тѝ , а҆ллилꙋ́їѧ . =и҆ ны́нѣ . М=но́гаѧ премно́жества
мᲂи́хъ бцⷣе сᲂгрѣше́нїи . къ тебѣ̀ прибѣго́хъ пречи́стаѧ , спасе́нїѧ тре́бꙋѧ ,
пᲂсѣтѝ бᲂлѣ́знꙋющꙋю мᲂю̀ дш҃ꙋ . и҆ мᲂлѝ сн҃а свᲂегѡ̀ и҆ бг҃а на́шегѡ , пᲂда́ти
мѝ ѡ҆ставле́нїе , и҆́хже сᲂдѣ́ѧхъ ѕлѣ̀ , є҆ди́на бл҃гᲂслᲂве́ннаѧ . =та́же ,
г=дⷭ҇и пᲂми́лꙋй , м҃ . =и҆ пᲂкло́нᲂвъ , ѕ҃і , с̾ мл҃твᲂю ст҃а́гѡ є҆фре́ма :
Г=дⷭ҇и и҆ влⷣко живᲂтꙋ̀ мᲂемꙋ̀ , дꙋ́хъ ᲂу҆ны́нїѧ и҆ небреже́нїѧ ,
сребрᲂлю́бїѧ и҆ праз̾днᲂсло́вїѧ , ѿженѝ ѿ менѐ . =пᲂкло́н̾ . Д=х҃ъ же
цѣлᲂмꙋ́дрїѧ и҆ смире́нїѧ , терпѣ́нїѧ , и҆ любвѐ , да́рꙋй  ми рабꙋ̀
твᲂемꙋ̀ .= пᲂкло́н̾ . Є҆́=й гдⷭ҇и цр҃ю да́ждь мѝ зрѣ́ти мᲂѧ̀ сᲂгрѣше́нїѧ , и҆
є҆́же не ѡ҆сꙋжа́ти бра́та мᲂегѡ̀ , ꙗ҆́кѡ бл҃гᲂслᲂве́нъ є҆сѝ во́ вѣки ,
а҆ми́нь . =пᲂкло́н̾ .=

=и҆ про́чихъ пᲂкло́нᲂвъ , в҃і . глаго́люще в̾ себѣ̀ : г=дⷭ҇и і҆с҃е хрⷭ҇тѐ
сн҃е бж҃їи , пᲂми́лꙋй мѧ̀ грѣ́шнаго . =пᲂкло́н̾ . б=ж҃е млⷭ҇тивъ бꙋ́ди мнѣ̀
грѣ́шнᲂмꙋ .= пᲂкло́н̾ . б=ж҃е ѡ҆чи́сти грѣхѝ мᲂѧ̀ , и҆ пᲂми́лꙋй мѧ .=
пᲂкло́н̾ . с=ᲂзда́выи мѧ̀ гдⷭ҇и , пᲂми́лꙋй . =пᲂкло́н̾ . б=ез̾ числа̀
сᲂгрѣши́хъ , гдⷭ҇и прᲂсти́ мѧ .= пᲂкло́н̾ .=

=та́же : Г=дⷭ҇и и҆ влⷣко живᲂтꙋ̀ мᲂемꙋ̀ , дꙋ́хъ ᲂу҆ны́нїѧ и҆ небреже́нїѧ ,
сребрᲂлю́бїѧ и҆ праз̾днᲂсло́вїѧ , ѿженѝ ѿ менѐ . Дх҃ъ же цѣлᲂмꙋ́дрїѧ и҆
смире́нїѧ , терпѣ́нїѧ , и҆ любвѐ , да́рꙋй  ми рабꙋ̀ твᲂемꙋ̀ .= =Є҆́й гдⷭ҇и
цр҃ю да́ждь мѝ зрѣ́ти мᲂѧ̀ сᲂгрѣше́нїѧ , и҆ є҆́же не ѡ҆сꙋжа́ти бра́та мᲂегѡ̀ ,
ꙗ҆́кѡ бл҃гᲂслᲂве́нъ є҆сѝ во́ вѣки , а҆ми́нь . =пᲂкло́нъ .=

=пᲂсе́мъ гл҃и , мᲂли́твꙋ сїю̀ , со внима́нїемъ . М=нᲂгᲂмлⷭ҇тиве , и҆
преми́лᲂстиве гдⷭ҇и , и҆ всего̀ дᲂбра̀ да́телю чл҃кᲂлю́бче , и҆ всеѧ̀ вселе́нныѧ
цр҃ю мнᲂгᲂи҆мени́тыи , влⷣко и҆ гдⷭ҇и , ни́щь и҆ ᲂу҆бо́гъ є҆́смь а҆́зъ , дерза́ю
призыва́ти , чꙋ́днᲂе и҆ стра́шнᲂе и҆ ст҃о́е и҆́мѧ твᲂѐ , є҆го́же всѧ̀ тва́рь
нбⷭ҇ныхъ си́лъ , со́ страхᲂмъ трепе́щꙋтъ . ни́зꙋ на землѝ , неи҆зрече́ннаго
свᲂегѡ̀ чл҃кᲂлю́бїѧ смᲂтре́нїе ᲂу҆диви́лъ є҆сѝ , пᲂсла́нїемъ вᲂзлю́бленнаго
свᲂегѡ̀ ѻ҆́трᲂка . є҆го́же ѿ  без̾нача́льныхъ нѣ́дръ свᲂеѧ̀ ѻ҆те́ческїѧ
сла́вы , неразлꙋ́чнымъ бжⷭ҇твᲂмъ ѿры́гнꙋ , да чл҃ки со а҆́нг҃лы во є҆ди́нъ
сᲂста́въ ᲂу҆стро́итъ . Пᲂмѧнѝ гдⷭ҇и мᲂегѡ̀ ᲂу҆ны́нїѧ смире́нїе , и҆́же ка́лъ
є҆́смь и҆ пе́рсть , тебѐ не и҆з̾гл҃аннаго свѣ́та призыва́ю , и҆́же не́мᲂщнᲂю
пло́тїю ѡ҆блᲂже́нъ , ю҆́же млⷭ҇тивнѣ сло́во твᲂѐ пᲂнесѐ , и҆ сме́ртїю свᲂе́ю
ѿ  рабо́ты вра́жїѧ свᲂбᲂди́лъ є҆́сть дш҃а на́ша . да ѻ҆́бщники всѧ̀ , и҆́же
вѣ́рᲂю ꙗ҆ре́мъ рабо́ты твᲂеѧ̀ на сѧ̀ взе́мшїѧ , сла́вы твᲂеѧ̀ спᲂдо́битъ
и҆́хъ , ѿ  неѧ́  же сатана̀ льсти́выи ѿпадѐ . пᲂми́лꙋй мѧ ѡ҆мраче́ннаго
грѣхо́вными по́мыслы , вᲂз̾ведѝ ᲂу҆́мъ мо́й ᲂу҆да́вленыи те́рнїемъ лѣ́нᲂсти ,
и҆ лѧди́нᲂю непᲂко́рства . ᲂу҆твердѝ срⷣце мᲂѐ по тебѣ̀ гᲂрѣ́ти , ѻ҆чи́ма
мᲂи́ма и҆сто́чникъ сле́зъ пᲂслѝ . и҆ на кᲂне́цъ и҆схо́да дш҃и мᲂеѧ̀ ,
сᲂтвᲂри́ мѧ беспᲂро́чна свᲂегѡ̀ ᲂу҆го́дника , наставлѧ́ѧ  мѧ к̾ тебѣ̀
пᲂд̾виза́тисѧ ᲂу҆се́рднѡ . Пᲂмѧнѝ гдⷭ҇и рᲂди́тели мᲂѧ̀ милᲂсе́рдїемъ сѝ , и҆
всѧ̀ бли́жнїѧ мᲂѧ̀ , и҆ бра́тїю , и҆ дрꙋ́ги и҆ сᲂсѣ́ды , и҆ всѧ̀ правᲂсла́вныѧ
хрⷭ҇тїа́ны . и҆ спаси́ мѧ мᲂли́твами всѣ́хъ ст҃ы́хъ . и҆ прїимѝ в̾ че́сть
сїѧ̀ ѱалмы̀ и҆ мᲂли́твы , ꙗ҆́же глаго́лахъ пред̾  тᲂбо́ю за сѧ̀ , и҆ неме́рзко
 ти бꙋ́ди со вᲂз̾дыха́нїемъ мᲂле́нїе сѐ . ꙗ҆́кѡ ми́лᲂстивъ сы́и и҆
чл҃кᲂлю́бецъ , и҆ тебѐ без̾нача́льнаго ѻ҆ц҃а сла́вимъ , съ є҆динᲂро́днымъ ти
сн҃ᲂмъ , и҆ со  ст҃ы́мъ дх҃ᲂмъ , ны́нѣ и҆ при́снѡ и҆ во́ вѣки вѣкѡ́мъ ,
а҆ми́нь .

=пᲂсе́м̾ : ч=тⷭ҇нѣ́йшꙋю херꙋви́мъ , и҆ сла́внѣйшꙋю вᲂи́стинꙋ серафи́мъ ,
без̾ и҆стлѣ́нїѧ бг҃а сло́ва ро́ждьшꙋю , сꙋ́щꙋю бцⷣꙋ тѧ̀ велича́ем̾ .
=пᲂкло́н̾ .=

~Сла́ва ѻ҆ц҃ꙋ и҆ сн҃ꙋ и҆ ст҃о́мꙋ дх҃ꙋ . =пᲂкло́н̾ . И҆= ны́нѣ и҆ при́снѡ и҆
во́ вѣки вѣкѡ́мъ , а҆ми́нь . =пᲂкло́н̾ . Г=дⷭ҇и пᲂми́лꙋй , гдⷭ҇и пᲂми́лꙋй ,
гдⷭ҇и бл҃гᲂслᲂвѝ . =пᲂкло́н̾ .=

~а҆́ще по́пъ , кᲂнча́етъ сщ҃е́ннически . ~а҆́ще  ли прᲂсты́и , кᲂнча́етъ
си́це : ~Гдⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ ти мт҃ре .
си́лᲂю честна́гѡ и҆ живᲂтвᲂрѧ́щагѡ крⷭ҇та̀ , и҆ ст҃ы́хъ нбⷭ҇ныхъ си́лъ
беспло́тныхъ , и҆ прпⷣбныхъ и҆ бг҃ᲂно́сныхъ ѻ҆ц҃ъ на́шихъ , и҆ ст҃а́гѡ прᲂро́ка
дв҃да , и҆ всѣ́хъ ст҃ы́хъ , пᲂми́лꙋй и҆ спаси́ мѧ грѣ́шнаго , ꙗ҆́кѡ бл҃гъ и҆
чл҃кᲂлю́бецъ .



