~є҆слѝ сло́во =[+покло́н+̾]= разрѧ́дкою , то̀ всегда̀ се́й покло́нъ твори́мъ поѧсно́й .

=прихо́дные покло́ны [семипокло́нный нача́лъ].=

С=та́въ ᲂу҆́бѡ на ѡ҆бы́чномъ свое́мъ мѣ́стѣ , сотворѝ со сми ре́нїемъ срⷣца , и҆ сокрꙋше́ннымъ по́мысломъ , гл҃ѧ си́це :=

~Бж҃е ѡ҆чи́сти мѧ грѣ́шнаго и҆ поми́лꙋй мѧ =[покло́н̾].=

~Созда́выи мѧ гдⷭ҇и , поми́лꙋй мѧ =[покло́н̾].=

~Без̾ числа̀ согрѣши́хъ гдⷭ҇и , прости́ мѧ =[покло́н̾].=

~Бж҃е млⷭ҇тивъ бꙋ́ди мнѣ̀ грѣ́шномꙋ =[покло́н̾].=

~Бж҃е простѝ без̾зако́нїѧ моѧ̀ и҆ согрѣше́нїѧ =[покло́н̾].=

~Прест҃а́ѧ влⷣчце моѧ̀ бцⷣе , поми́лꙋй мѧ и҆ спаси́ мѧ , и҆ по мози́ ми ны́нѣ в̾ жи́зни се́й , и҆ во и҆схо́дъ дꙋшѝ моеѧ̀ , и҆ в̾ бꙋ́дꙋщемъ вѣ́цѣ =[покло́н̾].=

~Непобѣди́маѧ и҆ бжⷭ҇твеннаѧ си́ла , чⷭ҇тна́гѡ и҆ животворѧ́ щагѡ крⷭ҇та̀ гдⷭ҇нѧ , не ѡ҆ста́ви мѧ грѣ́шнагѡ ᲂу҆пова́ющагѡ на тѧ̀ =[покло́н̾].=

~Всѧ̀ нбⷭ҇ныѧ си́лы , ст҃і́и а҆́нг҃ли и҆ а҆рха́нг҃ли , херꙋви́ми и҆ сера фи́ми , поми́лꙋйте мѧ̀ , и҆ помоли́тесѧ ѡ҆ мнѣ̀ ко́ гдⷭ҇ꙋ бг҃ꙋ , и҆ помози́те ми ны́нѣ в̾ жи́зни се́й , и҆ во и҆схо́дъ дꙋшѝ моеѧ̀ , и҆ в̾ бꙋ́дꙋщемъ вѣ́цѣ =[покло́н̾].=

~А҆́нг҃ле хрⷭ҇то́въ , храни́телю мо́й ст҃ы́и , поми́лꙋй мѧ и҆ помо ли́сѧ ѡ҆ мнѣ̀ грѣ́шнѣмъ ко́ гдⷭ҇ꙋ бг҃ꙋ , и҆ помози́ ми ны́нѣ в̾ жи́зни се́й , и҆ во и҆схо́дъ дꙋшѝ моеѧ̀ , и҆ в̾ бꙋ́дꙋщемъ вѣ́цѣ =[покло́н̾].=

~Ст҃ы́и вели́кїи і҆ѡа́нне прⷪ҇рче и҆ прⷣтче гдⷭ҇нь , поми́лꙋй мѧ и҆ помоли́сѧ ѡ҆ мнѣ̀ ко́ гдⷭ҇ꙋ бг҃ꙋ , и҆ помози́ ми ны́нѣ в̾ жи́ зни се́й , и҆ во и҆схо́дъ дꙋшѝ моеѧ̀ , и҆ в̾ бꙋ́дꙋщемъ вѣ́цѣ =[покло́н̾].=

~Ст҃і́и сла́внїи а҆пⷭ҇ли , пррⷪ҇цы и҆ мч҃нцы , ст҃лїе , прпⷣбнїи и҆ пра́ веднїи и҆ всѝ ст҃і́и , поми́лꙋйте мѧ , и҆ помоли́тесѧ ѡ҆ мнѣ̀ грѣ́шнѣмъ гдⷭ҇ꙋ бг҃ꙋ , и҆ помози́те ми ны́нѣ в̾ жи́зни се́й , и҆ во и҆схо́дъ дꙋшѝ моеѧ̀ , и҆ в̾ бꙋ́дꙋщемъ вѣ́цѣ =[покло́н̾].=

~Гдⷭ҇и , и҆лѝ сло́вомъ , и҆лѝ дѣ́ломъ , и҆лѝ помышле́нїемъ , согрѣши́хъ во все́й жи́зни мое́й , поми́лꙋй мѧ и҆ прости́ мѧ млⷭ҇ти твоеѧ̀ ра́ди =[покло́н̾ до землѝ].=

=запѣ́въ і҆с҃ꙋ [+покло́н̾+]. Б=ж҃е ѡ҆чи́сти мѧ грѣ́шнагѡ , ꙗ҆́кѡ николи́же бл҃го сотвори́хъ пред̾ тобо́ю , но и҆зба́ви мѧ ѿ лꙋка́вагѡ , и҆ да бꙋ́детъ во мнѣ̀ во́лѧ твоѧ̀ . да неѡ҆сꙋж де́ннѡ ѿве́рзꙋ ᲂу҆ста̀ моѧ̀ недосто́йнаѧ , и҆ восхвалю̀ и҆́мѧ твоѐ ст҃о́е , ѻ҆ц҃а и҆ сн҃а и҆ ст҃а́гѡ дх҃а , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь .

=запѣ́въ і҆с҃ꙋ [+покло́н̾+]. Г=дⷭ҇и і҆с҃е хрⷭ҇тѐ бж҃е мо́й , посѣща́ѧи тва́рь свою̀ , тебѣ̀ ꙗ҆вле́ны стра́сти моѧ̀ , и҆ не́мощь є҆стества̀ моегѡ̀ , и҆ крѣ́пость сꙋпоста́та моегѡ̀ . ты̀ са́мъ влⷣко , покры́й мѧ ѿ ѕло́бы є҆гѡ̀ , зане́же си́ла є҆гѡ̀ крѣпка̀ , и҆ є҆стество̀ моѐ стра́стно , и҆ си́ла немощна̀ . ты̀ ᲂу҆́бѡ бл҃гі́и , вѣ́дыи не́мощь мою̀ , и҆́же носѧ̀ неꙋдо́бство без̾си́лїѧ мое гѡ̀ , сохрани́ мѧ ѿ по́мысла смꙋще́на , и҆ пото́па страсте́й , и҆ досто́йна мѧ̀ сотворѝ сеѧ̀ слꙋ́жбы ст҃ы́ѧ , да не ка́кѡ в̾ стра стѣ́хъ мои́хъ растлю̀ сла́дость є҆ѧ̀ , и҆ ѡ҆брѧ́щꙋсѧ без̾стꙋ́денъ пред̾ тобо́ю и҆ де́рзостивъ . но млⷭ҇тїю си поми́лꙋй мѧ , ꙗ҆́кѡ бл҃гослове́нъ є҆сѝ во́ вѣки , а҆ми́нь .

=запѣ́в̾ і҆с҃ꙋ [+покло́н̾+]. В=лⷣко гдⷭ҇и і҆с҃е хрⷭ҇тѐ бж҃е мо́й , ты̀ помо́ щникъ ми бꙋ́ди . в̾ рꙋкꙋ̀ твое́ю а҆́зъ , да не ѡ҆ста́виши менѐ согрѣши́ти , ꙗ҆́кѡ прельще́нъ є҆́смь . да не ѡ҆ста́виши менѐ послѣ́довати хотѣ́нїю моемꙋ̀ лꙋка́вомꙋ . да не ѡ҆ста́виши менѐ поги́бнꙋти во грѣсѣ́хъ мои́хъ . ᲂу҆ще́дри созда́нїе своѐ , не ѿве́рзи менѐ ѿ лица̀ твоегѡ̀ грѣ́хъ ра́ди мои́хъ , ꙗ҆́кѡ к̾ тебѣ̀ прибѣго́хъ . и҆сцѣлѝ дꙋ́шꙋ мою̀ , ꙗ҆́кѡ согрѣши́хъ ти . пред̾ тобо́ю сꙋ́ть всѝ ѡ҆скорблѧ́ющїи мѧ , и҆ и҆́щꙋщїи дꙋ́шꙋ мою̀ и҆зѧ́ти ю҆̀ . и҆ нѣ́сть ми прибѣ́жища и҆но́гѡ , то́кмѡ к̾ тебѣ̀ гдⷭ҇и , гдⷭ҇и , спаси́ мѧ млⷭ҇ти твоеѧ̀ ра́ди , ꙗ҆́кѡ ты̀ є҆сѝ гдⷭ҇и си́льныи во всѧ́ческихъ . ꙗ҆́кѡ твоѐ є҆́сть црⷭ҇тво , и҆ си́ла и҆ сла́ва , со ѻ҆ц҃е́мъ и҆ со ст҃ы́мъ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь .

=запѣ́въ і҆с҃ꙋ [+покло́н̾+]. Г=дⷭ҇и , а҆́ще хощꙋ̀ , а҆́ще нехощꙋ̀ спаси́ мѧ . поне́же бо а҆́зъ ꙗ҆́кѡ ка́лъ любове́щныи , грѣхо́внꙋю скве́рнꙋ жела́ю . но ты̀ ꙗ҆́ко бл҃гъ и҆ всеси́ленъ , мо́жеши ми возбрани́ти . а҆́ще бо пра́веднагѡ поми́лꙋеши , ничто́же ве́лїе . а҆́ще чи́стаго спасе́ши , ничто́же ди́внѡ , досто́йни бо сꙋ́ть млⷭ҇ти твоеѧ̀ . но на мнѣ̀ па́че влⷣко , ѻ҆каѧ́ннѣмъ и҆ грѣ́шнѣмъ и҆ скве́рнѣмъ ᲂу҆дивѝ млⷭ҇ть свою̀ , покажѝ бл҃гоꙋ тро́бїе своѐ . тебѣ́ бо ѡ҆ста́вленъ є҆́смь ни́щїи , ѡ҆бнища́въ всѣ́ми бл҃ги́ми дѣ́лы . гдⷭ҇и спаси́ мѧ млⷭ҇ти твоеѧ̀ ра́ди , ꙗ҆́кѡ бл҃гослове́нъ є҆сѝ во́ вѣки , а҆ми́нь .

=запѣ́въ і҆с҃ꙋ [+покло́н̾+]. В=лⷣко поми́лꙋй мѧ бл҃гости твоеѧ̀ ра́ди , и҆ не ѡ҆ста́ви менѐ заблꙋди́ти ѿ твоеѧ̀ во́ли . и҆ не ѿве́рзи ᲂу҆бо́гїѧ мл҃твы моеѧ̀ ѿ твоегѡ̀ лица̀ , но ᲂу҆слы́ши гдⷭ҇и гла́съ моли́твы моеѧ̀ , є҆гда̀ молю́сѧ тебѣ̀ во́ дни и҆ в̾ нощѝ , и҆ прїимѝ ꙗ҆́кѡ и҆збра́ннѡ кади́ло . и҆ не возбранѝ грѣхо́въ мои́хъ ра́ди , бл҃года́ти твоеѧ̀ , но спаси́ мѧ и҆́мене твоегѡ̀ ра́ди ст҃а́гѡ . твое́ бо є҆́сть є҆ди́нагѡ , є҆́же ми́ловати и҆ спаса́ти на́съ , и҆ тебѣ̀ сла́вꙋ воз̾сыла́емъ , ѻ҆ц҃ꙋ и҆ сн҃ꙋ и҆ ст҃о́мꙋ дх҃ꙋ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь .

П=омоли́всѧ трѝ покло́на :=

~Бж҃е млⷭ҇тивъ бꙋ́ди мнѣ̀ грѣ́шномꙋ =[+покло́н̾+].=

~Созда́выи мѧ гдⷭ҇и , и҆ поми́лꙋй мѧ =[+покло́н̾+].=

~Без̾ числа̀ согрѣши́хъ гдⷭ҇и , поми́лꙋй и҆ прости́ мѧ грѣ́ш нагѡ =[+покло́н+̾].=

Ц=ѣлꙋ́й крⷭ҇тъ сво́й , и҆́же но́сиши на пе́рсѣхъ свои́хъ , зна́ме навсѧ и҆́мъ , гл҃ѧ := Гдⷭ҇и і҆с҃е хрⷭ҇тѐ сн҃е бж҃їи , бл҃гословѝ и҆ ѡ҆ст҃ѝ , и҆ сохрани́ мѧ си́лою живоно́снагѡ крⷭ҇та̀ твоегѡ̀ .

~Сла́ва тебѣ̀ бж҃е на́шъ , сла́ва тебѣ̀ , всѧ́ческихъ ра́ди =[три́жды].=

~За моли́твъ ст҃ы́хъ ѻ҆ц҃ъ на́шихъ , гдⷭ҇и і҆с҃е хрⷭ҇тѐ сн҃е бж҃їи , поми́лꙋй на́съ , а҆ми́нь =[+покло́н̾+].=

=перекрести́сь : Ц=р҃ю нбⷭ҇ныи , ᲂу҆тѣ́шителю д́ш҃е и҆́стинныи . и҆́же вездѣ̀ сы́и , и҆ всѧ̀ и҆сполнѧ́ѧ , сокро́вище бл҃ги́хъ , и҆ жи́зни пода́телю , прїидѝ и҆ всели́сѧ в̾ны̀ , и҆ ѡ҆чи́сти ны ѿ всѧ́кїѧ скве́рны , и҆ спасѝ бл҃же дш҃а на́ша .

~Ст҃ы́и бж҃е , ст҃ы́и крѣ́пкїи , ст҃ы́и без̾сме́ртныи , поми́лꙋй на́съ =[три́жды , с̾ покло́нами].=

=сла́ва , и҆ ны́нѣ . П=рест҃а́ѧ трⷪ҇це поми́лꙋй на́съ , гдⷭ҇и ѡ҆чи́сти грѣхѝ на́ша . влⷣко простѝ без̾зако́нїѧ на́ша . ст҃ы́и посѣтѝ и҆ и҆сцѣлѝ не́мощи на́ша , и҆́мене твоегѡ̀ ра́ди .

~Гдⷭ҇и поми́лꙋй =[три́жды]. сла́ва , и҆ ны́нѣ .=

~Ѻ҆́ч҃е на́шъ , и҆́же є҆сѝ на́ нб҃сѣхъ , да ст҃и́тсѧ и҆́мѧ твоѐ , да прїи́детъ црⷭ҇твїе твоѐ , да бꙋ́детъ во́лѧ твоѧ̀ , ꙗ҆́кѡ на́ нб҃си и҆ на землѝ . хлѣ́бъ на́шъ насꙋ́щныи да́ждь на́мъ дне́сь , и҆ ѡ҆ста́ви на́мъ до́лги на́ша , ꙗ҆́коже и҆ мы̀ ѡ҆ставлѧ́емъ должнико́мъ на́шимъ . и҆ невведѝ на́съ во и҆скꙋше́нїе , но и҆зба́ви на́съ ѿ лꙋка́вагѡ .

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй на́съ , а҆ми́нь =[+покло́н̾+].=

~Гдⷭ҇и поми́лꙋй , =в҃і . сла́ва , и҆ ны́нѣ .=

~Прїиди́те поклони́мсѧ цр҃е́ви на́шемꙋ бг҃ꙋ =[покло́н̾].=

~Прїиди́те поклони́мсѧ хрⷭ҇тꙋ̀ цр҃е́ви и҆ бг҃ꙋ на́шемꙋ =[покло́н̾].=

~Прїиди́те поклони́мсѧ и҆ припаде́мъ , к̾ самомꙋ̀ гдⷭ҇ꙋ і҆с҃ꙋ хрⷭ҇тꙋ̀ цр҃е́ви и҆ бг҃ꙋ на́шемꙋ =[покло́н̾].=

=ѱл҃о́мъ , н҃ . П=оми́лꙋй мѧ бж҃е ...

=перекрести́сь : В=ѣ́рꙋю во є҆ди́нагѡ бг҃а ѻ҆ц҃а вседержи́телѧ , творца̀ нб҃ꙋ и҆ землѝ ви́димымъ же всѣ́мъ и҆ неви́димымъ . И҆ во є҆ди́нагѡ гдⷭ҇а і҆с҃а хрⷭ҇та̀ сн҃а бж҃їѧ , є҆диноро́днагѡ , и҆́же ѿ ѻ҆ц҃а рожде́ннаго пре́жде всѣ́хъ вѣ́къ . Свѣ́та ѿ́свѣта , бг҃а и҆́стинна ѿ́ бг҃а и҆́стинна , рожде́на а҆ несотворе́на , є҆дино сꙋ́щна ѻ҆ц҃ꙋ̀ , и҆́мъ же всѧ̀ бы́ша . На́съ ра́ди чл҃къ , и҆ на́шегѡ ра́ди спасе́нїѧ , с̾ше́дшагѡ с̾ нб҃съ , и҆ воплоти́вшагосѧ ѿ́ дх҃а ст҃а , и҆ мр҃і́и дв҃ы вочл҃чьшасѧ . Распѧ́тагѡ за ны̀ при пон ті́йстѣмъ пила́тѣ , страда́вша и҆ погребе́на , и҆ воскрⷭ҇шагѡ в̾ тре́тїй де́нь по писа́нїихъ . И҆ воз̾ше́дшагѡ на нб҃са̀ , и҆ сѣ дѧ́ща ѻ҆деснꙋ́ю ѻ҆ц҃а . И҆ па́ки грѧдꙋ́щагѡ со сла́вою , сꙋди́ти живы́мъ и҆ ме́ртвымъ , є҆го́же црⷭ҇твїю нѣ́сть конца̀ .

=И҆= въ дх҃а ст҃а́гѡ гдⷭ҇а и҆́стиннагѡ и҆ животворѧ́щагѡ , и҆́же ѿ ѻ҆ц҃а и҆сходѧ́щагѡ , и҆́же со ѻ҆ц҃е́мъ и҆ сн҃омъ с̾поклонѧ́ема и҆ с̾сла́вима , гл҃авшагѡ проро́ки . И҆ во є҆ди́нꙋ ст҃ꙋ́ю собо́рнꙋю , и҆ а҆пⷭ҇льскꙋю цр҃ковь . И҆сповѣ́дꙋю є҆ди́нѡ кр҃ще́нїе , во ѡ҆ставле́ нїе грѣхо́въ . Ча́ю воскрⷭ҇нїѧ ме́ртвымъ . И҆ жи́зни бꙋ́дꙋщагѡ вѣ́ка , а҆ми́нь .

С=тихѣ́ры , гдⷭ҇ꙋ на́шемꙋ і҆с҃ꙋ хрⷭ҇тꙋ̀ .=

=запѣ́в̾ і҆с҃ꙋ [+покло́н̾+]. І҆=с҃е пресла́дкїи , дꙋшѝ мое́й ᲂу҆тѣше́нїе . і҆с҃е мо́й , ѡ҆чище́нїе ᲂу҆мꙋ̀ моемꙋ̀ . влⷣко многомлⷭ҇тиве , і҆с҃е сп҃се мо́й . і҆с҃е спаси́ мѧ , і҆с҃е мо́й всеси́льне не ѡ҆ста́ви менѐ . сп҃се і҆с҃е поми́лꙋй мѧ , и҆ и҆зба́ви мѧ ѡ҆сꙋжде́нїѧ , и҆ мꙋ́ки всѧ́кїѧ і҆с҃е мо́й , и҆ сподо́би мѧ спасе́ныхъ ча́сти і҆с҃е мо́й , и҆ ли́цѣ и҆збра́нныхъ мѧ̀ твои́хъ сочета́й , і҆с҃е чл҃колю́бче .

=запѣ́в̾ і҆с҃ꙋ . І҆=с҃е сла́дкїи , а҆пⷭ҇лѡмъ сла́ва . і҆с҃е мо́й похвало̀ мч҃нкѡмъ , влⷣко всеси́льне . і҆с҃е спаси́ мѧ , і҆с҃е сп҃се мо́й , і҆с҃е мо́й краснѣ́йшїи , и҆́же к̾ тебѣ̀ прибѣга́ющагѡ , сп҃се і҆с҃е мо́й поми́лꙋй , мольба́ми ро́ждьшїѧ тѧ̀ , и҆ всѣ́хъ і҆с҃е ст҃ы́хъ твои́хъ , и҆ пррⷪ҇къ же всѣ́хъ , сп҃се мо́й і҆с҃е , и҆ пи́щи ра́йстѣй сподо́би , і҆с҃е чл҃колю́бче .

=запѣ́в̾ і҆с҃ꙋ . І҆=с҃е сла́дкїи , и҆́нокꙋющимъ похвало̀ . і҆с҃е долготер пѣли́ве , по́стникѡмъ наслажде́нїе и҆ ᲂу҆краше́нїе , і҆с҃е спаси́ мѧ , і҆с҃е сп҃се мо́й . і҆с҃е мо́й многомлⷭ҇тиве , рꙋкѝ и҆схити́ мѧ сп҃се і҆с҃е мо́й ѕмїе́вы . и҆ тогѡ̀ сѣ́тей мѧ сп҃се і҆с҃е свободѝ , и҆ ѿ́рова преиспо́днѧгѡ мѧ̀ сп҃се мо́й і҆с҃е воз̾ведѝ , и҆ десны́мъ причти́ мѧ ѻ҆вца́мъ .

","ѻѻ҆е́":[ꙋ̑"ⷣа́ꙋ́":[о́ ,́ ,҆ ,҆́ ,҆̀],"ѿе́ѯѿ":"

С=тихѣ́ры , прест҃ѣ́й бцⷣе .=

=запѣ́въ бцⷣе [+покло́н̾+]. С=овѣ́тъ превѣ́чныи , ѿкрыва́ѧ тебѣ̀ ѻ҆трокови́це , гаврїи́лъ пред̾ста̀ , тебѐ лобыза́ѧ и҆ вѣща́ѧ , ра́дꙋисѧ землѐ ненасѣ́ѧннаѧ . ра́дꙋисѧ кꙋпино̀ не ѡ҆пали́ маѧ . ра́дꙋисѧ глꙋбино̀ неꙋдо́бь ви́димаѧ . ра́дꙋисѧ мо́сте к̾ нб҃се́мъ преводѧ́и , и҆ лѣ́ствице высо́каѧ , ю҆́же і҆а́кѡвъ ви́дѣ . ра́дꙋисѧ рꙋ́чко бжⷭ҇твеныѧ ма́нны . ра́дꙋисѧ разрѣше́нїе клѧ́ твы . ра́дꙋисѧ а҆да́мово возва́нїе , с̾ тобо́ю гдⷭ҇ь .

=запѣ́въ бцⷣе . Ꙗ҆=влѧ́ешимисѧ ꙗ҆́кѡ чл҃къ , речѐ нетлѣ́ннаѧ ѻ҆трокови́ца ко а҆рхистрати́гꙋ . и҆ ка́кѡ вѣща́еши гл҃ы па́че чл҃ка , со мно́ю ре́клъ є҆сѝ бг҃ꙋ бы́ти , и҆ всели́тисѧ воꙋтро́бꙋ мою̀ . и҆ ка́кѡ бꙋ́дꙋ гл҃и ми , вмѣсти́лище простра́нное , и҆ мѣ́сто свѧще́нїѧ , и҆́же на херꙋви́мѣхъ восходѧ́щемꙋ . да непрельсти́ши менѐ ле́стїю , не бо̀ разꙋмѣ́хъ мꙋ́жа . бра́кꙋ є҆́смь неприча́стна , ка́кѡ ᲂу҆́бѡ ѻ҆троча̀ рождꙋ̀ .

=запѣ́въ бцⷣе . Б=г҃ъ и҆дѣ́же хо́щетъ , побѣжда́етсѧ є҆стества̀ чи́нъ , речѐ беспло́тныи . и҆ ꙗ҆́же па́че чл҃ка содѣва́ютсѧ . мои́мъ вѣ́рꙋй и҆́стиннымъ гл҃омъ , всест҃а́ѧ и҆ непоро́чнаѧ . ѻ҆на́же возопѝ , бꙋ́ди мнѣ̀ ны́нѣ по гл҃ꙋ твоемꙋ̀ . и҆ рождꙋ̀ беспло́тнаго , пло́ть ѿ менѐ заимова́вшагѡ . ꙗ҆́кѡ да воз̾ веде́тъ чл҃ка , ꙗ҆́кѡ є҆ди́нъ си́ленъ , на дре́внее достоѧ́нїе , кра́йнимъ соше́ствїемъ .

=сла́ва . І҆=с҃а ро́ждьшаѧ бг҃ороди́тельнице мр҃і́е . і҆с҃а сладча́йша го , і҆с҃а ще́драго и҆ чл҃колюби́ваго . і҆с҃а гдⷭ҇а , і҆с҃а сп҃са , і҆с҃а є҆ди́ наго бл҃гоꙋтро́бнаго , того̀ ᲂу҆́бѡ молѝ влⷣчце ми́рꙋ всенепо ро́чнаѧ , ᲂу҆ще́дрити мѧ ѻ҆каѧ́ннаго , и҆ шꙋ́їѧ и҆зба́вити мѧ ча́сти , и҆ сподо́бити мѧ десна́гѡ є҆мꙋ̀ пред̾стоѧ́нїѧ , є҆гда̀ сѧ́детъ ꙗ҆́коже є҆́сть пи́сано сꙋди́ти ми́рꙋ всемꙋ̀ .

=и҆ ны́нѣ . И҆́=же ѿ́вѣка та́иньство , ѿкрыва́етсѧ дне́сь , и҆ сн҃ъ бж҃їи , сн҃ъ дв҃чь быва́етъ , да хꙋ́ждьшее воспрїе́мъ , пода́стъ ми лꙋ́чшее . солга́сѧ дре́вле а҆да́мъ , и҆ бг҃ъ вожделѣ́въ бы́ти , и҆ не бы́сть . чл҃къ быва́етъ бг҃ъ , да бг҃а а҆да́ма содѣ́лаетъ . да весели́тсѧ тва́рь , да ликоствꙋ́етъ є҆стество̀ . ꙗ҆́кѡ а҆рха́нг҃лъ дв҃ѣй со́ страхомъ пред̾стои́тъ и҆ є҆́же ра́дꙋисѧ вопїе́тъ , печа́ли сопроти́внѡ . и҆́же за милосе́рдїе млⷭ҇ти вочеловѣ́чи выисѧ , бж҃е на́шъ сла́ва тебѣ̀ .

К=ано́нъ , і҆с҃ꙋ . глаⷭ҇ , в҃ . пѣ́снь , а҃ . і҆рмо́съ . В=о глꙋбинѣ̀ потопѝ дре́вле , фараѡни́тскаѧ всѧ̀ во́иньства преѡрꙋже́нꙋ си́лꙋ . вопло́щьшеесѧ сло́во преспѣ́ющїѧ грѣхѝ потреби́ло є҆́сть , пресла́вныи гдⷭ҇ь , ꙗ҆́кѡ просла́висѧ .

=запѣ́въ і҆с҃ꙋ [+покло́н̾+]. І҆=с҃е сла́дкїи хрⷭ҇тѐ , і҆с҃е долготерпѣли́ве , дш҃е́вныѧ ми ꙗ҆́звы и҆сцѣлѝ і҆с҃е , и҆ ᲂу҆сладѝ срⷣце моѐ много млⷭ҇тиве молю́сѧ . і҆с҃е сп҃се мо́й , да велича́ю тѧ спаса́емъ .

=запѣ́в̾ і҆с҃ꙋ . І҆=с҃е сла́дкїи хрⷭ҇тѐ , і҆с҃е ѿве́рзи ми покаѧ́нїѧ две́рь , чл҃колю́бче і҆с҃е . и҆ прїими́ мѧ тебѣ̀ припа́дающа те́плѣ , и҆ просѧ́ща і҆с҃е сп҃се мо́й согрѣше́нїемъ проще́нїѧ .

=запѣ́в̾ і҆с҃ꙋ . І҆=с҃е сла́дкїи хрⷭ҇тѐ , і҆с҃е и҆схити́ мѧ и҆з̾ рꙋкѝ лꙋка́ ваго стрѣльца̀ , і҆с҃е сотвори́ мѧ десна́го пред̾стоѧ́телѧ сла́вѣ твое́й . і҆с҃е сп҃се мо́й . ча́сти шꙋ́ихъ мѧ̀ и҆зба́ви .

=запѣ́въ бцⷣе . І҆=с҃а ро́ждьшаѧ бг҃а , влⷣчце молѝ ѡ҆ непотре́б ныхъ рабѣ́хъ тѝ пречⷭ҇таѧ . ꙗ҆́кѡ да мꙋ́ки моли́твами тѝ нескве́рнаѧ и҆зба́вльшесѧ ѡ҆скверне́нїи , и҆ сла́вы присносꙋ́щ ныѧ воспрїи́мемъ .

К=ано́нъ , бл҃года́ренъ прест҃ѣ́й бцⷣе .=

=запѣ́въ бцⷣе [+покло́н̾+]. Х=рⷭ҇то́вꙋ кни́гꙋ ѡ҆дш҃евле́нꙋ , запеча тлѣ́ннꙋ тѧ дх҃омъ , вели́кїи а҆рха́нг҃лъ чи́стаѧ зрѧ̀ воз̾ глаша́ше ти , ра́дꙋисѧ ра́дости прїѧ́телище , є҆ѧ́же ра́ди прама́тернѧѧ клѧ́тва разори́тсѧ .

=запѣ́в̾ бцⷣе . А҆=да́мово и҆справле́нїе , ра́дꙋисѧ дв҃о бг҃оневѣ́сто , а҆́дово ᲂу҆мерщве́нїе . ра́дꙋисѧ всенепоро́чнаѧ , пола́то всѣ́хъ цр҃ѧ , ра́дꙋисѧ прⷭ҇то́лѣ ѻ҆́гненыи вседержи́телѧ .

=сла́ва . Ц=вѣ́те не ᲂу҆вѧда́емыи , ра́дꙋисѧ є҆ди́на прозѧ́бшаѧ ꙗ҆́блоко бл҃гово́нное , ра́дꙋисѧ ро́ждьшаѧ бл҃гоꙋха́нїе є҆ди́на гѡ цр҃ѧ . ра́дꙋисѧ неи҆скꙋсобра́чнаѧ , ми́рови спасе́нїе .

=и҆ ны́нѣ . Ч=истоты̀ сокро́вище , ра́дꙋисѧ є҆ю́же ѿпаде́нїѧ на́ шегѡ воста́хомъ . ра́дꙋисѧ сладкоꙋха́нныи кри́не влⷣчце , вѣ́р ныхъ бл҃гоꙋха́ѧ , кади́ло бл҃гово́нное , и҆ мѵ́ро многоцѣ́нное .

=катава́сїѧ : Ѿ=ве́рзꙋ ᲂу҆ста̀ моѧ̀ и҆ напо́лнѧтсѧ дх҃а , и҆ сло́во ѿры́гнꙋ цр҃це мт҃ри , и҆ ꙗ҆влю́сѧ свѣ́тло торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=пѣ́снь , г҃ . і҆рмо́съ . Н=а ка́мени мѧ вѣ́ры ᲂу҆твердѝ , разширѝ ᲂу҆ста̀ моѧ̀ на врагѝ моѧ̀ . возвесели́босѧ дх҃ъ мо́й воспѣ ва́ти , нѣ́сть ст҃а , ꙗ҆́коже бг҃ъ на́шъ . и҆ нѣ́сть пра́ведна , па́че тебѐ гдⷭ҇и .

=запѣ́въ і҆с҃ꙋ . О=у҆слы́ши чл҃колю́бче і҆с҃е раба̀ твоегѡ̀ , вопїю́ща во ᲂу҆миле́нїи , и҆зба́ви мѧ і҆с҃е прѝ и҆ мꙋче́нїѧ , є҆ди́не долго терпѣли́ве , і҆с҃е пресла́дкїи и҆ многомлⷭ҇тиве .

=запѣ́в̾ і҆с҃ꙋ . П=одъи҆мѝ раба̀ твоегѡ̀ і҆с҃е мо́й , припа́дающа со слеза́ми нога́мъ твои́мъ . и҆ спасѝ і҆с҃е мо́й ка́ющасѧ , и҆ геє́нны мѧ влⷣко и҆зба́ви , і҆с҃е пресла́дкїи , и҆ многомлⷭ҇тиве .

=запѣ́въ і҆с҃ꙋ . В=ре́мѧ і҆с҃е є҆́же мѝ да́лъ є҆сѝ , въ страсте́хъ и҆з̾ жи́хъ і҆с҃е мо́й . тѣ́мже і҆с҃е мо́й не ѿве́рзи , но призови́ мѧ молю́сѧ влⷣко . і҆с҃е пресла́дкїи , и҆ спаси́ мѧ .

=запѣ́в̾ бцⷣе . Д=в҃о ро́ждьшаѧ і҆с҃а моегѡ̀ , молѝ и҆зба́вити мѧ гее́ны , є҆ди́на пред̾ста́тельнице печа́льнымъ бг҃обл҃года́тнаѧ , и҆ сподо́бити мѧ̀ жи́зни всенепоро́чнаѧ нестарѣ́ющейсѧ .

К=ано́нъ , бл҃года́ренъ прест҃ѣ́й бцⷣе .=

=запѣ́въ бцⷣе . К=ла́съ прозѧ́бшаѧ бжⷭ҇твеныи , ꙗ҆́кѡ ни́ва неѡ҆ра́ннаѧ ꙗ҆́вѣ . ра́дꙋисѧ ѡ҆дш҃евле́ннаѧ трапе́зо , хлѣ́бъ живо́тныи вмѣ́щьшаѧ . ра́дꙋисѧ живо́тныѧ воды̀ и҆сто́ чниче неи҆стоща́емыи влⷣчце .

=запѣ́въ бцⷣе . Ю҆́=ница ю҆не́цъ ро́ждьши непоро́чныи , ра́дꙋисѧ вѣ́рнымъ . ра́дꙋисѧ а҆́гнице , ро́ждьшаѧ бж҃їѧгѡ а҆́гньца , взе́млющагѡ ми́рꙋ всемꙋ̀ прегрѣше́нїѧ . ра́дꙋисѧ те́плое ѡ҆чи́стилище .

=сла́ва . О=у҆́тро свѣтлѣ́йшее , ра́дꙋисѧ є҆ди́на , сл҃нца носѧ́щи хрⷭ҇та̀ , свѣ́тꙋ жили́ще . ра́дꙋисѧ тмꙋ̀ разрꙋши́вши , и҆ мра́ч ныѧ бѣ́сы ѿ ню́дъ ѿгна́вши .

=и҆ ны́нѣ . Р=а́дꙋисѧ две́ри є҆ди́на , є҆ю́же сло́во про́йде є҆ди́но , ꙗ҆́же вереѧ̀ и҆ врата̀ а҆́дꙋ влⷣчце , ржⷭ҇тво́мъ свои́мъ сте́рши . ра́дꙋисѧ бжⷭ҇твеныи вхо́де , спаса́емымъ бг҃оневѣ́сто .

=катава́сїѧ : Т=воѧ̀ пѣвцы̀ бцⷣе , живы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ в̾ бжⷭ҇твеннѣй тѝ сла́вѣ , вѣнце́мъ сла́вы сподо́би .

~Гдⷭ҇и поми́лꙋй =[три́жды].=

=конда́къ і҆с҃ꙋ :=

~І҆с҃е сп҃се , ѡ҆чи́сти и҆ спаси́ мѧ , ꙗ҆́коже и҆ногда̀ блꙋдни́цꙋ , и҆ разбо́йника же и҆ блꙋ́днаго . и҆ менѐ ны́нѣ поми́лꙋй всеще́дре и҆ бл҃госе́рде гдⷭ҇и , и҆ мꙋ́ки и҆зба́ви мѧ , моле́нїемъ пречⷭ҇тыѧ тѝ и҆ всепѣ́тыѧ бг҃омт҃ре .

=и҆́косъ : З=емна́ѧ и҆ вре́меннаѧ возлюби́хъ , вѣ́чныхъ бл҃гъ лиши́хсѧ , хрⷭ҇тѐ і҆с҃е , є҆ди́не чл҃колю́бче , грѣ́шникѡмъ не ѿсѣка́емаѧ наде́жда . но млⷭ҇ть ка́ющымсѧ пролїѧ̀ , и҆ менѐ ны́нѣ ка́ющасѧ непре́зри і҆с҃е . разꙋмѣ́ю бо разбо́йника и҆сповѣ́данїемъ спасе́на , и҆ мытарѧ̀ млⷭ҇тїю ѡ҆чище́на , та́ко и҆ блꙋдни́цꙋ помышлѧ́ю пла́кавшꙋсѧ . ꙗ҆́кѡ всѣ́мъ си́хъ поло жи́лъ є҆сѝ ѻ҆́бразы покаѧ́нїѧ , прети́ши бо млⷭ҇тивно и҆ ми лосе́рдꙋеши . те́плѣ ка́ющасѧ ви́диши , и҆ проти́вꙋ тече́ши ꙗ҆́кѡ ѻ҆ц҃ъ . а҆́ще ᲂу҆́бѡ восхо́щеши , мо́щенъ бо є҆сѝ и҆ моѧ̀ ѿпꙋсти́ти грѣхѝ , и҆́ми же по кр҃ще́ннѣмъ ѻ҆бѣ́тѣ ѡ҆скве рни́хсѧ , и҆ по ѡ҆бѣща́нїи хрⷭ҇тїѧ́нскагѡ житїѧ̀ . но чистотꙋ̀ ꙗ҆́кѡ бг҃ъ пода́ждь ми , моле́нїемъ пречⷭ҇тыѧ ти и҆ всепѣ́тыѧ бг҃омт҃ре .

=сла́ва . сѣда́ленъ і҆с҃ꙋ : С=п҃се мо́й і҆с҃е и҆́же блꙋ́днаго спасы́и . сп҃се мо́й і҆с҃е , прїє́мыи блꙋдни́цꙋ , и҆ менѐ ны́нѣ поми́лꙋй , і҆с҃е мо́й , многомлⷭ҇тиве . спасѝ и҆ ᲂу҆ще́дри ѽ і҆с҃е бл҃года́телю , ꙗ҆́коже бл҃госе́рде манасі́ю і҆с҃е мо́й , ꙗ҆́кѡ є҆ди́нъ чл҃колю́бецъ .

=и҆ ны́нѣ , боⷢ҇ . М=оли́твы свои́хъ ра́бъ прїимѝ бцⷣе , и҆ и҆зба́ви ны ѿ всѧ́кїѧ бѣды̀ , ꙗ҆́кѡ ро́ждьшаѧ хрⷭ҇та̀ сп҃са и҆зба́вителѧ дш҃а́мъ на́шимъ .

=пѣ́снь , д҃ . і҆рмо́съ . П=рише́ствовавъ ѿ дв҃ы , ни хода́тай ни а҆́нг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

=запѣ́въ і҆с҃ꙋ . И҆=сцѣлѝ і҆с҃е мо́й дш҃и моеѧ̀ ꙗ҆́звы , і҆с҃е мо́й молю́сѧ , и҆ рꙋкѝ и҆схи́ти мѧ і҆с҃е мо́й бл҃гоꙋтро́бне , дш҃е тлѣ́ннаго стрѣльца̀ , и҆ спаси́ мѧ .

=запѣ́въ і҆с҃ꙋ . С=огрѣши́хъ і҆с҃е мо́й пресла́дкїи милосе́рде . і҆с҃е мо́й спаси́ мѧ , прибѣга́ющаго к̾ покро́вꙋ твоемꙋ̀ . і҆с҃е долго терпѣли́ве , и҆ црⷭ҇твїю твоемꙋ́ мѧ сподо́би .

=запѣ́въ і҆с҃ꙋ . Н=е согрѣшѝ і҆с҃е мо́й никто́же , ꙗ҆́коже а҆́зъ согрѣши́хъ ѻ҆каѧ́нныи . но припа́даѧ молю́сѧ , і҆с҃е мо́й спаси́ мѧ , и҆ жи́зни вѣ́чныѧ і҆с҃е мо́й наслѣ́дїе ми да́рꙋй .

=запѣ́в̾ бцⷣе . В=сепѣ́таѧ і҆с҃а ро́ждьшаѧ гдⷭ҇а , того̀ молѝ и҆зба́ вити мꙋ́ки всѧ̀ пою́щыѧ тѧ̀ , и҆ бцⷣꙋ вои́стинꙋ и҆менꙋ́ющыѧ .

К=ано́нъ , бл҃года́ренъ прест҃ѣ́й бцⷣе .=

=запѣ́в̾ бцⷣе . В=о́ гласѣхъ пѣ́нїи , вѣ́рою тебѣ̀ вопїе́мъ всепѣ́ таѧ . ра́дꙋисѧ тꙋчна́ѧ горо̀ , и҆ ᲂу҆сыре́наѧ дх҃омъ . ра́дꙋисѧ свѣ́щниче , и҆ рꙋ́чко ма́ннꙋ носѧ́щи , ᲂу҆слажа́ющи всѣ́хъ бл҃го чести́выхъ чю́вьствїѧ .

=запѣ́въ бцⷣе . Ѻ҆=чисти́лище ми́рꙋ , ра́дꙋисѧ пречⷭ҇таѧ влⷣчце . ра́дꙋисѧ лѣ́ствице , ѿ землѝ всѣ́хъ возвы́сивши бл҃года́тїю . ра́дꙋисѧ мо́сте вои́стинꙋ преводѧ́и всѣ́хъ ѿ сме́рти къ животꙋ̀ пою́щихъ тѧ̀ .

=запѣ́в̾ бцⷣе . Н=б҃съ превы́шьшаѧ , ра́дꙋисѧ земно́е ѻ҆снова́нїе , въ свои́хъ ложесна́хъ пречⷭ҇таѧ нетрꙋ́дно поноси́вши . ра́дꙋи сѧ червлени́це , багрѧни́цꙋ бжⷭ҇твенꙋю ѡ҆мочи́вши ѿ крове́й твои́хъ , цр҃е́ви си́ламъ .

=сла́ва . З=аконода́вца ро́ждьшаѧ и҆́стиннаго , ра́дꙋисѧ влⷣчце , и҆́же без̾зако́нїѧ всѣ́хъ тꙋ́не ѡ҆чища́ющаго . недовѣ́домаѧ глꙋбино̀ , высото̀ неи҆зрече́ннаѧ . бра́кꙋ неи҆скꙋ́снаѧ , є҆́юже мы̀ ѡ҆божи́хомсѧ .

=и҆ ны́нѣ . Т=ѧ̀ и҆спле́тшꙋю ми́рови нерꙋкоплете́нъ вѣне́цъ , пѣсносло́вѧще , ра́дꙋисѧ тебѣ̀ дв҃о зове́мъ . храни́лище всѣ́хъ и҆ ѡ҆гражде́нїе , и҆ ᲂу҆тверже́нїе , и҆ сщ҃е́нное прибѣ́жище .

=катава́сїѧ : С=ѣдѧ́и во сла́вѣ на престо́лѣ бжⷭ҇твенѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твеныи , ѿ пречⷭ҇тыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

=пѣ́снь , є҃ . і҆рмо́съ . П=росвѣще́нїе во тмѣ̀ лежа́щимъ , и҆ спа се́нїе ненача́емымъ хрⷭ҇тѐ сп҃се мо́й , к̾ тебѣ̀ ᲂу҆́тренюю цр҃ю ми́рныи , просвѣти́ мѧ сїѧ́нїемъ сѝ , и҆но́го бо ра́звѣ тебѐ бг҃а незна́емъ .

=запѣ́в̾ і҆с҃ꙋ . Т=ы̀ просвѣще́нїе і҆с҃е ᲂу҆мꙋ̀ моемꙋ̀ , ты̀ спасе́нїе ѿча́ѧннѣй дш҃и мое́й сп҃се , ты̀ і҆с҃е мо́й мꙋ́ки и҆зба́ви , и҆ геє́нны мѧ зовꙋ́ща , спасѝ і҆с҃е мо́й хрⷭ҇тѐ менѐ ѻ҆каѧ́ннаго .

=запѣ́в̾ і҆с҃ꙋ . В=е́сь ѿ ню́дъ і҆с҃е мо́й , к̾ страсте́мъ без̾че́стїѧ низ̾ве́рженъ ны́нѣ зовꙋ̀ , ты̀ і҆с҃е мо́й по́мощи мѝ рꙋ́кꙋ низ̾посла́въ , и҆сто́ргни зовꙋ́ща . спаси́ мѧ і҆с҃е мо́й хрⷭ҇тѐ ѻ҆каѧ́ннаго .

=запѣ́в̾ і҆с҃ꙋ . Ѻ҆=скверне́нъ ᲂу҆́мъ і҆с҃е мо́й ѡ҆бношю̀ , и҆ взыва́ю ти , ѡ҆чи́сти мѧ ѿ скве́рны блꙋже́нїѧ , ты̀ і҆с҃е мо́й , и҆́же во глꙋбинꙋ̀ ѕло́бы , ѿ неразꙋ́мїѧ низ̾попо́лзшагосѧ сп҃се мо́й , и҆ спаси́ мѧ молю́сѧ .

=запѣ́в̾ бцⷣе . І҆=с҃а ро́ждьшаѧ дв҃о бг҃ороди́тельнице , того̀ ᲂу҆мо лѝ , спастѝ всѧ̀ правосла́вныѧ и҆́ноки и҆ мирскі́ѧ , и҆ геє́нны и҆зба́вити зовꙋ́щыѧ . ра́звѣ тебѐ пред̾ста́тельницꙋ тве́рдꙋ незна́емъ .

К=ано́нъ , бл҃года́ренъ прест҃ѣ́й бцⷣе .=

=запѣ́въ бцⷣе . П=ꙋ́ть поро́ждьшаѧ жи́зни , ра́дꙋисѧ пренепо ро́чнаѧ , ꙗ҆́же ѿ пото́па грѣхо́внаго ми́ръ спа́сшаѧ . ра́дꙋисѧ бг҃оневѣ́сто , слы́шанїе и҆ гл҃анїе стра́шно . ра́дꙋисѧ пребы ва́нїе влⷣки всеѧ̀ тва́ри .

=запѣ́въ бцⷣе . К=рѣ́пость и҆ ᲂу҆тверже́нїе чл҃кѡмъ . ра́дꙋисѧ влⷣчце , мѣ́сто ѡ҆сщ҃е́нїѧ сла́вы . ᲂу҆мерщве́нїе а҆́дово , черто́же всесвѣ́тлыи . ра́дꙋисѧ а҆́нг҃лѡмъ ра́дости . ра́дꙋисѧ помо́щ нице вѣ́рнѡ молѧ́щимтисѧ .

=запѣ́въ бцⷣе . Ѻ҆=гнеѻ҆бра́знаѧ колесни́це сло́вꙋ , ра́дꙋисѧ влⷣчце , ѡ҆дш҃евле́ныи раю̀ . живо́тное дре́во , посредѣ̀ и҆мѣ́ѧ жи́зни гдⷭ҇а . є҆го́же сла́дость ѡ҆живлѧ́етъ вѣ́рою причаща́ю щихсѧ , и҆ тлѝ под̾клони́вшихсѧ .

=сла́ва . О=у҆крѣплѧ́еми си́лою твое́ю , вѣ́рнѡ вопїе́мъ ти . ра́дꙋисѧ гра́де всѣ́хъ цр҃ѧ , пресла́внаѧ и҆ достослы́шаннаѧ . ѡ҆ не́й же гл҃ана бы́ша ꙗ҆́вѣ , горо̀ несѣко́маѧ , ра́дꙋисѧ глꙋбино̀ неи҆змѣ́рнаѧ .

=и҆ ны́нѣ . П=ростра́нно селе́нїе сло́вꙋ , ра́дꙋисѧ пречⷭ҇таѧ , сосꙋ́де и҆́же бжⷭ҇твеныи би́серъ прои҆зве́дши . ра́дꙋисѧ вседи́внаѧ , всѣ́хъ к̾ бг҃ꙋ примире́нїе , блажа́щихъ тѧ бцⷣе всегда̀ .

=катава́сїѧ : О=у҆диви́шасѧ всѧ́ческаѧ ѡ҆ бжⷭ҇твенѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ родила̀ є҆сѝ без̾лѣ́тнагѡ сн҃а , всѣ́мъ воспѣва́ющимъ тѧ̀ ми́ръ подава́юща .

=пѣ́снь , ѕ҃ . і҆рмо́съ . В=ъ бе́зднѣ грѣхо́внѣй ѡ҆держи́мъ , неи҆з̾ слѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

=запѣ́въ і҆с҃ꙋ . І҆=с҃е мо́й хрⷭ҇тѐ многомлⷭ҇тиве , и҆сповѣ́дающасѧ прїими́ мѧ влⷣко . ѽ і҆с҃е спаси́ мѧ , и҆ ѿ тлѝ і҆с҃е мо́й и҆схитѝ .

=запѣ́въ і҆с҃ꙋ . І҆=с҃е мо́й , не бы́сть и҆́нъ блꙋдни́къ никто́же , ꙗ҆́коже а҆́зъ страстны́и , ѽ і҆с҃е чл҃колю́бче . но ты̀ і҆с҃е мѧ спасѝ .

=запѣ́въ і҆с҃ꙋ . І҆=с҃е мой , блꙋдни́цꙋ и҆ блꙋ́днаго , и҆ манасі́ю и҆ мытарѧ̀ преидо́хъ ѽ і҆с҃е мо́й страстьмѝ , и҆ разбо́йника і҆с҃е мо́й , и҆ ниневи́тѧны .

=запѣ́в̾ бцⷣе .=

~І҆с҃а хрⷭ҇та̀ моего̀ ро́ждьшаѧ пречⷭ҇таѧ дв҃о , є҆ди́на нескве́рнаѧ , ѡ҆скверне́на мѧ сꙋ́ща , моли́твъ твои́хъ и҆с̾со́ помъ ѡ҆чи́сти .

К=ано́нъ , бл҃года́ренъ прест҃ѣ́й бцⷣе .=

=запѣ́въ бцⷣе . Ч=ерто́же сло́вꙋ нескве́рныи , вина̀ всѣ́хъ ѡ҆бо же́нїѧ , ра́дꙋисѧ всечⷭ҇тна́ѧ проро́комъ ѡ҆глаше́нїе . ра́дꙋисѧ а҆пⷭ҇лѡмъ ᲂу҆добре́нїе .

=запѣ́в̾ бцⷣе . Ѿ= тебѐ роса̀ ᲂу҆ка́нꙋ , пла́мень многобо́жїѧ ᲂу҆га си́вши . тѣ́мъ вопїе́мъ ти , ра́дꙋисѧ рꙋно̀ ѡ҆дш҃евле́ное , є҆́же гедеѡ́нъ дв҃о пре́жде ви́дѣ .

=сла́ва . С=ѐ тебѣ̀ дв҃о ра́дꙋисѧ зове́мъ , приста́нище на́мъ бꙋ́ ди трꙋжа́ющимсѧ , и҆ ѻ҆ти́шїе в̾ пꙋчи́нѣ скорбе́й , и҆ собла́з новъ всѣ́хъ сопроти́вника .

=и҆ ны́нѣ . Р=а́дости вина̀ , ѡ҆бл҃года́ти на́шъ по́мыслъ , є҆́же зва́ти тебѣ̀ , ра́дꙋисѧ не ѡ҆пали́маѧ кꙋпино̀ , и҆ ѻ҆́блаче всесвѣ́тлыи , ꙗ҆́же вѣ́рныхъ непреста́ннѡ ѡ҆сѣнѧ́ющїи .

=катава́сїѧ : Б=жⷭ҇твеное сѐ и҆ всечестно́е , соверша́юще пра́здне ство , бг҃омꙋ́дрїи бж҃їѧ мт҃ре , прїиди́те рꙋка́ми воспле́щемъ , ѿ неѧ̀ ро́ждьшагосѧ вѣ́рою сла́вѧще .

~Гдⷭ҇и поми́лꙋй =[три́жды]. сла́ва , и҆ ны́нѣ .=

=кондакѝ , и҆ и҆́косы , прест҃ѣ́й бцⷣе .=

=конда́к̾ , а҃ . В=збра́нной воево́дѣ побѣди́тельнаѧ , ꙗ҆́кѡ и҆зба́ вльшесѧ ѿ ѕлы́хъ , бл҃года́рственаѧ восписꙋ́емъ ти рабѝ твоѝ бцⷣе . но ꙗ҆́кѡ и҆мꙋ́щи держа́вꙋ непобѣди́мꙋю , ѿ всѧ́ кихъ на́съ бѣ́дъ свободѝ , да зове́мъ ти , ра́дꙋисѧ невѣ́сто неневѣ́стнаѧ .

=и҆́косъ . А҆́=нг҃лъ пред̾ста́тель , с̾ нб҃сѐ по́сланъ бы́сть рещѝ бцⷣе , ра́дꙋисѧ . и҆ съ беспло́тнымъ гла́сомъ воплоща́ема тѧ зрѧ̀ гдⷭ҇и , ᲂу҆жаса́шесѧ и҆ стоѧ́ше , зовы́и к̾ не́й такова́ѧ . ра́дꙋисѧ є҆ѧ́же ра́ди ра́дость восїѧ́етъ . ра́дꙋисѧ є҆ѧ́же ра́ди клѧ́тва и҆сче́знетъ . ра́дꙋисѧ па́дшаго а҆да́ма воста́нїе , ра́дꙋисѧ сле́зъ є҆́ввинъ и҆збавле́нїе . ра́дꙋисѧ высото̀ неꙋдо́бь восходи́ма чл҃ческими по́мыслы . ра́дꙋисѧ глꙋбино̀ неꙋдо́бь зри́маѧ и҆ а҆́нг҃льскима ѻ҆чи́ма . ра́дꙋисѧ ꙗ҆́кѡ є҆сѝ цр҃е́во сѣда́лище . ра́дꙋисѧ ꙗ҆́кѡ но́сиши носѧ́щаго всѧ̀ . ра́дꙋисѧ ѕвѣздо̀ ꙗ҆влѧ́ющаѧ сл҃нце . ра́дꙋисѧ ᲂу҆тро́бо бжⷭ҇твенаго воплоще́нїѧ . ра́дꙋисѧ є҆ѧ́же ра́ди ѡ҆бновлѧ́етсѧ тва́рь . ра́дꙋисѧ є҆ѧ́же ра́ ди поклонѧ́емсѧ творцꙋ̀ . ра́дꙋисѧ невѣ́сто неневѣ́стнаѧ =[покло́н̾ до землѝ].=

=конда́к̾ , в҃ . В=и́дѧщи ст҃а́ѧ себѐ в̾ чистотѣ̀ , речѐ гаврїи́лꙋ де́рзостнѣ , пресла́вное твоегѡ̀ гла́са , неꙋдо́бь прїѧ́тно ми дш҃и ꙗ҆влѧ́етсѧ , без̾сѣ́менна бо зача́тїѧ ржⷭ҇тво̀ пред̾гл҃еши , зовы́и , а҆ллилꙋ́їѧ .

=и҆́косъ . Р=а́зꙋмъ неразꙋ́менъ , разꙋмѣ́ти дв҃аѧ и҆́щꙋщи , возопѝ к̾ слꙋжа́щемꙋ . и҆́з̾бокꙋ чи́стꙋ , сн҃ꙋ ка́ко є҆́сть роди́ тисѧ мо́щно , рцы́ ми ; к̾ не́й же ѻ҆́нъ речѐ со́ страхомъ , ѻ҆ба́че зовы́и си́це . ра́дꙋисѧ совѣ́та неи҆зрече́ннагѡ та́йнѡ . ра́дꙋисѧ молча́нїемъ молѧ́щихсѧ вѣ́рою . ра́дꙋисѧ чюде́съ хрⷭ҇то́выхъ нача́ло . ра́дꙋисѧ велѣ́нїемъ є҆гѡ̀ главо̀ . ра́дꙋисѧ лѣ́ствице нбⷭ҇наѧ по не́й же сни́де бг҃ъ . ра́дꙋисѧ мо́сте преводѧ́и ѿ землѝ на́ нб҃о . ра́дꙋисѧ а҆́нг҃лѡмъ многосло́ вѧщее чю́до . ра́дꙋисѧ бѣсово́мъ многоплаче́вныи стрꙋ́пе . ра́дꙋисѧ и҆́же свѣ́тъ неи҆зрече́нно ро́ждьши . ра́дꙋисѧ є҆́же ка́ко ни є҆ди́наго же наꙋчи́вши . ра́дꙋисѧ премꙋ́дрыхъ превосходѧ́щи ра́зꙋмы . ра́дꙋисѧ вѣ́рныхъ ѡ҆зарѧ́ющи смы́ слы . ра́дꙋисѧ невѣ́сто неневѣ́стнаѧ .

=конда́к̾ , г҃ . С=и́ла вы́шнѧгѡ ѡ҆сѣнѝ тогда̀ , к̾ зача́тїю бра́кꙋ неи҆скꙋ́снѣй , и҆ бл҃гопло́днаѧ тоѧ̀ ложесна̀ , ꙗ҆́кѡ село̀ пока за̀ сла́дко , всѣ́мъ хотѧ́щимъ жа́ти спасе́нїе , внегда̀ пѣ́ти си́це , а҆ллилꙋ́їѧ .

=и҆́косъ . И҆=мꙋ́щи бг҃опрїѧ́тнꙋ дв҃аѧ ᲂу҆тро́бꙋ , востечѐ къ є҆ли саве́ти . младе́нецъ же ѻ҆́ноѧ а҆́бїе позна́въ сеѧ̀ цѣлова́нїе , ра́довашесѧ , и҆ и҆гра́ньми ꙗ҆́кѡ пѣ́сньми , вопїѧ́ше к̾ бцⷣе . ра́дꙋисѧ ѿ́расли неᲂу҆вѧда́емыѧ лозо̀ . ра́дꙋисѧ плода̀ без̾ сме́ртнагѡ стѧжа́нїе . ра́дꙋисѧ дѣ́лателѧ дѣ́лающи чл҃ко лю́бца . ра́дꙋисѧ сади́телѧ жи́зни на́шеѧ поро́ждьши . ра́дꙋисѧ браздо̀ растѧ́щаѧ гобзова́нїе щедро́тъ . ра́дꙋисѧ трапе́зо носѧ́щаѧ ѻ҆би́лїе ѡ҆чище́нїй . ра́дꙋисѧ ꙗ҆́кѡ ра́й пи́щныи процвѣта́еши . ра́дꙋисѧ ꙗ҆́кѡ приста́нище дш҃а́мъ гото́виши . ра́дꙋисѧ прїѧ́тное моли́твы кади́ло . ра́дꙋисѧ всегѡ̀ ми́ра ѡ҆чище́нїе . ра́дꙋисѧ бж҃їе к̾ сме́ртнымъ бл҃го воле́нїе . ра́дꙋисѧ сме́ртныхъ к̾ бг҃ꙋ дерзнове́нїе . ра́дꙋисѧ невѣ́сто неневѣ́стнаѧ .

=конда́къ , д҃ . Б=ꙋ́рю внꙋ́трь и҆мѣ́ѧ помышле́нїи невѣ́рныхъ цѣломꙋ́дреныи і҆ѡ́сифъ , смꙋти́сѧ . пре́жде небра́чнꙋ тѧ̀ зрѧ̀ , и҆ бракоѡ҆кра́дованꙋ помышлѧ́ше непоро́чнаѧ . ᲂу҆вѣ́дѣвъ же твоѐ зача́тїе ѿ́ дх҃а ст҃а , речѐ , а҆ллилꙋ́їѧ .

=и҆́косъ . С=лы́шаша па́стырїе , а҆́нг҃лѡмъ пою́щимъ плотьско́е хрⷭ҇то́во прише́ствїе , и҆ те́кше ꙗ҆́кѡ къ па́стырю . ви́дѣша то гѡ̀ ꙗ҆́кѡ а҆́гньца непоро́чна во́ чревѣ мр҃і́инѣ па́сшасѧ , ю҆́же пою́ще и҆ рѣ́ша , ра́дꙋисѧ а҆́гньца и҆ па́стырѧ мт҃и . ра́дꙋисѧ дворѐ слове́сныхъ ѻ҆ве́цъ . ра́дꙋисѧ неви́димыхъ ѕвѣре́й мꙋ че́нїе , ра́дꙋисѧ ра́йскимъ две́ремъ ѿверзе́нїе . ра́дꙋисѧ ꙗ҆́кѡ нбⷭ҇наѧ с̾ра́дꙋютсѧ съ земны́ми , ра́дꙋисѧ ꙗ҆́кѡ земна́ѧ с̾ликоствꙋ́ютъ нбⷭ҇нымъ . ра́дꙋисѧ а҆пⷭ҇лѡмъ немо́лчнаѧ ᲂу҆ста̀ , ра́дꙋисѧ страстоте́рпцемъ непобѣди́маѧ де́рзости . ра́дꙋисѧ тве́рдое вѣ́рѣ ѡ҆снова́нїе , ра́дꙋисѧ свѣ́тлое бл҃года́ти по зна́нїе . ра́дꙋисѧ є҆ѧ́же ра́ди ѡ҆бнажи́сѧ а҆́дъ , ра́дꙋисѧ є҆ѧ́же ра́ди ѡ҆блеко́хомсѧ сла́вою . ра́дꙋисѧ невѣ́сто неневѣ́стнаѧ .

=конда́къ , є҃ . Б=г҃оте́чнꙋю ѕвѣздꙋ̀ , ви́дѣвше волсвѝ , и҆ тоѧ̀ послѣ́доваша зарѝ , и҆ ꙗ҆́кѡ свѣти́льника держа́ще ю҆̀ , то́ю и҆ска́хꙋ крѣ́пкагѡ цр҃ѧ . и҆ дости́гше недости́жимаго пора́до вашасѧ є҆мꙋ̀ , вопїю́ще , а҆ллилꙋ́їѧ .

=и҆́косъ . В=и́дѣша ѻ҆́троцы халдѣ́йстїи на рꙋкꙋ̀ дв҃чю , созда́в шаго рꙋка́ма чл҃ки , и҆ влⷣкꙋ разꙋмѣва́юще є҆гѡ̀ , а҆́ще и҆ ра́бїи взѧ́тъ зра́къ , потща́шасѧ дармѝ ᲂу҆годи́ти є҆мꙋ̀ . и҆ возо пи́ти бл҃гослове́ннѣй , ра́дꙋисѧ ѕвѣзды̀ незаходи́мыѧ мт҃и . ра́дꙋисѧ зарѐ та́йнагѡ днѐ . ра́дꙋисѧ пре́лести пе́щь ᲂу҆гаси́ вши . ра́дꙋисѧ тро́йцꙋ ᲂу҆чени́къ хранѧ́щи . ра́дꙋисѧ мꙋчи́те лѧ неми́лостива и҆змѣта́ющи ѿ нача́льства . ра́дꙋисѧ гдⷭ҇а чл҃колю́бца показа́вши хрⷭ҇та̀ . ра́дꙋисѧ ꙗ҆́же ва́рварскагѡ и҆збавлѧ́ющи слꙋже́нїѧ . ра́дꙋисѧ скве́рныхъ и҆збавлѧ́ющаѧ дѣ́лъ . ра́дꙋисѧ ѻ҆гнѧ̀ покланѧ́нїе ᲂу҆гаси́вши . ра́дꙋисѧ пла́мене страстна́гѡ и҆змѣнѧ́ющи . ра́дꙋисѧ пе́рсѡмъ наста́внице цѣломꙋ́дрїѧ . ра́дꙋисѧ всѣ́хъ родѡ́въ весе́лїе , ра́дꙋисѧ невѣ́сто неневѣ́стнаѧ .

=конда́къ , ѕ҃ . П=роповѣ́дницы бг҃оно́снїи бы́вше волсвѝ , воз̾ врати́шасѧ в̾ вавило́нъ . сконча́вше ти прⷪ҇рчество , и҆ пропо вѣ́давше тѧ хрⷭ҇та̀ всѣ́мъ . ѡ҆ста́виша и҆́рода ꙗ҆́кѡ лжи́ва , невѣ́дꙋща пѣ́ти , а҆ллилꙋ́їѧ .

=и҆́косъ . В=осїѧ̀ во є҆ги́птѣ просвѣще́нїе и҆́стинѣ , ѿгна́лъ є҆сѝ лжѝ тмꙋ̀ . и҆́доли бо є҆гѡ̀ сп҃се нетерпѧ́ще твоеѧ̀ крѣ́пости , падо́ша . си́хъ же и҆зба́вльшїисѧ вопїѧ́хꙋ к̾ бцⷣе , ра́дꙋисѧ и҆справле́нїе чл҃кѡмъ , ра́дꙋисѧ низ̾паде́нїе бѣсо́мъ . ра́дꙋисѧ ꙗ҆́же пре́лести держа́вꙋ попра́вши , ра́дꙋисѧ и҆́дольскꙋю ле́сть ѡ҆бличи́вши . ра́дꙋисѧ ꙗ҆́кѡ мо́ре потопи́вши фараѡ́на мы́ сленаго . ра́дꙋисѧ ка́меню напои́вшїи жа́ждꙋщыѧ живота̀ . ра́дꙋисѧ ѻ҆́гненыи сто́лпе , наставлѧ́ѧи сꙋ́щихъ во тмѣ̀ . ра́дꙋисѧ покро́ве ми́рꙋ , ши́рши ѻ҆́блака . ра́дꙋисѧ пи́ще ма́н ны прїе́мнице , ра́дꙋисѧ пи́щи ст҃ы́ѧ слꙋжи́телю . ра́дꙋисѧ землѐ ѡ҆бѣтова́ннаѧ , ра́дꙋисѧ и҆з̾ неѧ́ же тече́тъ ме́дъ и҆ млеко̀ , ра́дꙋисѧ невѣ́сто неневѣ́стнаѧ .

=конда́къ , з҃ . Х=отѧ́щꙋ симеѡ́нꙋ ѿ ны́нѣшнѧгѡ вѣ́ка пре ста́витисѧ ѿ преле́стнагѡ , вда́лсѧ є҆сѝ ꙗ҆́кѡ млⷣнцъ томꙋ̀ но позна́лсѧ є҆сѝ є҆мꙋ̀ и҆ бг҃ъ соверше́нъ . тѣ́мъ ᲂу҆́бѡ ᲂу҆ди ви́сѧ твое́й неи҆зрече́нѣй премꙋ́дрости , зовы́и , а҆ллилꙋ́їѧ .

=и҆́косъ . Н=о́вꙋ показа̀ тва́рь , ꙗ҆́вльсѧ зижди́тель на́мъ , и҆́же ѿ негѡ̀ бы́вшимъ , и҆з̾ без̾сѣ́менныѧ прозѧ́бъ ᲂу҆тро́бы , и҆ сохрани́въ ю҆̀ ꙗ҆́коже бѣ̀ нетлѣ́нна . да чю́до ви́дѧще воспое́м̾ є҆́й вопїю́ще , ра́дꙋисѧ цвѣ́те нетлѣ́нїѧ , ра́дꙋисѧ вѣнчѐ воздержа́нїѧ . ра́дꙋисѧ воскрⷭ҇нїѧ ѻ҆́бразъ ѡ҆блиста́ющи , ра́дꙋ исѧ а҆́нг҃льское житїѐ ꙗ҆влѧ́ющи . ра́дꙋисѧ дре́во бл҃гоплодо ви́тое , ѿ него́же пита́ютсѧ вѣ́рнїи . ра́дꙋисѧ дре́во бл҃го сѣ́нно ли́ствено , и҆́мъ же покрыва́ютсѧ мно́зи . ра́дꙋисѧ ро́ждьшаѧ наста́вника заблꙋ́ждьшимъ , ра́дꙋисѧ поро́ждь шаѧ и҆зба́вителѧ плѣне́нымъ . ра́дꙋисѧ сꙋдїѝ пра́веднагѡ ᲂу҆моле́нїе . ра́дꙋисѧ мно́гимъ согрѣше́нїи проще́нїе . ра́дꙋисѧ ѻ҆де́же наги́хъ дерзнове́нїѧ , ра́дꙋисѧ любы̀ всѧ́ко жела́нїе побѣжда́ющи . ра́дꙋисѧ невѣ́сто неневѣ́стнаѧ .

=конда́к̾ , и҃ . С=тра́нно ржⷭ҇тво̀ ви́дѣвше , ᲂу҆страни́мсѧ ми́ра , ᲂу҆́мъ на́ нб҃о прело́жьше . сего́ бо ра́ди высо́кїи , на землѝ ꙗ҆ви́сѧ смире́нъ чл҃къ , хотѧ̀ привлещѝ к̾ высотѣ̀ , вопїю́ щихъ є҆мꙋ̀ , а҆ллилꙋ́їѧ .

=и҆́кос̾ . В=е́сь бѣ̀ в̾ ни́жнихъ , и҆ вы́шнихъ ника́коже ѿстꙋ́пль , неѡ҆пи́санно сло́во . с̾хожде́нїе бо бжⷭ҇твенѡ , немѣ́стнѡ бы́сть прехожде́нїе , и҆ ржⷭ҇тво̀ ѿ дв҃ы бг҃опрїѧ́тны слы́шаще сїѧ̀ . ра́дꙋисѧ бг҃а нев̾мѣсти́магѡ в̾мѣсти́лище . ра́дꙋисѧ честна́гѡ та́инства две́ри . ра́дꙋисѧ невѣ́рныхъ вѣ́рное слы́ шанїе . ра́дꙋисѧ вѣ́рныхъ и҆звѣ́стнаѧ похвало̀ . ра́дꙋисѧ коле сни́це прест҃а́ѧ сꙋ́щагѡ на херꙋви́мѣхъ . ра́дꙋисѧ селе́нїе пресла́внѡ сꙋ́щагѡ на серафи́мѣхъ . ра́дꙋисѧ проти́вныѧ в̾ то́же собра́вши . ра́дꙋисѧ ꙗ҆́же дв҃ство и҆ ржⷭ҇тво̀ сочета́вши . ра́дꙋисѧ є҆ѧ́же ра́ди разрѣши́сѧ престꙋпле́нїе . ра́дꙋисѧ є҆ѧ́же ра́ди ѿве́рзесѧ ра́й . ра́дꙋисѧ ключю̀ црⷭ҇тва хрⷭ҇то́ва . ра́дꙋисѧ наде́же бл҃гъ вѣ́чныхъ . ра́дꙋисѧ невѣ́сто неневѣ́стнаѧ .

=конда́къ , ѳ҃ . В=сѧ́ко є҆стество̀ а҆́нг҃льское ᲂу҆диви́сѧ , вели́комꙋ твоегѡ̀ вочл҃ченїѧ дѣ́лꙋ . непристꙋ́пнагѡ бо ꙗ҆́кѡ бг҃а , зрѧ́хꙋ всѣ́мъ пристꙋ́пна чл҃ка , на́мъ ᲂу҆́бѡ с̾пребыва́юща , и҆ слы́ шаща ѿ всѣ́хъ , а҆ллилꙋ́їѧ .

=и҆́косъ . В=иті́и многовѣща́нны , ꙗ҆́кѡ ры́бы без̾гла́сны ви́димъ ѡ҆ тебѣ̀ бцⷣе , недоꙋмѣ́ютъ бо глаго́лати , ка́кѡ дв҃ою пребыва́еши , и҆ роди́ти возмо́же . мы́ же та́инствꙋ дивѧ́ щесѧ , вѣ́рнѡ вопїе́мъ , ра́дꙋисѧ премꙋ́дрости бж҃їѧ прїѧ́телище . ра́дꙋисѧ промышле́нїѧ є҆гѡ̀ сокро́вище . ра́дꙋисѧ любомꙋдрецы̀ немꙋдры̀ ꙗ҆влѧ́ющи . ра́дꙋисѧ хитрослове́сники без̾слове́сны ѡ҆бличи́вши . ра́дꙋисѧ ꙗ҆́кѡ ѡ҆бꙋѧ́ша лю́тыѧ в̾зыска́тели . ра́дꙋисѧ ꙗ҆́кѡ ᲂу҆вѧдо́ша баснотво́рцы . ра́дꙋисѧ а҆ѳине́йскїѧ плени́цы растерза́ющи . ра́дꙋисѧ рыбаре́мъ мре́жи и҆сполнѧ́ющи . ра́дꙋисѧ и҆з̾ глꙋбины̀ невѣ́дѣнїѧ и҆звла ча́щи . ра́дꙋисѧ мно́гихъ в̾ ра́зꙋмѣ просвѣща́ющи . ра́дꙋисѧ кораблю̀ хотѧ́щимъ спасти́сѧ . ра́дꙋисѧ приста́нище жите́йскихъ пла́ванїи . ра́дꙋисѧ невѣ́сто неневѣ́стнаѧ .

=конда́к̾ , і҃ . С=пастѝ хотѧ̀ ми́ръ , и҆́же всѣ́мъ ᲂу҆краси́тель , к̾ семꙋ̀ самоѡ҆бѣ́тованъ прїи́де , па́стырь сы́и и҆ бг҃ъ . на́съ ра́ди ꙗ҆ви́сѧ по на́съ подо́бенъ . подо́бнымъ бо подо́бное приз ва́въ ꙗ҆́кѡ бг҃ъ , слы́шитъ ѿ всѣ́хъ , а҆ллилꙋ́їѧ .

=и҆́кос̾ . С=тѣна̀ є҆сѝ дв҃амъ бцⷣе дв҃о , и҆ всѣ́мъ и҆́же к̾ тебѣ̀ при бѣга́ющимъ . и҆́бо нб҃ꙋ и҆ землѝ творе́цъ ᲂу҆стро́ивъ тѧ̀ пре чⷭ҇таѧ , все́льсѧ во ᲂу҆тро́бꙋ твою̀ , и҆ наꙋчи́въ приглаша́ти тебѣ̀ всѣ́хъ . ра́дꙋисѧ тѣ́ло дв҃ства . ра́дꙋисѧ две́ри спасе́нїѧ . ра́дꙋисѧ нача́льнице мы́сленагѡ назда́нїѧ . ра́дꙋисѧ пода́тельнице бжⷭ҇твеныѧ бл҃года́ти . ра́дꙋисѧ ты́ бо ѡ҆бнови́ла є҆сѝ зача́тыхъ стꙋ́дно . ра́дꙋисѧ ты́ бо наказа́ла є҆сѝ ѡ҆кра́деныѧ ᲂу҆мы̀ . ра́дꙋисѧ тли́телѧ смы́сломъ ᲂу҆пражнѧ́ющи . ра́дꙋисѧ сѣ́ѧтелѧ чистотѣ̀ поро́ждьши . ра́дꙋисѧ черто́же без̾се́мен нагѡ ᲂу҆невѣ́щенїѧ . ра́дꙋисѧ вѣ́рныхъ гдⷭ҇ви сочета́вши . ра́дꙋ исѧ до́браѧ младопита́тельнице дв҃амъ . ра́дꙋисѧ дш҃а́мъ черто́жнице ст҃ы́хъ . ра́дꙋисѧ невѣ́сто неневѣ́стнаѧ .

=конда́къ , а҃і . П=ѣ́нїе всѧ́ко побѣжда́етсѧ , простре́ти тща́щесѧ ко мно́жествꙋ мно́гихъ щедро́тъ твои́хъ . равночи́ слены бо пѣска̀ ѱалмы̀ и҆ пѣ́сни , а҆́ще прино́симъ ти цр҃ю ст҃ы́и , ничто́же твори́мъ досто́йнѡ , и҆́хже да́лъ є҆сѝ тебѣ̀ вопїю́щимъ , а҆ллилꙋ́їѧ .

=и҆́косъ . С=вѣтопрїе́мнꙋю свѣщꙋ̀ , во тмѣ̀ сꙋ́щимъ ꙗ҆́вльшꙋю сѧ , зри́мъ ст҃ꙋ́ю дв҃ꙋ . невеще́ственыи бо в̾жига́ющи ѻ҆́гнь , наставлѧ́етъ к̾ ра́зꙋмꙋ бжⷭ҇твеномꙋ всѣ́хъ . заре́ю ᲂу҆́мъ про свѣща́ющи , зва́нїемъ же почита́емꙋю си́мъ . ра́дꙋисѧ лꙋчѐ , разꙋ́мнагѡ сл҃нца . ра́дꙋисѧ свѣти́ло незаходи́магѡ свѣ́та . ра́дꙋисѧ мо́лнїе , д́ш҃и ѡ҆свѣща́ющи . ра́дꙋисѧ ꙗ҆́кѡ гро́мъ врагѝ ᲂу҆страша́ющи . ра́дꙋисѧ ꙗ҆́кѡ многосвѣ́тлое воз̾сїѧ ва́юши просвѣще́нїе . ра́дꙋисѧ ꙗ҆́кѡ многотекꙋ́щꙋю и҆сточа́еши рѣкꙋ̀ . ра́дꙋисѧ кꙋпѣ́ли живописꙋ́ющїи ѻ҆́бразъ . ра́дꙋисѧ грѣхо́внꙋю ѿє́млющи скве́рнꙋ . ра́дꙋисѧ ба́не ѡ҆мыва́ющаѧ со́вѣсть . ра́дꙋисѧ ча́ше че́рплющаѧ ра́дость . ра́дꙋисѧ ѡ҆бонѧ́ нїе хрⷭ҇то́ва бл҃гоꙋха́нїѧ . ра́дꙋисѧ животѐ та́йнагѡ весе́лїѧ . ра́дꙋисѧ невѣ́сто неневѣ́стнаѧ .

=конда́к̾ , в҃і . Б=л҃года́ть да́ти восхотѣ́въ , долго́мъ дре́внимъ , всѣ́хъ долго́въ рѣши́тель чл҃кѡмъ гдⷭ҇ь . прїи́де бо собо́ю ко ѿше́дшимъ тогѡ̀ бл҃года́ти , и҆ раз̾дра́въ рꙋкописа́нїе , слы́ шитъ ѿ всѣ́хъ си́це , а҆ллилꙋ́їѧ .

=и҆́косъ . П=ою́ще твоѐ ржⷭ҇тво̀ , хва́лимъ тѧ̀ всѝ , ꙗ҆́кѡ ѡ҆дꙋше вле́нъ хра́мъ бцⷣе , в̾ твою́ бо всели́сѧ ᲂу҆тро́бꙋ , содержа́и всѧ̀ рꙋко́ю гдⷭ҇ь , ѡ҆ст҃ѝ и҆ просла́ви , и҆ наꙋчѝ вопи́ти тебѣ̀ всѣ́хъ . ра́дꙋисѧ селе́нїе бг҃а сло́ва . ра́дꙋисѧ ст҃а́ѧ ст҃ы́хъ бо́льши . ра́дꙋисѧ ковче́же позлаще́нныи дх҃омъ . ра́дꙋисѧ сокро́вище животꙋ̀ неи҆стощи́мое . ра́дꙋисѧ честны́и вѣ́нче цр҃е́мъ бл҃го чести́вымъ , ра́дꙋисѧ честна́ѧ похвала̀ і҆єре́ѡмъ бл҃гоговѣ́йнымъ . ра́дꙋисѧ цр҃кви непоколѣби́мыи столпѐ . ра́дꙋисѧ црⷭ҇твꙋ нерꙋши́маѧ стѣно̀ . ра́дꙋисѧ є҆ѧ́ же ра́ди воз̾дви́ жꙋтсѧ побѣ́ды . ра́дꙋисѧ є҆ѧ́же ра́ди низ̾па́даютъ вразѝ . ра́дꙋисѧ тѣ́ла моегѡ̀ врачева́нїе . ра́дꙋисѧ дꙋшѝ моеѧ̀ пред̾ ста́тельнице . ра́дꙋисѧ невѣ́сто неневѣ́стнаѧ .

=конда́къ , г҃і . ѽ= всепѣ́таѧ мт҃и , ро́ждьшаѧ всѣ́хъ ст҃ы́хъ ст҃ѣ́йшее сло́во , ны́нѣшнее приноше́нїе прїе́мши , ѿ всѧ́кїѧ напа́сти и҆зба́ви всѣ́хъ , и҆ грѧдꙋ́щїѧ и҆змѝ мꙋ́ки , вопїю́щїѧ ти , а҆ллилꙋ́їѧ =[три́жды , с̾ покло́нами до землѝ].=

=и҆́косъ . А҆́=нг҃лъ пред̾ста́тель , с̾ нб҃сѐ по́сланъ бы́сть рещѝ бцⷣе , ра́дꙋисѧ . и҆ съ беспло́тнымъ гла́сомъ воплоща́ема тѧ зрѧ̀ гдⷭ҇и , ᲂу҆жаса́шесѧ и҆ стоѧ́ше , зовы́и к̾ не́й такова́ѧ . ра́дꙋисѧ є҆ѧ́же ра́ди ра́дость восїѧ́етъ . ра́дꙋисѧ є҆ѧ́же ра́ди клѧ́тва и҆сче́знетъ . ра́дꙋисѧ па́дшаго а҆да́ма воста́нїе , ра́дꙋисѧ сле́зъ є҆́ввинъ и҆збавле́нїе . ра́дꙋисѧ высото̀ неꙋдо́бь восходи́ма чл҃ческими по́мыслы . ра́дꙋисѧ глꙋбино̀ неꙋдо́бь зри́маѧ и҆ а҆́нг҃льскима ѻ҆чи́ма . ра́дꙋисѧ ꙗ҆́кѡ є҆сѝ цр҃е́во сѣда́лище . ра́дꙋисѧ ꙗ҆́кѡ но́сиши носѧ́щаго всѧ̀ . ра́дꙋисѧ ѕвѣздо̀ ꙗ҆влѧ́ющаѧ сл҃нце . ра́дꙋисѧ ᲂу҆тро́бо бжⷭ҇твенаго воплоще́нїѧ . ра́дꙋисѧ є҆ѧ́же ра́ди ѡ҆бновлѧ́етсѧ тва́рь . ра́дꙋисѧ є҆ѧ́же ра́ ди поклонѧ́емсѧ творцꙋ̀ . ра́дꙋисѧ невѣ́сто неневѣ́стнаѧ =[покло́н̾ до землѝ].=

=конда́к̾ , а҃ . В=збра́нной воево́дѣ побѣди́тельнаѧ , ꙗ҆́кѡ и҆зба́ вльшесѧ ѿ ѕлы́хъ , бл҃года́рственаѧ восписꙋ́емъ ти рабѝ твоѝ бцⷣе . но ꙗ҆́кѡ и҆мꙋ́щи держа́вꙋ непобѣди́мꙋю , ѿ всѧ́ кихъ на́съ бѣ́дъ свободѝ , да зове́мъ ти , ра́дꙋисѧ невѣ́сто неневѣ́стнаѧ .

=моли́тва , прест҃ѣ́й бцⷣе по и҆́косѣхъ .=

=запѣ́въ бцⷣе [+покло́н̾+]. П=рїимѝ всебл҃гопомо́щнаѧ , прест҃а́ѧ гжⷭ҇е влⷣчце бг҃ороди́тельнице , сїѧ̀ чⷭ҇тны́ѧ да́ры , тебѣ̀ є҆ди́ной прикла́дныѧ ѿ на́съ недосто́йныхъ ра́бъ твои́хъ , ꙗ҆́же ѿ всѣ́хъ родѡ́въ и҆збра́ннаѧ , и҆ всѣ́хъ тва́рей нбⷭ҇ныхъ и҆ зем ны́хъ вы́шьши ꙗ҆́вльшисѧ , поне́же бо тебѐ ра́ди бы́сть гдⷭ҇ь си́лъ с̾ на́ми , и҆ тобо́ю сн҃а бж҃їѧ позна́хомъ , и҆ сподо́би хомсѧ ст҃а́гѡ тѣ́ла є҆гѡ̀ , и҆ пречи́стыѧ кро́ве є҆гѡ̀ . тѣ́мже бл҃же́нна є҆сѝ ты̀ в̾ родѣ́хъ родѡ́въ бг҃обл҃же́ннаѧ , ꙗ҆́же херꙋ ви́мъ свѣтлѣ́йши , и҆ серафи́мъ честнѣ́йши сꙋ́щаѧ , и҆ ны́нѣ всепѣ́таѧ прест҃а́ѧ бцⷣе , непреста́й молѧ́щисѧ ѡ҆ на́съ , недо сто́йныхъ рабѣ́хъ твои́хъ , є҆́же и҆зба́витисѧ на́мъ ѿ всѧ́ когѡ навѣ́та лꙋка́вагѡ , и҆ ѿ всѧ́когѡ ѡ҆бьстоѧ́нїѧ , и҆ сохрани́тисѧ на́мъ неврежде́ннымъ ѿ всѧ́когѡ всеѧдови́ таго прило́га дїа́вольскагѡ . но да́же до конца̀ моли́твами твои́ми не ѡ҆сꙋжде́ныхъ на́съ соблюдѝ , ꙗ҆́кѡ да твои́мъ застꙋпле́нїемъ , и҆ по́мощїю спаса́еми , сла́вꙋ и҆ хвалꙋ̀ , бл҃годаре́нїе и҆ поклонѧ́нїе за всѧ̀ и҆́же в̾ трⷪ҇цѣ є҆ди́номꙋ бг҃ꙋ и҆ всѣ́хъ созда́телю воз̾сыла́емъ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾ до землѝ].=

=пѣ́снь , з҃ . і҆рмо́съ . Ѻ҆= тѣ́лѣ зла́тѣ на́ поли деи́рѣ слꙋжи́ мѣмъ , трїѐ ѻ҆́троцы неради́ша ѡ҆ без̾бо́жнѣмъ велѣ́нїи , но посредѣ̀ пла́мени в̾ве́ржени , прохлажда́еми поѧ́хꙋ , бл҃госло ве́нъ бг҃ъ ѻ҆ц҃ъ на́шихъ .

=запѣ́въ і҆с҃ꙋ . Х=рⷭ҇тѐ і҆с҃е , никто́же согрѣшѝ на землѝ ѿ́ вѣка ѽ і҆с҃е , ꙗ҆́коже согрѣши́хъ а҆́зъ ѻ҆каѧ́нныи , и҆ блꙋ́дныи . тѣ́мже і҆с҃е мо́й вопїю́ ти , пою́ща мѧ ᲂу҆ще́дри , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=запѣ́в̾ і҆с҃ꙋ . Х=рⷭ҇тѐ і҆с҃е , ѿ́ страха твоегѡ̀ вопїю̀ , пригвозди́ мѧ ѽ і҆с҃е мо́й , и҆ ѡ҆кормѝ ны́нѣ к̾ приста́нищꙋ бл҃гоꙋти́шно мꙋ . ꙗ҆́кѡ да і҆с҃е мо́й ще́дре пою́ ти спаса́емъ , бл҃гослове́нъ є҆сѝ бж҃е ѻ҆ц҃ъ на́шихъ .

=запѣ́въ і҆с҃ꙋ . Х=рⷭ҇тѐ і҆с҃е , тма́ми ѡ҆бѣща́хтисѧ ѽ і҆с҃е мо́й пока́ѧтисѧ , но солга́хъ страстны́и , и҆ ѻ҆каѧ́ныи . тѣ́мже і҆с҃е мо́й вопїю́ ти , нечю́вственѣ пребы́вшꙋю дш҃ꙋ мою̀ просвѣтѝ хрⷭ҇тѐ . ѻ҆ц҃е́мъ бж҃е бл҃гослове́нъ є҆сѝ .

=запѣ́въ бцⷣе . Х=рⷭ҇та̀ і҆с҃а ро́ждьшаѧ стра́шнѡ , и҆ вы́ше є҆сте ства̀ , того̀ молѝ всенепоро́чнаѧ , ꙗ҆́же чре́зъ є҆сте́ственаѧ моѧ̀ согрѣше́нїѧ всѧ̀ прости́ти ми ѻ҆трокови́це . да зовꙋ́ ти спаса́емъ , бл҃гослове́на є҆сѝ ꙗ҆́же бг҃а пло́тїю ро́ждьшаѧ .

К=ано́нъ , бл҃года́ренъ прест҃ѣ́й бцⷣе .=

=запѣ́въ бцⷣе . П=ое́мъ тѧ вопїю́ще , ра́дꙋисѧ колесни́це сл҃нца разꙋ́мнаго , лозо̀ и҆́стиннаѧ , гро́здъ зрѣ́лыи воз̾дѣ́лавши , вино̀ и҆сточа́ющъ , є҆́же дꙋ́ши веселѧ́щее , вѣ́рою тѧ сла́вѧщихъ .

=запѣ́въ бцⷣе . В=рача̀ всѣ́хъ поро́ждьшаѧ , ра́дꙋисѧ бг҃оне вѣ́сто , же́зле та́йныи , цвѣ́тъ неꙋвѧда́емыи процвѣ́тши . ра́дꙋисѧ влⷣчце , є҆ѧ́же ра́ди ра́дости наполнѧ́емсѧ , и҆ жи́знь наслѣ́дꙋемъ .

=запѣ́въ бцⷣе . В=итꙋ́ющїи немо́жетъ ꙗ҆зы́къ влⷣчце пѣсно сло́вити тѧ̀ , и҆́бо па́че серафи́мъ воз̾вы́сисѧ , ро́ждьши цр҃ѧ хрⷭ҇та̀ . є҆го́же молѝ , се́й гра́дъ тво́й спастѝ ѿ мно́гихъ и҆скꙋше́нїи .

=сла́ва . Х=ва́лѧтъ бл҃жа́ще тѧ концы̀ , и҆ любо́вїю зовꙋ́тъ ти . ра́дꙋисѧ сви́тче , в̾ не́мже пе́рстомъ ѻ҆́ч҃имъ написа́сѧ сло́во чⷭ҇таѧ . є҆го́же молѝ в̾ кни́ги живо́тныѧ рабо́мъ ти напи са́тисѧ бцⷣе .

=и҆ ны́нѣ . М=о́лимъ рабѝ твоѝ , и҆ преклонѧ́емъ колѣ́на срⷣца на́шегѡ , приклонѝ ᲂу҆́хо твоѐ чи́стаѧ , и҆ спасѝ рабы̀ своѧ̀ погрꙋжа́емыѧ при́снѡ , и҆ соблюдѝ ѿ всѧ́когѡ вра́жїѧ плѣ не́нїѧ тво́й гра́дъ бцⷣе .

=катава́сїѧ : Н=епослꙋжи́ша тва́ри бг҃омꙋ́дрїи , па́че зижди́те лѧ . но ѻ҆́гненное преще́нїе мꙋ́жески попра́вше , ра́довахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

=пѣ́снь , и҃ . і҆рмо́съ . В=пе́щь ѻ҆́гненнꙋю , к̾ дѣ́темъ є҆вре́йскимъ соше́дшагѡ , и҆ пла́мень на хла́дъ прело́жшагѡ бг҃а , по́йте всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

=запѣ́въ і҆с҃ꙋ . Т=ѧ і҆с҃е мо́й молю̀ , ꙗ҆́коже блꙋдни́цꙋ і҆с҃е мо́й и҆зба́вилъ є҆сѝ мно́гихъ прегрѣше́нїй , та́кѡ и҆ менѐ і҆с҃е хрⷭ҇тѐ мо́й и҆зба́ви , и҆ ѡ҆чи́сти ѡ҆скверне́нꙋю дш҃ꙋ мою̀ , і҆с҃е мо́й .

=запѣ́в̾ і҆с҃ꙋ . П=реклони́хсѧ і҆с҃е безслове́сными сластьмѝ , без слове́сенъ ꙗ҆ви́хсѧ . и҆ ското́мъ вои́стинꙋ , ѽ і҆с҃е мо́й сп҃се , стра́стнѡ ѻ҆каѧ́нныи ᲂу҆подо́бихсѧ . тѣ́мже і҆с҃е безслове́сїѧ мѧ и҆зба́ви .

=запѣ́в̾ і҆с҃ꙋ . В=па́дъ ѽ і҆с҃е въ дꙋшетлѣ́нныѧ разбо́йники , ѡ҆бнажи́хсѧ ѻ҆де́жды і҆с҃е мо́й бг҃отка́нныѧ , и҆ лежю̀ ра́нами ᲂу҆ѧ́звенъ . ма́сло хрⷭ҇тѐ возле́й на мѧ̀ и҆ вино̀ .

=запѣ́въ бцⷣе .=

~І҆с҃а моего̀ и҆ бг҃а носи́вшаѧ хрⷭ҇та̀ несказа́ннѡ , бцⷣе мр҃і́е , того̀ молѝ прⷭ҇нѡ , ѿ бѣ́дъ спасти́сѧ рабꙋ̀ твоемꙋ̀ , и҆ пѣвце́мъ твои́мъ , неи҆скꙋсомꙋ́жнаѧ дв҃о .

К=ано́нъ , бл҃года́ренъ прест҃ѣ́й бцⷣе .=

=запѣ́в̾ бцⷣе . Л=ожесны̀ сло́во прїѧ́ла є҆сѝ , и҆́же всѧ̀ носѧ́щаго понесла̀ є҆сѝ , и҆ млеко́мъ пита́ла є҆сѝ , ма́нїемъ пита́ющаго вселе́ннꙋю всю̀ чⷭ҇таѧ . є҆мꙋ́же пое́мъ , гдⷭ҇а воспѣва́йте дѣ́ла , и҆ превозноси́те є҆гѡ̀ во́ вѣки .

=запѣ́в̾ бцⷣе . М=оисе́й разꙋмѣ̀ в̾ кꙋпинѣ̀ вели́кое та́инство ржⷭ҇тва̀ твоегѡ̀ , ѻ҆́троцы же проѡ҆брази́ша сѐ ꙗ҆́вьствено , посредѣ̀ ѻ҆гнѧ̀ стоѧ́ще и҆ неѡ҆палѧ́еми , нетлѣ́ннаѧ чⷭ҇таѧ дв҃о . тѣ́мже тѧ пое́мъ , и҆ превозно́симъ во́ вѣки .

=запѣ́в̾ бцⷣе . И҆́=же пре́жде ле́стїю ѡ҆бнаже́ни бы́вше , в̾ ри́зꙋ нетлѣ́нїѧ ѡ҆блеко́хомсѧ ржⷭ҇тво́мъ твои́мъ , и҆ сѣдѧ́щїи во тмѣ̀ прегрѣше́нїи , свѣ́тъ ви́дѣхомъ , свѣ́тꙋ жили́ще ѻ҆тро кови́це . тѣ́мъ тѧ пое́мъ , и҆ превозно́симъ во́ вѣки .

=сла́ва . М=е́ртвїи тебѐ ра́ди ѡ҆живлѧ́ютсѧ , жи́знь бо соста́в нꙋю родила̀ є҆сѝ . нѣ́мїи пре́жде , ны́нѣ бл҃гогл҃иви быва́ютъ , прокаже́ннїи ѡ҆чища́ютсѧ , недꙋ́зи ѿгонѧ́ютсѧ , и҆ дꙋхо́въ воздꙋ́шныхъ мно́жества побѣжда́ютсѧ , дв҃о чл҃кѡмъ спасе́нїе .

=и҆ ны́нѣ . Ꙗ҆́=же ми́рꙋ ро́ждьши спасе́нїе , є҆ѧ́же ра́ди ѿ землѝ на высотꙋ̀ взѧ́ти бы́хомъ . ра́дꙋисѧ всебл҃гослове́наѧ , покро́ве и҆ держа́во , стѣно̀ и҆ ᲂу҆тверже́нїе , пою́щимъ чⷭ҇таѧ , гдⷭ҇а воспѣва́йте дѣ́ла , и҆ превозноси́те є҆гѡ̀ во́ вѣки .

=катава́сїѧ : Ѻ҆́=троки бл҃гочести́выѧ в̾ пещѝ , ржⷭ҇тво̀ бг҃оро́ диче спасло̀ є҆́сть . тогда̀ ᲂу҆́бѡ ѡ҆бразꙋ́емо , ны́нѣ же дѣ́й ствꙋемо , вселе́ннꙋю всю̀ воздви́же пѣ́ти , гдⷭ҇а воспѣва́йте дѣ́ла , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . И҆́=же ѿ́ бг҃а бг҃а сло́ва , неи҆зрече́нною мꙋ́д ростїю , прише́дшагѡ ѡ҆бнови́ти а҆да́ма , ꙗ҆́дїю тлѣ́нїѧ па́д шагѡ ѕлѣ̀ , ѿ ст҃ы́ѧ же дв҃цы , неи҆зрече́ннѡ воплоща́ема на́съ ра́ди , вѣ́рнїи є҆диномꙋ́дреннѡ , пѣ́сньми велича́емъ .

=запѣ́в̾ і҆с҃ꙋ [+покло́н̾+]. М=анасі́ю і҆с҃е мо́й , мытарѧ̀ блꙋдни́цꙋ и҆ блꙋ́днаго ще́дре і҆с҃е , и҆ разбо́йника преминꙋ́хъ і҆с҃е мо́й , в̾ дѣ́лехъ стꙋ́дныхъ и҆ без̾мѣ́стныхъ і҆с҃е . но ты̀ і҆с҃е мо́й , пред̾ вари́въ мѧ спасѝ .

=запѣ́въ і҆с҃ꙋ . И҆́=же ѿ а҆да́ма і҆с҃е мо́й согрѣши́вшыѧ всѧ̀ , пре́жде зако́на и҆ в̾ зако́нѣ і҆с҃е , и҆ по зако́нѣ і҆с҃е мо́й , и҆ по бл҃года́ти преминꙋ́хъ страстьмѝ ѻ҆каѧ́нно . но ты̀ і҆с҃е мо́й , сꙋдьба́ми сѝ спаси́ мѧ .

=запѣ́в̾ і҆с҃ꙋ . Д=а не ѿлꙋче́нъ бꙋ́дꙋ і҆с҃е мо́й , неи҆зрече́нныѧ тѝ сла́вы . да не полꙋчю̀ ча́сти шꙋ́їѧ , сла́дкїи і҆с҃е . но ты́ мѧ десны́мъ ѻ҆вца́мъ твои́мъ , хрⷭ҇тѐ і҆с҃е мо́й счета́въ поко́й , ꙗ҆́кѡ млрⷭ҇дъ .

=запѣ́в̾ бцⷣе . І҆=с҃а бцⷣе , є҆го́же носи́ла є҆сѝ , є҆ди́на неи҆скꙋсо мꙋ́жнаѧ дв҃о мр҃і́е , того̀ чⷭ҇таѧ ᲂу҆молѝ , ꙗ҆́кѡ сн҃а своего̀ и҆ зижди́телѧ , и҆зба́вити всѧ̀ притека́ющыѧ к̾ тебѣ̀ , и҆скꙋше́ нїи и҆ бѣ́дъ , и҆ ѻ҆гнѧ̀ бꙋ́дꙋщаго .

К=ано́нъ , бл҃года́ренъ прест҃ѣ́й бцⷣе .=

=запѣ́в̾ бцⷣе [+покло́н̾+]. Д=а тебѣ̀ вѣ́рнїи ра́дꙋисѧ зове́мъ , и҆́же тобо́ю ра́дости прича́стницы бы́вше присносꙋ́щнѣй . спасѝ на́съ ѿ напа́стей , и҆ ва́рварскаго плѣне́нїѧ , и҆ ѿ всѧ́кїѧ и҆ны́ѧ ра́ны , за мно́жество ѻ҆трокови́це прегрѣше́нїи , нахо дѧ́щїѧ чл҃кѡмъ согрѣша́ющимъ .

=запѣ́в̾ бцⷣе . Ꙗ҆=ви́ласѧ є҆сѝ просвѣще́нїе на́ше и҆ ᲂу҆тверже́нїе . тѣ́мже вопїе́мъ ти , ра́дꙋисѧ ѕвѣздо̀ незаходи́маѧ , в̾во дѧ́щи в̾ ми́ръ вели́кое со́лнце . ра́дꙋисѧ є҆де́мъ ѿве́рзши заключе́ныи чⷭ҇таѧ . ра́дꙋисѧ сосꙋ́де , мѵ́рѡ не и҆стощи́мое на тѧ̀ и҆з̾лїѧ́нное прїе́мши .

=запѣ́в̾ бцⷣе . С=та́немъ бл҃гоговѣ́йно в̾ домꙋ̀ бг҃а на́шегѡ , и҆ возопїе́мъ , ра́дꙋисѧ ми́рꙋ влⷣчце . ра́дꙋисѧ мр҃і́е гжⷭ҇е всѣ́хъ на́съ . ра́дꙋисѧ є҆ди́на непоро́чнаѧ в̾ жена́хъ и҆ до́браѧ . ра́ дꙋисѧ сто́лпе ѻ҆́гненыи , в̾водѧ́щїи въ вы́шнюю жи́знь чл҃чество .

=сла́ва . Г=олꙋ́бице ꙗ҆́же млⷭ҇тивагѡ роди́вши , ра́дꙋисѧ прⷭ҇нѡ дв҃о . ра́дꙋисѧ прпⷣбныхъ всѣ́хъ похвало̀ , ра́дꙋисѧ страда́ль цемъ вѣнча́нїе . ра́дꙋисѧ всѣ́хъ пра́ведныхъ бжⷭ҇твеное ᲂу҆добре́нїе , и҆ на́мъ вѣ́рнымъ спасе́нїе .

=и҆ ны́нѣ . П=ощадѝ бж҃е наслѣ́дїѧ твоегѡ̀ , грѣхѝ на́ша всѧ̀ презрѣ́въ ны́нѣ . на сѐ и҆мѣ́ѧ молѧ́щꙋю тебѐ , и҆́же на землѝ без̾ сѣ́мене ро́ждьшꙋю тѧ , вели́кїѧ ра́ди млⷭ҇ти , восхотѣ́ вша воѡ҆брази́тисѧ хрⷭ҇тѐ в̾ чл҃чество .

=катава́сїѧ : В=сѧ́къ зе́менъ да взыгра́етсѧ дх҃омъ просвѣща́ емъ , да ликовствꙋ́етъ же беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре , и҆ да пое́тъ , ра́дꙋйсѧ пребл҃же́ннаѧ , бцⷣе чⷭ҇таѧ прⷭ҇нѡ дв҃о .

=моли́тва , ко́ гдⷭ҇ꙋ на́шемꙋ і҆с҃ꙋ хрⷭ҇тꙋ .=

=запѣ́въ і҆с҃ꙋ [+покло́н̾+]. М=ногомлⷭ҇тиве , и҆ всемлⷭ҇тиве бж҃е мо́й и҆ гдⷭ҇и і҆с҃е хрⷭ҇тѐ , и҆́же мно́гїѧ ра́ди любвѐ сше́дыи и҆ воплоти́выисѧ , ꙗ҆́кѡ да спасе́ши всѣ́хъ . и҆ па́ки сп҃се спаси́ мѧ по бл҃года́ти молю́ тѧ . а҆́ще бо ѿ дѣ́лъ спасе́ши мѧ , нѣ́сть сѐ бл҃года́ть , но до́лгъ па́че , а҆ не бл҃года́ть и҆ да́ръ . є҆́й мно́гїи въ щедро́тахъ , и҆ неи҆зрече́нныи въ ми́лостехъ . вѣ́рꙋѧи бо в̾мѧ̀ ре́клъ є҆сѝ ѽ хрⷭ҇тѐ мо́й , жи́въ бꙋ́детъ , и҆ не ᲂу҆́зритъ сме́рти в̾ вѣ́ки . и҆ а҆́ще ᲂу҆́бѡ вѣ́ра , ꙗ҆́же в̾ тѧ̀ спа са́етъ ѿча́ѧнныи , сѐ вѣ́рꙋю , спаси́ мѧ , ꙗ҆́кѡ бг҃ъ мо́й є҆сѝ ты̀ и҆ созда́тель , вѣ́ра же вмѣ́сто дѣ́лъ да вмѣни́тсѧ мнѣ̀ бж҃е мо́й . и҆ невзыщѝ дѣ́ла ѿ ню́дъ ѡ҆правда́ющаѧ мѧ , но та̀ є҆ди́на вѣ́ра моѧ̀ да довлѣ́етъ , вмѣ́стѡ всѣ́хъ дѣ́лъ . та̀ да ѿвѣща́етъ , та̀ да ѡ҆правди́тъ мѧ . та̀ да пока́жетъ мѧ прича́стника сла́вы твоеѧ̀ вѣ́чныѧ . да не ᲂу҆́бѡ похи́титъ мѧ сатана̀ , и҆ похва́литсѧ сло́ве , ꙗ҆́кѡ ѿто́ргнꙋвъ мѧ твоеѧ̀ рꙋки́ же и҆ ѡ҆гра́ды . но и҆лѝ хощꙋ̀ спаси́ мѧ , и҆лѝ и҆ нехощꙋ̀ хрⷭ҇тѐ сп҃се мо́й , и҆ пред̾варѝ ско́ро ско́ро , ꙗ҆́кѡ погибо́хъ . ты́ бо є҆сѝ бг҃ъ мо́й , ѿ́ чрева ма́тере моеѧ̀ . сподо́би мѧ гдⷭ҇и люби́ти тѧ , ꙗ҆́коже воз̾люби́хъ и҆ногда̀ то́й са́мыи грѣ́хъ . и҆ па́ки порабо́тати тебѣ̀ без̾ лѣ́ности и҆ тща́тельно , ꙗ҆́коже порабо́тахъ пре́жде сатанѣ̀ льсти́вомꙋ . и҆ сподо́би мѧ гдⷭ҇и и҆мѣ́ти любо́вь , и҆ послꙋша́нїе ко ѻ҆ц҃ꙋ̀ дх҃о́вномꙋ и҆ ко все́й ꙗ҆́же ѡ҆ хрⷭ҇тѣ̀ бра́тїи , до послѣ́днѧгѡ ми и҆з̾дыха́нїѧ не ѡ҆сꙋжде́ннѡ . и҆ скажи́ ми гдⷭ҇и кончи́нꙋ мою̀ , и҆ число̀ дне́й мои́хъ . и҆ во и҆схо́дъ дꙋшѝ мое́й , а҆́нг҃лы храни́тели ми́рны послѝ , соблюда́ющихъ дꙋ́шꙋ мою̀ ѻ҆каѧ́ннꙋю , ѿ бѣсо́вскагѡ ѡ҆ѕлобле́нїѧ , и҆ го́ркихъ мыта́рствъ воз̾дꙋ́шныхъ кнѧзе́й . и҆ ча́сти шꙋ́ихъ ко́злищь , и҆ вѣ́чныѧ мꙋ́ки и҆зба́ви мѧ . и҆ сподо́би мѧ ѡ҆деснꙋ́ю тебѐ ста́ти сꙋдїѐ пра́ведныи , со всѣ́ми и҆́же ѿ́ вѣка ᲂу҆годи́вшими тебѣ̀ , моли́твами пречⷭ҇тыѧ тѝ мт҃ре , и҆ всѣ́хъ ст҃ы́хъ . ꙗ҆́кѡ бл҃гослове́нъ є҆сѝ во́ вѣки , а҆ми́нь =[покло́нъ до землѝ].="и҃ ,ꙋ̑"ⷣа́ꙋ́":[̀],"ѿе́ѯѿ":"

С=тихѣ́ры , прест҃ѣ́й бцⷣе ѻ҆диги́трїе .=

=запѣ́в̾ бцⷣе [+покло́н̾+]. З=лата́ѧ кади́льнице , рꙋ́чко и҆ же́зле , и҆ свѣти́льниче свѣтоза́рныи , сви́тче бжⷭ҇твеныи , въ не́мъ же пе́рстомъ бж҃їимъ написа́сѧ сло́во , спасѝ на́съ тебѐ велича́ющихъ .

=запѣ́в̾ бцⷣе . Д=а́рꙋй на́мъ по́мощь бцⷣе , на тѧ̀ надѣ́ющымсѧ , вѣ́рнымъ прибѣ́жище , и҆зба́ви ѿ бѣ́дъ рабы̀ своѧ̀ дв҃це , на тѧ́ бо по́ бз҃ѣ ᲂу҆пова́нїе возлага́емъ .

=запѣ́въ бцⷣе . В=лⷣчце , мт҃и и҆зба́вителѧ , прїимѝ моле́нїе ра́бъ свои́хъ , а҆́ще и҆ недосто́йнѣ молѧ́щихтисѧ , да мо́лишисѧ за ны̀ к̾ ро́ждьшемꙋсѧ и҆з̾ тебѐ . влⷣчце ми́рꙋ , бꙋ́ди на́мъ и҆зба́ вительница .

=сла́ва . І҆=с҃а ро́ждьшаѧ бг҃ороди́тельнице мр҃і́е . і҆с҃а сладча́йша го , і҆с҃а ще́драго и҆ чл҃колюби́ваго . і҆с҃а гдⷭ҇а , і҆с҃а сп҃са , і҆с҃а є҆ди́ наго бл҃гоꙋтро́бнаго , того̀ ᲂу҆́бѡ молѝ влⷣчце ми́рꙋ всенепо ро́чнаѧ , ᲂу҆ще́дрити мѧ ѻ҆каѧ́ннаго , и҆ шꙋ́їѧ и҆зба́вити мѧ ча́сти , и҆ сподо́бити мѧ десна́гѡ є҆мꙋ̀ пред̾стоѧ́нїѧ , є҆гда̀ сѧ́детъ ꙗ҆́коже є҆́сть пи́сано сꙋди́ти ми́рꙋ всемꙋ̀ .

=и҆ ны́нѣ . И҆́=же ра́дость а҆́нг҃лѡмъ прїи́мшаѧ , и҆ ро́ждьши созда́телѧ своегѡ̀ дв҃о , спасѝ тебѐ велича́ющихъ .

К=ано́нъ , і҆с҃ꙋ . глаⷭ҇ , в҃ . пѣ́снь , а҃ . і҆рмо́съ . В=о глꙋбинѣ̀ потопѝ дре́вле , фараѡни́тскаѧ всѧ̀ во́иньства преѡрꙋже́нꙋ си́лꙋ . вопло́щьшеесѧ сло́во преспѣ́ющїѧ грѣхѝ потреби́ло є҆́сть , пресла́вныи гдⷭ҇ь , ꙗ҆́кѡ просла́висѧ .

=запѣ́въ і҆с҃ꙋ [+покло́н̾+]. І҆=с҃е сла́дкїи хрⷭ҇тѐ , і҆с҃е долготерпѣли́ве , дш҃е́вныѧ ми ꙗ҆́звы и҆сцѣлѝ і҆с҃е , и҆ ᲂу҆сладѝ срⷣце моѐ много млⷭ҇тиве молю́сѧ . і҆с҃е сп҃се мо́й , да велича́ю тѧ спаса́емъ .

=запѣ́в̾ і҆с҃ꙋ . І҆=с҃е сла́дкїи хрⷭ҇тѐ , і҆с҃е ѿве́рзи ми покаѧ́нїѧ две́рь , чл҃колю́бче і҆с҃е . и҆ прїими́ мѧ тебѣ̀ припа́дающа те́плѣ , и҆ просѧ́ща і҆с҃е сп҃се мо́й согрѣше́нїемъ проще́нїѧ .

=запѣ́в̾ і҆с҃ꙋ . І҆=с҃е сла́дкїи хрⷭ҇тѐ , і҆с҃е и҆схити́ мѧ и҆з̾ рꙋкѝ лꙋка́ ваго стрѣльца̀ , і҆с҃е сотвори́ мѧ десна́го пред̾стоѧ́телѧ сла́вѣ твое́й . і҆с҃е сп҃се мо́й . ча́сти шꙋ́ихъ мѧ̀ и҆зба́ви .

=запѣ́въ бцⷣе . І҆=с҃а ро́ждьшаѧ бг҃а , влⷣчце молѝ ѡ҆ непотре́б ныхъ рабѣ́хъ тѝ пречⷭ҇таѧ . ꙗ҆́кѡ да мꙋ́ки моли́твами тѝ нескве́рнаѧ и҆зба́вльшесѧ ѡ҆скверне́нїи , и҆ сла́вы присносꙋ́щ ныѧ воспрїи́мемъ .

К=ано́нъ , прест҃ѣ́й бцⷣе ѻ҆диги́трїе .=

=запѣ́въ бцⷣе [+покло́н̾+].=

~Ра́достнѡ чи́стаѧ , ны́нѣ наста́вшеє хвале́нїе , приноша́ю ра́дꙋѧсѧ , и҆ ти́химъ гла́сомъ ѻ҆диги́трїе вопїю́ ти , ра́дꙋисѧ . и҆ и҆спо́лни мѧ ра́зꙋма , пѣ́ти начина́юща .

=запѣ́въ бцⷣе . Х=рⷭ҇та̀ роди́вшаѧ , ра́дость на́мъ вѣ́чнꙋю , ѽ ра́дꙋисѧ всепѣ́таѧ , правосла́внымъ наде́жда , ѻ҆диги́трїе все пѣ́таѧ дв҃це , ра́дости и҆спо́лни мѧ ми́рови жела́нныѧ .

=сла́ва . Л=икꙋ́ютъ всѝ чл҃цы и҆ а҆́нг҃ли , всегда̀ согла́снѡ вопїю́ ще , на́ нб҃си и҆ на землѝ ѻ҆диги́трїе . ра́дꙋисѧ дв҃це , ра́дости бо ржⷭ҇тво́мъ ти всѧ́ческаѧ и҆спо́лнила є҆сѝ .

=и҆ ны́нѣ . Р=а́дость ѻ҆диги́трїе , и҆́же со́ страхомъ ти вопїю́ щихъ , ра́дости сподо́би мт҃и сꙋ́щыѧ ра́дости , и҆збавлѧ́ющи скорбе́й всѧ́ческихъ , и҆ всѣ́хъ поми́лꙋй , и҆́же к̾ тебѣ̀ прибѣ га́ющихъ .

=катава́сїѧ : Ѿ=ве́рзꙋ ᲂу҆ста̀ моѧ̀ и҆ напо́лнѧтсѧ дх҃а , и҆ сло́во ѿры́гнꙋ цр҃це мт҃ри , и҆ ꙗ҆влю́сѧ свѣ́тло торжествꙋ́ѧ , и҆ воспою̀ ра́дꙋѧсѧ тоѧ̀ чюдеса̀ .

=пѣ́снь , г҃ . і҆рмо́съ . Н=а ка́мени мѧ вѣ́ры ᲂу҆твердѝ , разширѝ ᲂу҆ста̀ моѧ̀ на врагѝ моѧ̀ . возвесели́босѧ дх҃ъ мо́й воспѣ ва́ти , нѣ́сть ст҃а , ꙗ҆́коже бг҃ъ на́шъ . и҆ нѣ́сть пра́ведна , па́че тебѐ гдⷭ҇и .

=запѣ́въ і҆с҃ꙋ . О=у҆слы́ши чл҃колю́бче і҆с҃е раба̀ твоегѡ̀ , вопїю́ща во ᲂу҆миле́нїи , и҆зба́ви мѧ і҆с҃е прѝ и҆ мꙋче́нїѧ , є҆ди́не долго терпѣли́ве , і҆с҃е пресла́дкїи и҆ многомлⷭ҇тиве .

=запѣ́в̾ і҆с҃ꙋ . П=одъи҆мѝ раба̀ твоегѡ̀ і҆с҃е мо́й , припа́дающа со слеза́ми нога́мъ твои́мъ . и҆ спасѝ і҆с҃е мо́й ка́ющасѧ , и҆ геє́нны мѧ влⷣко и҆зба́ви , і҆с҃е пресла́дкїи , и҆ многомлⷭ҇тиве .

=запѣ́въ і҆с҃ꙋ . В=ре́мѧ і҆с҃е є҆́же мѝ да́лъ є҆сѝ , въ страсте́хъ и҆з̾ жи́хъ і҆с҃е мо́й . тѣ́мже і҆с҃е мо́й не ѿве́рзи , но призови́ мѧ молю́сѧ влⷣко . і҆с҃е пресла́дкїи , и҆ спаси́ мѧ .

=запѣ́в̾ бцⷣе . Д=в҃о ро́ждьшаѧ і҆с҃а моегѡ̀ , молѝ и҆зба́вити мѧ гее́ны , є҆ди́на пред̾ста́тельнице печа́льнымъ бг҃обл҃года́тнаѧ , и҆ сподо́бити мѧ̀ жи́зни всенепоро́чнаѧ нестарѣ́ющейсѧ .

К=ано́нъ , прест҃ѣ́й бцⷣе ѻ҆диги́трїе .=

=запѣ́в̾ бцⷣе . Х=рⷭ҇та̀ вы́шнѧгѡ цр҃ѧ̀ , ѽ ра́дꙋисѧ непоколеби́ маѧ чи́стаѧ , и҆ ѡ҆дш҃евле́наѧ пола́то . ра́дꙋисѧ ѻ҆диги́трїе , ра́дꙋисѧ тобо́ю нерꙋши́мъ на́шъ гра́дъ сохранѧ́етсѧ .

=запѣ́въ бцⷣе . В=мѣсти́ти є҆го́же не возмо́же тва́рь , во ᲂу҆тро́ бꙋ неи҆скꙋсобра́чнꙋю , ѻ҆диги́трїе дв҃це , тѣле́снѡ вмѣсти́ла є҆сѝ . тѣ́мже ти ра́дꙋисѧ пое́мъ , по́долгꙋ велича́юще .

=сла́ва . Р=а́дость многопѣ́таѧ ми́рови , ра́достнѡ ти пою́ще прⷭ҇нѡ , вѣ́чнꙋющыѧ чⷭ҇таѧ ра́дости сподоблѧ́емсѧ , твои́ми мт҃рьними мл҃твами , к̾ ро́ждьшемꙋсѧ и҆з̾ тебѐ ѻ҆диги́трїе .

=и҆ ны́нѣ . З=латꙋ́ю тѧ ста́мнꙋ , и҆ свѣ́щникъ и҆ же́злъ , и҆ тра пе́зꙋ чⷭ҇таѧ , призыва́емъ ѻ҆диги́трїе . и҆ гла́съ є҆́же ра́дꙋисѧ , тебѣ̀ прⷭ҇нѡ привноша́емъ с̾ си́ми же и҆мены̀ .

=катава́сїѧ : Т=воѧ̀ пѣвцы̀ бцⷣе , живы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ в̾ бжⷭ҇твенѣй тѝ сла́вѣ , вѣнце́мъ сла́вы сподо́би .

~Гдⷭ҇и поми́лꙋй =[три́жды].=

=конда́къ і҆с҃ꙋ : І҆=с҃е сп҃се , ѡ҆чи́сти и҆ спаси́ мѧ , ꙗ҆́коже и҆ногда̀ блꙋдни́цꙋ , и҆ разбо́йника же и҆ блꙋ́днаго . и҆ менѐ ны́нѣ поми́лꙋй всеще́дре и҆ бл҃госе́рде гдⷭ҇и , и҆ мꙋ́ки и҆зба́ви мѧ , моле́нїемъ пречⷭ҇тыѧ тѝ и҆ всепѣ́тыѧ бг҃омт҃ре .

=и҆́косъ : З=емна́ѧ и҆ вре́меннаѧ возлюби́хъ , вѣ́чныхъ бл҃гъ лиши́хсѧ , хрⷭ҇тѐ і҆с҃е , є҆ди́не чл҃колю́бче , грѣ́шникѡмъ не ѿсѣка́емаѧ наде́жда . но млⷭ҇ть ка́ющымсѧ пролїѧ̀ , и҆ менѐ ны́нѣ ка́ющасѧ непре́зри і҆с҃е . разꙋмѣ́ю бо разбо́йника и҆сповѣ́данїемъ спасе́на , и҆ мытарѧ̀ млⷭ҇тїю ѡ҆чище́на , та́ко и҆ блꙋдни́цꙋ помышлѧ́ю пла́кавшꙋсѧ . ꙗ҆́кѡ всѣ́мъ си́хъ поло жи́лъ є҆сѝ ѻ҆́бразы покаѧ́нїѧ , прети́ши бо млⷭ҇тивно и҆ ми лосе́рдꙋеши . те́плѣ ка́ющасѧ ви́диши , и҆ проти́вꙋ тече́ши ꙗ҆́кѡ ѻ҆ц҃ъ . а҆́ще ᲂу҆́бѡ восхо́щеши , мо́щенъ бо є҆сѝ и҆ моѧ̀ ѿпꙋсти́ти грѣхѝ , и҆́ми же по кр҃ще́ннѣмъ ѻ҆бѣ́тѣ ѡ҆скве рни́хсѧ , и҆ по ѡ҆бѣща́нїи хрⷭ҇тїѧ́нскагѡ житїѧ̀ . но чистотꙋ̀ ꙗ҆́кѡ бг҃ъ пода́ждь ми , моле́нїемъ пречⷭ҇тыѧ ти и҆ всепѣ́тыѧ бг҃омт҃ре .

=сла́ва . сѣда́ленъ і҆с҃ꙋ : С=п҃се мо́й і҆с҃е и҆́же блꙋ́днаго спасы́и . сп҃се мо́й і҆с҃е , прїє́мыи блꙋдни́цꙋ , и҆ менѐ ны́нѣ поми́лꙋй , і҆с҃е мо́й , многомлⷭ҇тиве . спасѝ и҆ ᲂу҆ще́дри ѽ і҆с҃е бл҃года́телю , ꙗ҆́коже бл҃госе́рде манасі́ю і҆с҃е мо́й , ꙗ҆́кѡ є҆ди́нъ чл҃колю́бецъ .

=и҆ ны́нѣ . сѣда́ленъ бцⷣе : М=л҃твенница тѣ́плаѧ кꙋ́пнѡ и҆ стѣ на̀ неѡ҆бори́маѧ . млⷭ҇ти и҆сто́чниче , ми́рови прибѣ́жище , прилѣ́жно ти вопїе́мъ , бцⷣе влⷣчце . пред̾варѝ ѿ бѣ́дъ и҆зба́ вити на́съ , є҆ди́на в̾ско́рѣ застꙋпа́ющи .

=пѣ́снь , д҃ . і҆рмо́съ . П=рише́ствовавъ ѿ дв҃ы , ни хода́тай ни а҆́нг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

=запѣ́въ і҆с҃ꙋ . И҆=сцѣлѝ і҆с҃е мо́й дш҃и моеѧ̀ ꙗ҆́звы , і҆с҃е мо́й молю́сѧ , и҆ рꙋкѝ и҆схи́ти мѧ і҆с҃е мо́й бл҃гоꙋтро́бне , дш҃е тлѣ́ннаго стрѣльца̀ , и҆ спаси́ мѧ .

=запѣ́въ і҆с҃ꙋ . С=огрѣши́хъ і҆с҃е мо́й пресла́дкїи милосе́рде . і҆с҃е мо́й спаси́ мѧ , прибѣга́ющаго к̾ покро́вꙋ твоемꙋ̀ . і҆с҃е долго терпѣли́ве , и҆ црⷭ҇твїю твоемꙋ́ мѧ сподо́би .

=запѣ́въ і҆с҃ꙋ . Н=е согрѣшѝ і҆с҃е мо́й никто́же , ꙗ҆́коже а҆́зъ согрѣши́хъ ѻ҆каѧ́нныи . но припа́даѧ молю́сѧ , і҆с҃е мо́й спаси́ мѧ , и҆ жи́зни вѣ́чныѧ і҆с҃е мо́й наслѣ́дїе ми да́рꙋй .

=запѣ́в̾ бцⷣе . В=сепѣ́таѧ і҆с҃а ро́ждьшаѧ гдⷭ҇а , того̀ молѝ и҆зба́ вити мꙋ́ки всѧ̀ пою́щыѧ тѧ̀ , и҆ бцⷣꙋ вои́стинꙋ и҆менꙋ́ющыѧ .

К=ано́нъ , прест҃ѣ́й бцⷣе ѻ҆диги́трїе .=

=запѣ́в̾ бцⷣе . Р=а́дꙋисѧ чю́до чюдесе́мъ , ѻ҆диги́трїе влⷣчце . ра́дꙋ исѧ всѣ́мъ ра́досте , градово́мъ и҆ ве́семъ , непобѣди́мое хрⷭ҇тїѧ́нское в̾ бѣда́хъ храни́лище и҆ пред̾гра́дїе , и҆ на врагѝ побѣжде́нїе .

=запѣ́в̾ бцⷣе . Р=а́дꙋисѧ , ра́дꙋисѧ , цр҃е́мъ правосла́внымъ пох вало̀ , и҆ хрⷭ҇толюби́вымъ во́инствѡмъ , покро́въ пребыва́еши всѣ́мъ цр҃це . ра́дꙋисѧ ѻ҆диги́трїе , прибѣ́жище всѣ́мъ на́мъ и҆ ᲂу҆тверже́нїе .

=сла́ва . Р=а́дꙋисѧ всѣ́мъ ско́рое в̾ бѣда́хъ и҆збавле́нїе , ра́дꙋисѧ гото́вое всѣ́мъ скорбѧ́щымъ ᲂу҆тѣше́нїе . ра́дꙋисѧ всепѣ́таѧ , ра́дꙋисѧ ѻ҆диги́трїе всебл҃гослове́ннаѧ , всѣ́мъ немощны́мъ и҆сцѣли́тельнице .

=и҆ ны́нѣ . Р=а́дꙋисѧ є҆ѧ́же вели́чїѧ , всѧ̀ тва́рь сла́вити ᲂу҆́бѡ спѣши́тъ по достоѧ́нїю , но не возмога́етъ ѻ҆диги́трїе , и҆ сегѡ̀ ра́ди зове́тъ ти , ра́дꙋисѧ влⷣчце , бг҃овмѣсти́мое жили́ще .

=катава́сїѧ : С=ѣдѧ́и во сла́вѣ на престо́лѣ бжⷭ҇твенѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твеныи , ѿ пречⷭ҇тыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

=пѣ́снь , є҃ . і҆рмо́съ . П=росвѣще́нїе во тмѣ̀ лежа́щимъ , и҆ спа се́нїе ненача́емымъ хрⷭ҇тѐ сп҃се мо́й , к̾ тебѣ̀ ᲂу҆́тренюю цр҃ю ми́рныи , просвѣти́ мѧ сїѧ́нїемъ сѝ , и҆но́го бо ра́звѣ тебѐ бг҃а незна́емъ .

=запѣ́в̾ і҆с҃ꙋ . Т=ы̀ просвѣще́нїе і҆с҃е ᲂу҆мꙋ̀ моемꙋ̀ , ты̀ спасе́нїе ѿча́ѧннѣй дш҃и мое́й сп҃се , ты̀ і҆с҃е мо́й мꙋ́ки и҆зба́ви , и҆ геє́нны мѧ зовꙋ́ща , спасѝ і҆с҃е мо́й хрⷭ҇тѐ менѐ ѻ҆каѧ́ннаго .

=запѣ́в̾ і҆с҃ꙋ . В=е́сь ѿ ню́дъ і҆с҃е мо́й , к̾ страсте́мъ без̾че́стїѧ низ̾ве́рженъ ны́нѣ зовꙋ̀ , ты̀ і҆с҃е мо́й по́мощи мѝ рꙋ́кꙋ низ̾посла́въ , и҆сто́ргни зовꙋ́ща . спаси́ мѧ і҆с҃е мо́й хрⷭ҇тѐ ѻ҆каѧ́ннаго .

=запѣ́в̾ і҆с҃ꙋ . Ѻ҆=скверне́нъ ᲂу҆́мъ і҆с҃е мо́й ѡ҆бношю̀ , и҆ взыва́ю ти , ѡ҆чи́сти мѧ ѿ скве́рны блꙋже́нїѧ , ты̀ і҆с҃е мо́й , и҆́же во глꙋбинꙋ̀ ѕло́бы , ѿ неразꙋ́мїѧ низ̾попо́лзшагосѧ сп҃се мо́й , и҆ спаси́ мѧ молю́сѧ .

=запѣ́в̾ бцⷣе . І҆=с҃а ро́ждьшаѧ дв҃о бг҃ороди́тельнице , того̀ ᲂу҆мо лѝ , спастѝ всѧ̀ правосла́вныѧ и҆́ноки и҆ мирскі́ѧ , и҆ геє́нны и҆зба́вити зовꙋ́щыѧ . ра́звѣ тебѐ пред̾ста́тельницꙋ тве́рдꙋ незна́емъ .

К=ано́нъ , прест҃ѣ́й бцⷣе ѻ҆диги́трїе .=

=запѣ́в̾ бцⷣе . Б=л҃госты́ни бе́здно и҆ щедро́тамъ є҆сѝ , ра́дꙋисѧ ѻ҆диги́трїе дв҃це . ра́дꙋисѧ всѣ́мъ ра́дость творѧ́щи вѣ́рным̾ . ѽ ра́дꙋисѧ сꙋ́щымъ в̾ бѣда́хъ , и҆ скорбѧ́щымъ пребы́страѧ застꙋ́пнице .

=запѣ́въ бцⷣе . Р=а́дости ѿ и҆сполне́нїѧ вели́чїѧ чюде́съ твои́хъ зрѧ́ще , и҆сполнѧ́емсѧ всѝ , не зрѧ́ще и҆ слы́шаще же вѣ́рнїи . тѣ́мже ра́дꙋисѧ тебѣ̀ прⷭ҇нѡ всю́дꙋ , и҆ всѝ ѻ҆диги́трїе пое́мъ .

=сла́ва . Х=рⷭ҇та̀ бг҃а на́шегѡ , ѽ ра́дꙋисѧ ѻ҆диги́трїе жили́ще и҆ до́мъ неи҆зрече́ннѣй и҆ пребжⷭ҇твенѣй дв҃о сла́вѣ є҆гѡ̀ . ѽ ра́дꙋисѧ пола́то преꙋкраше́ннаѧ . ра́дꙋисѧ гра́де ѡ҆дш҃евле́н ныи , прⷭ҇нѡ црⷭ҇твꙋющїи .

=и҆ ны́нѣ . Р=а́дость неѡ҆скꙋ́днꙋю тѧ разсмотрѧ́юще , ꙗ҆́кѡ мо́ ре ѻ҆трокови́це , ѻ҆диги́трїе дв҃це , ра́дꙋющесѧ всѝ , ра́дꙋисѧ вопїе́мъ ти . и҆ пою́ще бжⷭ҇твеныхъ даро́въ неви́димо прⷭ҇нѡ ѿ тебѐ ѡ҆жида́юще .

=катава́сїѧ : О=у҆диви́шасѧ всѧ́ческаѧ ѡ҆ бжⷭ҇твенѣй сла́вѣ твое́й , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ родила̀ є҆сѝ без̾лѣ́тнагѡ сн҃а , всѣ́мъ воспѣва́ющимъ тѧ̀ ми́ръ подава́юща .

=пѣ́снь , ѕ҃ . і҆рмо́съ . В=ъ бе́зднѣ грѣхо́внѣй ѡ҆держи́мъ , неи҆з̾ слѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

=запѣ́въ і҆с҃ꙋ . І҆=с҃е мо́й хрⷭ҇тѐ многомлⷭ҇тиве , и҆сповѣ́дающасѧ прїими́ мѧ влⷣко . ѽ і҆с҃е спаси́ мѧ , и҆ ѿ тлѝ і҆с҃е мо́й и҆схитѝ .

=запѣ́въ і҆с҃ꙋ . І҆=с҃е мо́й , не бы́сть и҆́нъ блꙋдни́къ никто́же , ꙗ҆́коже а҆́зъ страстны́и , ѽ і҆с҃е чл҃колю́бче . но ты̀ і҆с҃е мѧ спасѝ .

=запѣ́въ і҆с҃ꙋ . І҆=с҃е мой , блꙋдни́цꙋ и҆ блꙋ́днаго , и҆ манасі́ю и҆ мытарѧ̀ преидо́хъ ѽ і҆с҃е мо́й страстьмѝ , и҆ разбо́йника і҆с҃е мо́й , и҆ ниневи́тѧны .

=запѣ́в̾ бцⷣе .=

~І҆с҃а хрⷭ҇та̀ моего̀ ро́ждьшаѧ пречⷭ҇таѧ дв҃о , є҆ди́на нескве́рнаѧ , ѡ҆скверне́на мѧ сꙋ́ща , моли́твъ твои́хъ и҆с̾со́ помъ ѡ҆чи́сти .

К=ано́нъ , прест҃ѣ́й бцⷣе ѻ҆диги́трїе .=

=запѣ́въ бцⷣе . Х=рⷭ҇та̀ чⷭ҇таѧ прїе́млющи , гла́съ є҆́же ра́дꙋисѧ . ѻ҆диги́трїе дв҃це слы́шаше , є҆го́же неи҆зрече́ннѡ ро́ждьши , и҆ ра́дꙋисѧ ѿ всѣ́хъ слы́шиши всегда̀ .

=запѣ́въ бцⷣе . Р=а́дости всѧ̀ и҆спо́лнила є҆сѝ , вы́шнѧѧ и҆ ни́ж нѧѧ ты̀ совокꙋпи́ла є҆сѝ , ѻ҆диги́трїе . тѣ́мже ра́достнѡ и҆ согла́снѡ ны́нѣ , нб҃о и҆ всѧ̀ землѧ̀ зове́тъ ти .

=сла́ва . В=дова́мъ ѽ ра́дꙋисѧ всепѣ́таѧ , и҆ всѣ́мъ си́рымъ ѻ҆диги́трїе ᲂу҆тѣше́нїе . ра́дꙋисѧ всѣ́мъ и҆сточа́ющи ни́щымъ , бога́тьство неистощи́мое .

=и҆ ны́нѣ . З=ла́та всѧ́кагѡ блиста́ема , и҆ ᲂу҆́тра сл҃нчнагѡ свѣ тлѣ́йши , жили́ще хрⷭ҇то́во . ра́дꙋисѧ ѻ҆диги́трїе , ра́дꙋисѧ дв҃це , ра́дꙋисѧ невѣ́сто неневѣ́стнаѧ .

=катава́сїѧ : Б=жⷭ҇твеное сѐ и҆ всечестно́е , соверша́юще пра́здне ство , бг҃омꙋ́дрїи бж҃їѧ мт҃ре , прїиди́те рꙋка́ми воспле́щемъ , ѿ неѧ̀ ро́ждьшагосѧ вѣ́рою сла́вѧще .

~Гдⷭ҇и поми́лꙋй =[три́жды]. сла́ва , и҆ ны́нѣ .=



=кондакѝ , и҆ и҆́косы , прест҃ѣ́й бцⷣе .=

=конда́к̾ , а҃ . В=збра́нной воево́дѣ побѣди́тельнаѧ , ꙗ҆́кѡ и҆зба́ вльшесѧ ѿ ѕлы́хъ , бл҃года́рственаѧ восписꙋ́емъ ти рабѝ твоѝ бцⷣе . но ꙗ҆́кѡ и҆мꙋ́щи держа́вꙋ непобѣди́мꙋю , ѿ всѧ́ кихъ на́съ бѣ́дъ свободѝ , да зове́мъ ти , ра́дꙋисѧ невѣ́сто неневѣ́стнаѧ .

=и҆́косъ . А҆́=нг҃лъ пред̾ста́тель , с̾ нб҃сѐ по́сланъ бы́сть рещѝ бцⷣе , ра́дꙋисѧ . и҆ съ беспло́тнымъ гла́сомъ воплоща́ема тѧ зрѧ̀ гдⷭ҇и , ᲂу҆жаса́шесѧ и҆ стоѧ́ше , зовы́и к̾ не́й такова́ѧ . ра́дꙋисѧ є҆ѧ́же ра́ди ра́дость восїѧ́етъ . ра́дꙋисѧ є҆ѧ́же ра́ди клѧ́тва и҆сче́знетъ . ра́дꙋисѧ па́дшаго а҆да́ма воста́нїе , ра́дꙋисѧ сле́зъ є҆́ввинъ и҆збавле́нїе . ра́дꙋисѧ высото̀ неꙋдо́бь восходи́ма чл҃ческими по́мыслы . ра́дꙋисѧ глꙋбино̀ неꙋдо́бь зри́маѧ и҆ а҆́нг҃льскима ѻ҆чи́ма . ра́дꙋисѧ ꙗ҆́кѡ є҆сѝ цр҃е́во сѣда́лище . ра́дꙋисѧ ꙗ҆́кѡ но́сиши носѧ́щаго всѧ̀ . ра́дꙋисѧ ѕвѣздо̀ ꙗ҆влѧ́ющаѧ сл҃нце . ра́дꙋисѧ ᲂу҆тро́бо бжⷭ҇твенаго воплоще́нїѧ . ра́дꙋисѧ є҆ѧ́же ра́ди ѡ҆бновлѧ́етсѧ тва́рь . ра́дꙋисѧ є҆ѧ́же ра́ ди поклонѧ́емсѧ творцꙋ̀ . ра́дꙋисѧ невѣ́сто неневѣ́стнаѧ =[покло́н̾ до землѝ].=

=конда́к̾ , в҃ . В=и́дѧщи ст҃а́ѧ себѐ в̾ чистотѣ̀ , речѐ гаврїи́лꙋ де́рзостнѣ , пресла́вное твоегѡ̀ гла́са , неꙋдо́бь прїѧ́тно ми дш҃и ꙗ҆влѧ́етсѧ , без̾сѣ́менна бо зача́тїѧ ржⷭ҇тво̀ пред̾гл҃еши , зовы́и , а҆ллилꙋ́їѧ .

=и҆́косъ . Р=а́зꙋмъ неразꙋ́менъ , разꙋмѣ́ти дв҃аѧ и҆́щꙋщи , возопѝ к̾ слꙋжа́щемꙋ . и҆́з̾бокꙋ чи́стꙋ , сн҃ꙋ ка́ко є҆́сть роди́ тисѧ мо́щно , рцы́ ми ; к̾ не́й же ѻ҆́нъ речѐ со́ страхомъ , ѻ҆ба́че зовы́и си́це . ра́дꙋисѧ совѣ́та неи҆зрече́ннагѡ та́йнѡ . ра́дꙋисѧ молча́нїемъ молѧ́щихсѧ вѣ́рою . ра́дꙋисѧ чюде́съ хрⷭ҇то́выхъ нача́ло . ра́дꙋисѧ велѣ́нїемъ є҆гѡ̀ главо̀ . ра́дꙋисѧ лѣ́ствице нбⷭ҇наѧ по не́й же сни́де бг҃ъ . ра́дꙋисѧ мо́сте преводѧ́и ѿ землѝ на́ нб҃о . ра́дꙋисѧ а҆́нг҃лѡмъ многосло́ вѧщее чю́до . ра́дꙋисѧ бѣсово́мъ многоплаче́вныи стрꙋ́пе . ра́дꙋисѧ и҆́же свѣ́тъ неи҆зрече́нно ро́ждьши . ра́дꙋисѧ є҆́же ка́ко ни є҆ди́наго же наꙋчи́вши . ра́дꙋисѧ премꙋ́дрыхъ превосходѧ́щи ра́зꙋмы . ра́дꙋисѧ вѣ́рныхъ ѡ҆зарѧ́ющи смы́ слы . ра́дꙋисѧ невѣ́сто неневѣ́стнаѧ .

=конда́к̾ , г҃ . С=и́ла вы́шнѧгѡ ѡ҆сѣнѝ тогда̀ , к̾ зача́тїю бра́кꙋ неи҆скꙋ́снѣй , и҆ бл҃гопло́днаѧ тоѧ̀ ложесна̀ , ꙗ҆́кѡ село̀ пока за̀ сла́дко , всѣ́мъ хотѧ́щимъ жа́ти спасе́нїе , внегда̀ пѣ́ти си́це , а҆ллилꙋ́їѧ .

=и҆́косъ . И҆=мꙋ́щи бг҃опрїѧ́тнꙋ дв҃аѧ ᲂу҆тро́бꙋ , востечѐ къ є҆ли саве́ти . младе́нецъ же ѻ҆́ноѧ а҆́бїе позна́въ сеѧ̀ цѣлова́нїе , ра́довашесѧ , и҆ и҆гра́ньми ꙗ҆́кѡ пѣ́сньми , вопїѧ́ше к̾ бцⷣе . ра́дꙋисѧ ѿ́расли неᲂу҆вѧда́емыѧ лозо̀ . ра́дꙋисѧ плода̀ без̾ сме́ртнагѡ стѧжа́нїе . ра́дꙋисѧ дѣ́лателѧ дѣ́лающи чл҃ко лю́бца . ра́дꙋисѧ сади́телѧ жи́зни на́шеѧ поро́ждьши . ра́дꙋисѧ браздо̀ растѧ́щаѧ гобзова́нїе щедро́тъ . ра́дꙋисѧ трапе́зо носѧ́щаѧ ѻ҆би́лїе ѡ҆чище́нїй . ра́дꙋисѧ ꙗ҆́кѡ ра́й пи́щныи процвѣта́еши . ра́дꙋисѧ ꙗ҆́кѡ приста́нище дш҃а́мъ гото́виши . ра́дꙋисѧ прїѧ́тное моли́твы кади́ло . ра́дꙋисѧ всегѡ̀ ми́ра ѡ҆чище́нїе . ра́дꙋисѧ бж҃їе к̾ сме́ртнымъ бл҃го воле́нїе . ра́дꙋисѧ сме́ртныхъ к̾ бг҃ꙋ дерзнове́нїе . ра́дꙋисѧ невѣ́сто неневѣ́стнаѧ .

=конда́къ , д҃ . Б=ꙋ́рю внꙋ́трь и҆мѣ́ѧ помышле́нїи невѣ́рныхъ цѣломꙋ́дреныи і҆ѡ́сифъ , смꙋти́сѧ . пре́жде небра́чнꙋ тѧ̀ зрѧ̀ , и҆ бракоѡ҆кра́дованꙋ помышлѧ́ше непоро́чнаѧ . ᲂу҆вѣ́дѣвъ же твоѐ зача́тїе ѿ́ дх҃а ст҃а , речѐ , а҆ллилꙋ́їѧ .

=и҆́косъ . С=лы́шаша па́стырїе , а҆́нг҃лѡмъ пою́щимъ плотьско́е хрⷭ҇то́во прише́ствїе , и҆ те́кше ꙗ҆́кѡ къ па́стырю . ви́дѣша то гѡ̀ ꙗ҆́кѡ а҆́гньца непоро́чна во́ чревѣ мр҃і́инѣ па́сшасѧ , ю҆́же пою́ще и҆ рѣ́ша , ра́дꙋисѧ а҆́гньца и҆ па́стырѧ мт҃и . ра́дꙋисѧ дворѐ слове́сныхъ ѻ҆ве́цъ . ра́дꙋисѧ неви́димыхъ ѕвѣре́й мꙋ че́нїе , ра́дꙋисѧ ра́йскимъ две́ремъ ѿверзе́нїе . ра́дꙋисѧ ꙗ҆́кѡ нбⷭ҇наѧ с̾ра́дꙋютсѧ съ земны́ми , ра́дꙋисѧ ꙗ҆́кѡ земна́ѧ с̾ликоствꙋ́ютъ нбⷭ҇нымъ . ра́дꙋисѧ а҆пⷭ҇лѡмъ немо́лчнаѧ ᲂу҆ста̀ , ра́дꙋисѧ страстоте́рпцемъ непобѣди́маѧ де́рзости . ра́дꙋисѧ тве́рдое вѣ́рѣ ѡ҆снова́нїе , ра́дꙋисѧ свѣ́тлое бл҃года́ти по зна́нїе . ра́дꙋисѧ є҆ѧ́же ра́ди ѡ҆бнажи́сѧ а҆́дъ , ра́дꙋисѧ є҆ѧ́же ра́ди ѡ҆блеко́хомсѧ сла́вою . ра́дꙋисѧ невѣ́сто неневѣ́стнаѧ .

=конда́къ , є҃ . Б=г҃оте́чнꙋю ѕвѣздꙋ̀ , ви́дѣвше волсвѝ , и҆ тоѧ̀ послѣ́доваша зарѝ , и҆ ꙗ҆́кѡ свѣти́льника держа́ще ю҆̀ , то́ю и҆ска́хꙋ крѣ́пкагѡ цр҃ѧ . и҆ дости́гше недости́жимаго пора́до вашасѧ є҆мꙋ̀ , вопїю́ще , а҆ллилꙋ́їѧ .

=и҆́косъ . В=и́дѣша ѻ҆́троцы халдѣ́йстїи на рꙋкꙋ̀ дв҃чю , созда́в шаго рꙋка́ма чл҃ки , и҆ влⷣкꙋ разꙋмѣва́юще є҆гѡ̀ , а҆́ще и҆ ра́бїи взѧ́тъ зра́къ , потща́шасѧ дармѝ ᲂу҆годи́ти є҆мꙋ̀ . и҆ возо пи́ти бл҃гослове́ннѣй , ра́дꙋисѧ ѕвѣзды̀ незаходи́мыѧ мт҃и . ра́дꙋисѧ зарѐ та́йнагѡ днѐ . ра́дꙋисѧ пре́лести пе́щь ᲂу҆гаси́ вши . ра́дꙋисѧ тро́йцꙋ ᲂу҆чени́къ хранѧ́щи . ра́дꙋисѧ мꙋчи́те лѧ неми́лостива и҆змѣта́ющи ѿ нача́льства . ра́дꙋисѧ гдⷭ҇а чл҃колю́бца показа́вши хрⷭ҇та̀ . ра́дꙋисѧ ꙗ҆́же ва́рварскагѡ и҆збавлѧ́ющи слꙋже́нїѧ . ра́дꙋисѧ скве́рныхъ и҆збавлѧ́ющаѧ дѣ́лъ . ра́дꙋисѧ ѻ҆гнѧ̀ покланѧ́нїе ᲂу҆гаси́вши . ра́дꙋисѧ пла́мене страстна́гѡ и҆змѣнѧ́ющи . ра́дꙋисѧ пе́рсѡмъ наста́внице цѣломꙋ́дрїѧ . ра́дꙋисѧ всѣ́хъ родѡ́въ весе́лїе , ра́дꙋисѧ невѣ́сто неневѣ́стнаѧ .

=конда́къ , ѕ҃ . П=роповѣ́дницы бг҃оно́снїи бы́вше волсвѝ , воз̾ врати́шасѧ в̾ вавило́нъ . сконча́вше ти прⷪ҇рчество , и҆ пропо вѣ́давше тѧ хрⷭ҇та̀ всѣ́мъ . ѡ҆ста́виша и҆́рода ꙗ҆́кѡ лжи́ва , невѣ́дꙋща пѣ́ти , а҆ллилꙋ́їѧ .

=и҆́косъ . В=осїѧ̀ во є҆ги́птѣ просвѣще́нїе и҆́стинѣ , ѿгна́лъ є҆сѝ лжѝ тмꙋ̀ . и҆́доли бо є҆гѡ̀ сп҃се нетерпѧ́ще твоеѧ̀ крѣ́пости , падо́ша . си́хъ же и҆зба́вльшїисѧ вопїѧ́хꙋ к̾ бцⷣе , ра́дꙋисѧ и҆справле́нїе чл҃кѡмъ , ра́дꙋисѧ низ̾паде́нїе бѣсо́мъ . ра́дꙋисѧ ꙗ҆́же пре́лести держа́вꙋ попра́вши , ра́дꙋисѧ и҆́дольскꙋю ле́сть ѡ҆бличи́вши . ра́дꙋисѧ ꙗ҆́кѡ мо́ре потопи́вши фараѡ́на мы́ сленаго . ра́дꙋисѧ ка́меню напои́вшїи жа́ждꙋщыѧ живота̀ . ра́дꙋисѧ ѻ҆́гненыи сто́лпе , наставлѧ́ѧи сꙋ́щихъ во тмѣ̀ . ра́дꙋисѧ покро́ве ми́рꙋ , ши́рши ѻ҆́блака . ра́дꙋисѧ пи́ще ма́н ны прїе́мнице , ра́дꙋисѧ пи́щи ст҃ы́ѧ слꙋжи́телю . ра́дꙋисѧ землѐ ѡ҆бѣтова́ннаѧ , ра́дꙋисѧ и҆з̾ неѧ́ же тече́тъ ме́дъ и҆ млеко̀ , ра́дꙋисѧ невѣ́сто неневѣ́стнаѧ .

=конда́къ , з҃ . Х=отѧ́щꙋ симеѡ́нꙋ ѿ ны́нѣшнѧгѡ вѣ́ка пре ста́витисѧ ѿ преле́стнагѡ , вда́лсѧ є҆сѝ ꙗ҆́кѡ млⷣнцъ томꙋ̀ но позна́лсѧ є҆сѝ є҆мꙋ̀ и҆ бг҃ъ соверше́нъ . тѣ́мъ ᲂу҆́бѡ ᲂу҆ди ви́сѧ твое́й неи҆зрече́нѣй премꙋ́дрости , зовы́и , а҆ллилꙋ́їѧ .

=и҆́косъ . Н=о́вꙋ показа̀ тва́рь , ꙗ҆́вльсѧ зижди́тель на́мъ , и҆́же ѿ негѡ̀ бы́вшимъ , и҆з̾ без̾сѣ́менныѧ прозѧ́бъ ᲂу҆тро́бы , и҆ сохрани́въ ю҆̀ ꙗ҆́коже бѣ̀ нетлѣ́нна . да чю́до ви́дѧще воспое́м̾ є҆́й вопїю́ще , ра́дꙋисѧ цвѣ́те нетлѣ́нїѧ , ра́дꙋисѧ вѣнчѐ воздержа́нїѧ . ра́дꙋисѧ воскрⷭ҇нїѧ ѻ҆́бразъ ѡ҆блиста́ющи , ра́дꙋ исѧ а҆́нг҃льское житїѐ ꙗ҆влѧ́ющи . ра́дꙋисѧ дре́во бл҃гоплодо ви́тое , ѿ него́же пита́ютсѧ вѣ́рнїи . ра́дꙋисѧ дре́во бл҃го сѣ́нно ли́ствено , и҆́мъ же покрыва́ютсѧ мно́зи . ра́дꙋисѧ ро́ждьшаѧ наста́вника заблꙋ́ждьшимъ , ра́дꙋисѧ поро́ждь шаѧ и҆зба́вителѧ плѣне́нымъ . ра́дꙋисѧ сꙋдїѝ пра́веднагѡ ᲂу҆моле́нїе . ра́дꙋисѧ мно́гимъ согрѣше́нїи проще́нїе . ра́дꙋисѧ ѻ҆де́же наги́хъ дерзнове́нїѧ , ра́дꙋисѧ любы̀ всѧ́ко жела́нїе побѣжда́ющи . ра́дꙋисѧ невѣ́сто неневѣ́стнаѧ .

=конда́к̾ , и҃ . С=тра́нно ржⷭ҇тво̀ ви́дѣвше , ᲂу҆страни́мсѧ ми́ра , ᲂу҆́мъ на́ нб҃о прело́жьше . сего́ бо ра́ди высо́кїи , на землѝ ꙗ҆ви́сѧ смире́нъ чл҃къ , хотѧ̀ привлещѝ к̾ высотѣ̀ , вопїю́ щихъ є҆мꙋ̀ , а҆ллилꙋ́їѧ .

=и҆́кос̾ . В=е́сь бѣ̀ в̾ ни́жнихъ , и҆ вы́шнихъ ника́коже ѿстꙋ́пль , неѡ҆пи́санно сло́во . с̾хожде́нїе бо бжⷭ҇твенѡ , немѣ́стнѡ бы́сть прехожде́нїе , и҆ ржⷭ҇тво̀ ѿ дв҃ы бг҃опрїѧ́тны слы́шаще сїѧ̀ . ра́дꙋисѧ бг҃а нев̾мѣсти́магѡ в̾мѣсти́лище . ра́дꙋисѧ честна́гѡ та́инства две́ри . ра́дꙋисѧ невѣ́рныхъ вѣ́рное слы́ шанїе . ра́дꙋисѧ вѣ́рныхъ и҆звѣ́стнаѧ похвало̀ . ра́дꙋисѧ коле сни́це прест҃а́ѧ сꙋ́щагѡ на херꙋви́мѣхъ . ра́дꙋисѧ селе́нїе пресла́внѡ сꙋ́щагѡ на серафи́мѣхъ . ра́дꙋисѧ проти́вныѧ в̾ то́же собра́вши . ра́дꙋисѧ ꙗ҆́же дв҃ство и҆ ржⷭ҇тво̀ сочета́вши . ра́дꙋисѧ є҆ѧ́же ра́ди разрѣши́сѧ престꙋпле́нїе . ра́дꙋисѧ є҆ѧ́же ра́ди ѿве́рзесѧ ра́й . ра́дꙋисѧ ключю̀ црⷭ҇тва хрⷭ҇то́ва . ра́дꙋисѧ наде́же бл҃гъ вѣ́чныхъ . ра́дꙋисѧ невѣ́сто неневѣ́стнаѧ .

=конда́къ , ѳ҃ . В=сѧ́ко є҆стество̀ а҆́нг҃льское ᲂу҆диви́сѧ , вели́комꙋ твоегѡ̀ вочл҃ченїѧ дѣ́лꙋ . непристꙋ́пнагѡ бо ꙗ҆́кѡ бг҃а , зрѧ́ хꙋ всѣ́мъ пристꙋ́пна чл҃ка , на́мъ ᲂу҆́бѡ с̾пребыва́юща , и҆ слы́ шаща ѿ всѣ́хъ , а҆ллилꙋ́їѧ .

=и҆́косъ . В=иті́и многовѣща́нны , ꙗ҆́кѡ ры́бы без̾гла́сны ви́ димъ ѡ҆ тебѣ̀ бцⷣе , недоꙋмѣ́ютъ бо глаго́лати , ка́кѡ дв҃ою пребыва́еши , и҆ роди́ти возмо́же . мы́ же та́инствꙋ дивѧ́ щесѧ , вѣ́рнѡ вопїе́мъ , ра́дꙋисѧ премꙋ́дрости бж҃їѧ прїѧ́те лище . ра́дꙋисѧ промышле́нїѧ є҆гѡ̀ сокро́вище . ра́дꙋисѧ любомꙋдрецы̀ немꙋдры̀ ꙗ҆влѧ́ющи . ра́дꙋисѧ хитрослове́сники без̾слове́сны ѡ҆бличи́вши . ра́дꙋисѧ ꙗ҆́кѡ ѡ҆бꙋѧ́ша лю́тыѧ в̾зыска́тели . ра́дꙋисѧ ꙗ҆́кѡ ᲂу҆вѧдо́ша баснотво́рцы . ра́дꙋисѧ а҆ѳине́йскїѧ плени́цы растерза́ющи . ра́дꙋисѧ рыбаре́мъ мре́ жи и҆сполнѧ́ющи . ра́дꙋисѧ и҆з̾ глꙋбины̀ невѣ́дѣнїѧ и҆звла ча́щи . ра́дꙋисѧ мно́гихъ в̾ ра́зꙋмѣ просвѣща́ющи . ра́дꙋисѧ кораблю̀ хотѧ́щимъ спасти́сѧ . ра́дꙋисѧ приста́нище жите́й скихъ пла́ванїи . ра́дꙋисѧ невѣ́сто неневѣ́стнаѧ .

=конда́к̾ , і҃ . С=пастѝ хотѧ̀ ми́ръ , и҆́же всѣ́мъ ᲂу҆краси́тель , к̾ семꙋ̀ самоѡ҆бѣ́тованъ прїи́де , па́стырь сы́и и҆ бг҃ъ . на́съ ра́ди ꙗ҆ви́сѧ по на́съ подо́бенъ . подо́бнымъ бо подо́бное приз ва́въ ꙗ҆́кѡ бг҃ъ , слы́шитъ ѿ всѣ́хъ , а҆ллилꙋ́їѧ .

=и҆́кос̾ . С=тѣна̀ є҆сѝ дв҃амъ бцⷣе дв҃о , и҆ всѣ́мъ и҆́же к̾ тебѣ̀ при бѣга́ющимъ . и҆́бо нб҃ꙋ и҆ землѝ творе́цъ ᲂу҆стро́ивъ тѧ̀ пре чⷭ҇таѧ , все́льсѧ во ᲂу҆тро́бꙋ твою̀ , и҆ наꙋчи́въ приглаша́ти тебѣ̀ всѣ́хъ . ра́дꙋисѧ тѣ́ло дв҃ства . ра́дꙋисѧ две́ри спасе́нїѧ . ра́дꙋисѧ нача́льнице мы́сленагѡ назда́нїѧ . ра́дꙋисѧ пода́те льнице бжⷭ҇твеныѧ бл҃года́ти . ра́дꙋисѧ ты́ бо ѡ҆бнови́ла є҆сѝ зача́тыхъ стꙋ́дно . ра́дꙋисѧ ты́ бо наказа́ла є҆сѝ ѡ҆кра́деныѧ ᲂу҆мы̀ . ра́дꙋисѧ тли́телѧ смы́сломъ ᲂу҆пражнѧ́ющи . ра́дꙋисѧ сѣ́ѧтелѧ чистотѣ̀ поро́ждьши . ра́дꙋисѧ черто́же без̾се́мен нагѡ ᲂу҆невѣ́щенїѧ . ра́дꙋисѧ вѣ́рныхъ гдⷭ҇ви сочета́вши . ра́дꙋ исѧ до́браѧ младопита́тельнице дв҃амъ . ра́дꙋисѧ дш҃а́мъ черто́жнице ст҃ы́хъ . ра́дꙋисѧ невѣ́сто неневѣ́стнаѧ .

=конда́къ , а҃і . П=ѣ́нїе всѧ́ко побѣжда́етсѧ , простре́ти тща́ щесѧ ко мно́жествꙋ мно́гихъ щедро́тъ твои́хъ . равночи́ слены бо пѣска̀ ѱалмы̀ и҆ пѣ́сни , а҆́ще прино́симъ ти цр҃ю ст҃ы́и , ничто́же твори́мъ досто́йнѡ , и҆́хже да́лъ є҆сѝ тебѣ̀ вопїю́щимъ , а҆ллилꙋ́їѧ .

=и҆́косъ . С=вѣтопрїе́мнꙋю свѣщꙋ̀ , во тмѣ̀ сꙋ́щимъ ꙗ҆́вльшꙋю сѧ , зри́мъ ст҃ꙋ́ю дв҃ꙋ . невеще́ственыи бо в̾жига́ющи ѻ҆́гнь , наставлѧ́етъ к̾ ра́зꙋмꙋ бжⷭ҇твеномꙋ всѣ́хъ . заре́ю ᲂу҆́мъ про свѣща́ющи , зва́нїемъ же почита́емꙋю си́мъ . ра́дꙋисѧ лꙋчѐ , разꙋ́мнагѡ сл҃нца . ра́дꙋисѧ свѣти́ло незаходи́магѡ свѣ́та . ра́дꙋисѧ мо́лнїе , д́ш҃и ѡ҆свѣща́ющи . ра́дꙋисѧ ꙗ҆́кѡ гро́мъ врагѝ ᲂу҆страша́ющи . ра́дꙋисѧ ꙗ҆́кѡ многосвѣ́тлое воз̾сїѧ ва́юши просвѣще́нїе . ра́дꙋисѧ ꙗ҆́кѡ многотекꙋ́щꙋю и҆сточа́е ши рѣкꙋ̀ . ра́дꙋисѧ кꙋпѣ́ли живописꙋ́ющїи ѻ҆́бразъ . ра́дꙋисѧ грѣхо́внꙋю ѿє́млющи скве́рнꙋ . ра́дꙋисѧ ба́не ѡ҆мыва́ющаѧ со́вѣсть . ра́дꙋисѧ ча́ше че́рплющаѧ ра́дость . ра́дꙋисѧ ѡ҆бонѧ́ нїе хрⷭ҇то́ва бл҃гоꙋха́нїѧ . ра́дꙋисѧ животѐ та́йнагѡ весе́лїѧ . ра́дꙋисѧ невѣ́сто неневѣ́стнаѧ .

=конда́к̾ , в҃і . Б=л҃года́ть да́ти восхотѣ́въ , долго́мъ дре́внимъ , всѣ́хъ долго́въ рѣши́тель чл҃кѡмъ гдⷭ҇ь . прїи́де бо собо́ю ко ѿше́дшимъ тогѡ̀ бл҃года́ти , и҆ раз̾дра́въ рꙋкописа́нїе , слы́ шитъ ѿ всѣ́хъ си́це , а҆ллилꙋ́їѧ .

=и҆́косъ . П=ою́ще твоѐ ржⷭ҇тво̀ , хва́лимъ тѧ̀ всѝ , ꙗ҆́кѡ ѡ҆дꙋше вле́нъ хра́мъ бцⷣе , в̾ твою́ бо всели́сѧ ᲂу҆тро́бꙋ , содержа́и всѧ̀ рꙋко́ю гдⷭ҇ь , ѡ҆ст҃ѝ и҆ просла́ви , и҆ наꙋчѝ вопи́ти тебѣ̀ всѣ́хъ . ра́дꙋисѧ селе́нїе бг҃а сло́ва . ра́дꙋисѧ ст҃а́ѧ ст҃ы́хъ бо́льши . ра́дꙋисѧ ковче́же позлаще́нныи дх҃омъ . ра́дꙋисѧ сокро́вище животꙋ̀ неи҆стощи́мое . ра́дꙋисѧ честны́и вѣ́нче цр҃е́мъ бл҃го чести́вымъ , ра́дꙋисѧ честна́ѧ похвала̀ і҆єре́ѡмъ бл҃гоговѣ́й нымъ . ра́дꙋисѧ цр҃кви непоколѣби́мыи столпѐ . ра́дꙋисѧ црⷭ҇твꙋ нерꙋши́маѧ стѣно̀ . ра́дꙋисѧ є҆ѧ́ же ра́ди воз̾дви́ жꙋтсѧ побѣ́ды . ра́дꙋисѧ є҆ѧ́же ра́ди низ̾па́даютъ вразѝ . ра́дꙋисѧ тѣ́ла моегѡ̀ врачева́нїе . ра́дꙋисѧ дꙋшѝ моеѧ̀ пред̾ ста́тельнице . ра́дꙋисѧ невѣ́сто неневѣ́стнаѧ .

=конда́къ , г҃і . ѽ= всепѣ́таѧ мт҃и , ро́ждьшаѧ всѣ́хъ ст҃ы́хъ ст҃ѣ́йшее сло́во , ны́нѣшнее приноше́нїе прїе́мши , ѿ всѧ́кїѧ напа́сти и҆зба́ви всѣ́хъ , и҆ грѧдꙋ́щїѧ и҆змѝ мꙋ́ки , вопїю́щїѧ ти , а҆ллилꙋ́їѧ =[три́жды , с̾ покло́нами до землѝ].=

=и҆́косъ . А҆́=нг҃лъ пред̾ста́тель , с̾ нб҃сѐ по́сланъ бы́сть рещѝ бцⷣе , ра́дꙋисѧ . и҆ съ беспло́тнымъ гла́сомъ воплоща́ема тѧ зрѧ̀ гдⷭ҇и , ᲂу҆жаса́шесѧ и҆ стоѧ́ше , зовы́и к̾ не́й такова́ѧ . ра́дꙋисѧ є҆ѧ́же ра́ди ра́дость восїѧ́етъ . ра́дꙋисѧ є҆ѧ́же ра́ди клѧ́тва и҆сче́знетъ . ра́дꙋисѧ па́дшаго а҆да́ма воста́нїе , ра́дꙋисѧ сле́зъ є҆́ввинъ и҆збавле́нїе . ра́дꙋисѧ высото̀ неꙋдо́бь восходи́ма чл҃ческими по́мыслы . ра́дꙋисѧ глꙋбино̀ неꙋдо́бь зри́маѧ и҆ а҆́нг҃льскима ѻ҆чи́ма . ра́дꙋисѧ ꙗ҆́кѡ є҆сѝ цр҃е́во сѣда́лище . ра́дꙋисѧ ꙗ҆́кѡ но́сиши носѧ́щаго всѧ̀ . ра́дꙋисѧ ѕвѣздо̀ ꙗ҆влѧ́ющаѧ сл҃нце . ра́дꙋисѧ ᲂу҆тро́бо бжⷭ҇твенаго воплоще́нїѧ . ра́дꙋисѧ є҆ѧ́же ра́ди ѡ҆бновлѧ́етсѧ тва́рь . ра́дꙋисѧ є҆ѧ́же ра́ ди поклонѧ́емсѧ творцꙋ̀ . ра́дꙋисѧ невѣ́сто неневѣ́стнаѧ =[покло́н̾ до землѝ].=

=конда́к̾ , а҃ . В=збра́нной воево́дѣ побѣди́тельнаѧ , ꙗ҆́кѡ и҆зба́ вльшесѧ ѿ ѕлы́хъ , бл҃года́рственаѧ восписꙋ́емъ ти рабѝ твоѝ бцⷣе . но ꙗ҆́кѡ и҆мꙋ́щи держа́вꙋ непобѣди́мꙋю , ѿ всѧ́ кихъ на́съ бѣ́дъ свободѝ , да зове́мъ ти , ра́дꙋисѧ невѣ́сто неневѣ́стнаѧ .



=моли́тва , прест҃ѣ́й бцⷣе по и҆́косѣхъ .=

=запѣ́въ бцⷣе [+покло́н̾+]. П=рїимѝ всебл҃гопомо́щнаѧ , прест҃а́ѧ гжⷭ҇е влⷣчце бг҃ороди́тельнице , сїѧ̀ чⷭ҇тны́ѧ да́ры , тебѣ̀ є҆ди́ной прикла́дныѧ ѿ на́съ недосто́йныхъ ра́бъ твои́хъ , ꙗ҆́же ѿ всѣ́хъ родѡ́въ и҆збра́ннаѧ , и҆ всѣ́хъ тва́рей нбⷭ҇ныхъ и҆ зем ны́хъ вы́шьши ꙗ҆́вльшисѧ , поне́же бо тебѐ ра́ди бы́сть гдⷭ҇ь си́лъ с̾ на́ми , и҆ тобо́ю сн҃а бж҃їѧ позна́хомъ , и҆ сподо́би хомсѧ ст҃а́гѡ тѣ́ла є҆гѡ̀ , и҆ пречи́стыѧ кро́ве є҆гѡ̀ . тѣ́мже бл҃же́нна є҆сѝ ты̀ в̾ родѣ́хъ родѡ́въ бг҃обл҃же́ннаѧ , ꙗ҆́же херꙋ ви́мъ свѣтлѣ́йши , и҆ серафи́мъ честнѣ́йши сꙋ́щаѧ , и҆ ны́нѣ всепѣ́таѧ прест҃а́ѧ бцⷣе , непреста́й молѧ́щисѧ ѡ҆ на́съ , недо сто́йныхъ рабѣ́хъ твои́хъ , є҆́же и҆зба́витисѧ на́мъ ѿ всѧ́ когѡ навѣ́та лꙋка́вагѡ , и҆ ѿ всѧ́когѡ ѡ҆бьстоѧ́нїѧ , и҆ сохрани́тисѧ на́мъ неврежде́ннымъ ѿ всѧ́когѡ всеѧдови́ таго прило́га дїа́вольскагѡ . но да́же до конца̀ моли́твами твои́ми не ѡ҆сꙋжде́ныхъ на́съ соблюдѝ , ꙗ҆́кѡ да твои́мъ застꙋпле́нїемъ , и҆ по́мощїю спаса́еми , сла́вꙋ и҆ хвалꙋ̀ , бл҃годаре́нїе и҆ поклонѧ́нїе за всѧ̀ и҆́же в̾ трⷪ҇цѣ є҆ди́номꙋ бг҃ꙋ и҆ всѣ́хъ созда́телю воз̾сыла́емъ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾ до землѝ].=

=пѣ́снь , з҃ . і҆рмо́съ . Ѻ҆= тѣ́лѣ зла́тѣ на́ поли деи́рѣ слꙋжи́ мѣмъ , трїѐ ѻ҆́троцы неради́ша ѡ҆ без̾бо́жнѣмъ велѣ́нїи , но посредѣ̀ пла́мени в̾ве́ржени , прохлажда́еми поѧ́хꙋ , бл҃госло ве́нъ бг҃ъ ѻ҆ц҃ъ на́шихъ .

=запѣ́въ і҆с҃ꙋ . Х=рⷭ҇тѐ і҆с҃е , никто́же согрѣшѝ на землѝ ѿ́ вѣка ѽ і҆с҃е , ꙗ҆́коже согрѣши́хъ а҆́зъ ѻ҆каѧ́нныи , и҆ блꙋ́дныи . тѣ́мже і҆с҃е мо́й вопїю́ ти , пою́ща мѧ ᲂу҆ще́дри , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=запѣ́в̾ і҆с҃ꙋ . Х=рⷭ҇тѐ і҆с҃е , ѿ́ страха твоегѡ̀ вопїю̀ , пригвозди́ мѧ ѽ і҆с҃е мо́й , и҆ ѡ҆кормѝ ны́нѣ к̾ приста́нищꙋ бл҃гоꙋти́шно мꙋ . ꙗ҆́кѡ да і҆с҃е мо́й ще́дре пою́ ти спаса́емъ , бл҃гослове́нъ є҆сѝ бж҃е ѻ҆ц҃ъ на́шихъ .

=запѣ́въ і҆с҃ꙋ . Х=рⷭ҇тѐ і҆с҃е , тма́ми ѡ҆бѣща́хтисѧ ѽ і҆с҃е мо́й пока́ѧтисѧ , но солга́хъ страстны́и , и҆ ѻ҆каѧ́ныи . тѣ́мже і҆с҃е мо́й вопїю́ ти , нечю́вственѣ пребы́вшꙋю дш҃ꙋ мою̀ просвѣтѝ хрⷭ҇тѐ . ѻ҆ц҃е́мъ бж҃е бл҃гослове́нъ є҆сѝ .

=запѣ́въ бцⷣе . Х=рⷭ҇та̀ і҆с҃а ро́ждьшаѧ стра́шнѡ , и҆ вы́ше є҆сте ства̀ , того̀ молѝ всенепоро́чнаѧ , ꙗ҆́же чре́зъ є҆сте́ственаѧ моѧ̀ согрѣше́нїѧ всѧ̀ прости́ти ми ѻ҆трокови́це . да зовꙋ́ ти спаса́емъ , бл҃гослове́на є҆сѝ ꙗ҆́же бг҃а пло́тїю ро́ждьшаѧ .

К=ано́нъ , прест҃ѣ́й бцⷣе ѻ҆диги́трїе .=

=запѣ́въ бцⷣе . Р=а́дꙋисѧ , ра́дꙋисѧ бцⷣе ѻ҆диги́трїе , всѣ́хъ и҆ все гда̀ наставлѧ́ющи вѣ́рныхъ , ше́ствовати ко всѧ́комꙋ пꙋтѝ спасе́номꙋ . ра́дꙋисѧ влⷣчце , тобо́ю бо прⷭ҇нѡ и҆збавлѧ́емсѧ , настоѧ́щыѧ ва́рварскїѧ бѣды̀ .

=запѣ́въ бцⷣе . Р=а́дꙋисѧ , ра́дꙋисѧ ѻ҆диги́трїе , бдѧ́щи и҆ молѧ́ щисѧ ѡ҆ на́съ к̾ бг҃ꙋ . и҆ всѧ́кїѧ ѕло́бы хода́тайствомъ ти , всѧ́ческихъ скорбе́й бг҃ороди́тельнице , всѣ́хъ люде́й и҆зба влѧ́ющи .

=сла́ва . Р=а́дꙋисѧ , ра́дꙋисѧ прест҃а́ѧ ѻ҆диги́трїе , и҆́же проше́нїѧ на́ша к̾ по́льзѣ на́мъ и҆сполнѧ́ющи , и҆ хотѧ́щи всѣ́мъ при́ снѡ всегда̀ любодрꙋ́жное бл҃го́е є҆ди́нство , спѣ́шное же во и҆зѧ́щныхъ .

=и҆ ны́нѣ . Р=а́дꙋисѧ , ра́дꙋисѧ корабле́мъ ѻ҆диги́трїе , нꙋ́жнѡ пла́вающымъ , и҆збавлѧ́ющи вѣ́рныхъ , и҆ всѣ́мъ и҆збавле́нїе ѿ всѧ́кїѧ ско́рби , и҆ недꙋ́ги пестро́тныѧ , и҆ ме́дленныѧ разрѣша́ющи вско́рѣ .

=катава́сїѧ : Н=епослꙋжи́ша тва́ри бг҃омꙋ́дрїи , па́че зижди́те лѧ . но ѻ҆́гненное преще́нїе мꙋ́жески попра́вше , ра́довахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

=пѣ́снь , и҃ . і҆рмо́съ . В=пе́щь ѻ҆́гненнꙋю , к̾ дѣ́темъ є҆вре́йскимъ соше́дшагѡ , и҆ пла́мень на хла́дъ прело́жшагѡ бг҃а , по́йте всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

=запѣ́въ і҆с҃ꙋ . Т=ѧ і҆с҃е мо́й молю̀ , ꙗ҆́коже блꙋдни́цꙋ і҆с҃е мо́й и҆зба́вилъ є҆сѝ мно́гихъ прегрѣше́нїй , та́кѡ и҆ менѐ і҆с҃е хрⷭ҇тѐ мо́й и҆зба́ви , и҆ ѡ҆чи́сти ѡ҆скверне́нꙋю дш҃ꙋ мою̀ , і҆с҃е мо́й .

=запѣ́в̾ і҆с҃ꙋ . П=реклони́хсѧ і҆с҃е безслове́сными сластьмѝ , без слове́сенъ ꙗ҆ви́хсѧ . и҆ ското́мъ вои́стинꙋ , ѽ і҆с҃е мо́й сп҃се , стра́стнѡ ѻ҆каѧ́нныи ᲂу҆подо́бихсѧ . тѣ́мже і҆с҃е безслове́сїѧ мѧ и҆зба́ви .

=запѣ́в̾ і҆с҃ꙋ . В=па́дъ ѽ і҆с҃е въ дꙋшетлѣ́нныѧ разбо́йники , ѡ҆бнажи́хсѧ ѻ҆де́жды і҆с҃е мо́й бг҃отка́нныѧ , и҆ лежю̀ ра́нами ᲂу҆ѧ́звенъ . ма́сло хрⷭ҇тѐ возле́й на мѧ̀ и҆ вино̀ .

=запѣ́въ бцⷣе .=

~І҆с҃а моего̀ и҆ бг҃а носи́вшаѧ хрⷭ҇та̀ несказа́ннѡ , бцⷣе мр҃і́е , того̀ молѝ прⷭ҇нѡ , ѿ бѣ́дъ спасти́сѧ рабꙋ̀ твоемꙋ̀ , и҆ пѣвце́мъ твои́мъ , неи҆скꙋсомꙋ́жнаѧ дв҃о .

К=ано́нъ , прест҃ѣ́й бцⷣе ѻ҆диги́трїе .=

=запѣ́въ бцⷣе . Р=а́дꙋисѧ всебл҃гослове́ннаѧ мр҃і́е , и҆з̾ тебе́ бо всебл҃гослове́нныи бг҃ъ ѡ҆дѣ́ѧсѧ , во всего́ мѧ чл҃ка . и҆ ѡ҆дѣ́ѧ всѧ соєдинѝ своемꙋ̀ бжⷭ҇твꙋ̀ , неи҆зрече́ннымъ соєдине́нїемъ , дв҃о ѻ҆диги́трїе . ра́дꙋисѧ ѡ҆бра́дованнаѧ , ра́досте всего̀ ми́ра .

=запѣ́въ бцⷣе . Р=а́дꙋисѧ лꙋка́выхъ дх҃о́въ прогони́тельнице . ра́дꙋисѧ бцⷣе ѻ҆диги́трїе . ра́дꙋисѧ , ꙗ҆́кѡ тебѐ нбⷭ҇наѧ неви́ димаѧ во́инства славосло́вѧтъ всегда̀ , и҆ велича́ютъ ꙗ҆́кѡ мт҃рь бж҃їю бы́вшꙋю . ра́дꙋисѧ ꙗ҆́же ни́жнѧѧ сочета́вши с̾ вы́шними .

=сла́ва . Р=а́дꙋисѧ всѣ́хъ нбⷭ҇ныхъ си́лъ без̾разсꙋжде́нїѧ прево сходѧ́щаѧ . ра́дꙋисѧ ѻ҆диги́трїе . ра́дꙋисѧ всѧ́кїѧ тва́ри , бг҃а ро́ждьшаѧ гдⷭ҇ьствꙋющи , є҆́й влⷣчце всепѣ́таѧ . ра́дꙋисѧ пребы ва́еши дв҃ою чⷭ҇таѧ и҆ по ржⷭ҇твѣ̀ .

=и҆ ны́нѣ . Р=а́дꙋисѧ жена́мъ всѣ́мъ сла́во , хра́ме преѡсщ҃е́н ныи бг҃а на́шегѡ , ра́дꙋисѧ ѻ҆диги́трїе . ра́дꙋисѧ дш҃еспаси́те льнаѧ все́й вселе́ннѣй . ра́дꙋисѧ покрыва́ющїи ѻ҆́блаче нб҃съ ши́ршаѧ . ра́дꙋисѧ мѷрополо́жнице , бжⷭ҇твенаго ми́ра полна̀ .

=катава́сїѧ : Ѻ҆́=троки бл҃гочести́выѧ в̾ пещѝ , ржⷭ҇тво̀ бг҃оро́ диче спасло̀ є҆́сть . тогда̀ ᲂу҆́бѡ ѡ҆бразꙋ́емо , ны́нѣ же дѣ́й ствꙋемо , вселе́ннꙋю всю̀ воздви́же пѣ́ти , гдⷭ҇а воспѣва́йте дѣ́ла , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . И҆́=же ѿ́ бг҃а бг҃а сло́ва , неи҆зрече́нною мꙋ́д ростїю , прише́дшагѡ ѡ҆бнови́ти а҆да́ма , ꙗ҆́дїю тлѣ́нїѧ па́д шагѡ ѕлѣ̀ , ѿ ст҃ы́ѧ же дв҃цы , неи҆зрече́ннѡ воплоща́ема на́съ ра́ди , вѣ́рнїи є҆диномꙋ́дреннѡ , пѣ́сньми велича́емъ .

=запѣ́в̾ і҆с҃ꙋ [+покло́н̾+]. М=анасі́ю і҆с҃е мо́й , мытарѧ̀ блꙋдни́цꙋ и҆ блꙋ́днаго ще́дре і҆с҃е , и҆ разбо́йника преминꙋ́хъ і҆с҃е мо́й , в̾ дѣ́лехъ стꙋ́дныхъ и҆ без̾мѣ́стныхъ і҆с҃е . но ты̀ і҆с҃е мо́й , пред̾ вари́въ мѧ спасѝ .

=запѣ́въ і҆с҃ꙋ . И҆́=же ѿ а҆да́ма і҆с҃е мо́й согрѣши́вшыѧ всѧ̀ , пре́жде зако́на и҆ в̾ зако́нѣ і҆с҃е , и҆ по зако́нѣ і҆с҃е мо́й , и҆ по бл҃года́ти преминꙋ́хъ страстьмѝ ѻ҆каѧ́нно . но ты̀ і҆с҃е мо́й , сꙋдьба́ми сѝ спаси́ мѧ .

=запѣ́в̾ і҆с҃ꙋ . Д=а не ѿлꙋче́нъ бꙋ́дꙋ і҆с҃е мо́й , неи҆зрече́нныѧ тѝ сла́вы . да не полꙋчю̀ ча́сти шꙋ́їѧ , сла́дкїи і҆с҃е . но ты́ мѧ десны́мъ ѻ҆вца́мъ твои́мъ , хрⷭ҇тѐ і҆с҃е мо́й счета́въ поко́й , ꙗ҆́кѡ млрⷭ҇дъ .

=запѣ́в̾ бцⷣе . І҆=с҃а бцⷣе , є҆го́же носи́ла є҆сѝ , є҆ди́на неи҆скꙋсо мꙋ́жнаѧ дв҃о мр҃і́е , того̀ чⷭ҇таѧ ᲂу҆молѝ , ꙗ҆́кѡ сн҃а своего̀ и҆ зижди́телѧ , и҆зба́вити всѧ̀ притека́ющыѧ к̾ тебѣ̀ , и҆скꙋше́ нїи и҆ бѣ́дъ , и҆ ѻ҆гнѧ̀ бꙋ́дꙋщаго .

К=ано́нъ , прест҃ѣ́й бцⷣе ѻ҆диги́трїе .=

=запѣ́в̾ бцⷣе [+покло́н̾+]. Р=а́дꙋисѧ свѣщѐ , свѣ́тъ невече́рнїи по не́сшаѧ , и҆ в̾ ржⷭ҇твѣ̀ твое́мъ многобо́жїѧ тмꙋ̀ разрꙋши́в шаѧ , и҆ а҆́довы про́пасти и҆зба́вльшаѧ лю́ди . ра́дꙋисѧ ѻ҆ди ги́трїе бцⷣе , добро́тъ всѣ́хъ пред̾хода́таице .

=запѣ́въ бцⷣе . Р=а́дꙋисѧ землѐ , и҆з̾ неѧ́же кла́съ прозѧ́бшїи нбⷭ҇ныи вѣ́рнымъ , и҆ ми́ра всего̀ дш҃егꙋ́бнагѡ гла́да и҆зба́ви , разꙋ́мнаѧ и҆ ѡ҆дш҃евле́ннаѧ . ѽ ра́дꙋисѧ виногра́де , и҆́же гро́здъ живо́тныи ро́ждьшаѧ , бцⷣе чⷭ҇таѧ ѻ҆диги́трїе .

=сла́ва . Р=а́дꙋисѧ та́йныхъ цвѣто́въ , прекра́сныи сꙋ́щїи раю̀ . ра́дꙋисѧ мт҃и дв҃о , неви́димыхъ ра́зꙋмъ , чистото́ю странно лѣ́пнѡ побѣ́ждьши бг҃ороди́тельнице . ра́дꙋисѧ ѻ҆трокови́ це , ра́дꙋисѧ ѻ҆диги́трїе , всеми́рное чю́до и҆ слы́шанїе .

=и҆ ны́нѣ . Л=ѣ́то живота̀ на́шегѡ про́чее сохранѝ неврежде́ ннѡ , поможе́нїемъ твои́мъ дв҃о ѻ҆трокови́це . и҆ сподо́би коне́цъ бл҃гі́и полꙋчи́ти на́мъ , воспѣва́ющымъ тѧ и҆ взы ва́ющымъ , ра́дꙋисѧ всебл҃же́ннаѧ бцⷣе чⷭ҇таѧ ѻ҆диги́трїе .

=катава́сїѧ : В=сѧ́къ зе́менъ да взыгра́етсѧ дх҃омъ просвѣща́ емъ , да ликовствꙋ́етъ же беспло́тныхъ ᲂу҆мо́въ є҆стество̀ , почита́ѧ ст҃о́е торжество̀ бж҃їѧ мт҃ре , и҆ да пое́тъ , ра́дꙋйсѧ пребл҃же́ннаѧ , бцⷣе чⷭ҇таѧ прⷭ҇нѡ дв҃о .



=моли́тва , ко́ гдⷭ҇ꙋ на́шемꙋ і҆с҃ꙋ хрⷭ҇тꙋ .=

=запѣ́въ і҆с҃ꙋ [+покло́н̾+]. М=ногомлⷭ҇тиве , и҆ всемлⷭ҇тиве бж҃е мо́й и҆ гдⷭ҇и і҆с҃е хрⷭ҇тѐ , и҆́же мно́гїѧ ра́ди любвѐ сше́дыи и҆ воплоти́выисѧ , ꙗ҆́кѡ да спасе́ши всѣ́хъ . и҆ па́ки сп҃се спаси́ мѧ по бл҃года́ти молю́ тѧ . а҆́ще бо ѿ дѣ́лъ спасе́ши мѧ , нѣ́сть сѐ бл҃года́ть , но до́лгъ па́че , а҆ не бл҃года́ть и҆ да́ръ . є҆́й мно́гїи въ щедро́тахъ , и҆ неи҆зрече́нныи въ ми́лостехъ . вѣ́рꙋѧи бо в̾мѧ̀ ре́клъ є҆сѝ ѽ хрⷭ҇тѐ мо́й , жи́въ бꙋ́детъ , и҆ не ᲂу҆́зритъ сме́рти в̾ вѣ́ки . и҆ а҆́ще ᲂу҆́бѡ вѣ́ра , ꙗ҆́же в̾ тѧ̀ спа са́етъ ѿча́ѧнныи , сѐ вѣ́рꙋю , спаси́ мѧ , ꙗ҆́кѡ бг҃ъ мо́й є҆сѝ ты̀ и҆ созда́тель , вѣ́ра же вмѣ́сто дѣ́лъ да вмѣни́тсѧ мнѣ̀ бж҃е мо́й . и҆ невзыщѝ дѣ́ла ѿ ню́дъ ѡ҆правда́ющаѧ мѧ , но та̀ є҆ди́на вѣ́ра моѧ̀ да довлѣ́етъ , вмѣ́стѡ всѣ́хъ дѣ́лъ . та̀ да ѿвѣща́етъ , та̀ да ѡ҆правди́тъ мѧ . та̀ да пока́жетъ мѧ прича́стника сла́вы твоеѧ̀ вѣ́чныѧ . да не ᲂу҆́бѡ похи́титъ мѧ сатана̀ , и҆ похва́литсѧ сло́ве , ꙗ҆́кѡ ѿто́ргнꙋвъ мѧ твоеѧ̀ рꙋки́ же и҆ ѡ҆гра́ды . но и҆лѝ хощꙋ̀ спаси́ мѧ , и҆лѝ и҆ нехощꙋ̀ хрⷭ҇тѐ сп҃се мо́й , и҆ пред̾варѝ ско́ро ско́ро , ꙗ҆́кѡ погибо́хъ . ты́ бо є҆сѝ бг҃ъ мо́й , ѿ́ чрева ма́тере моеѧ̀ . сподо́би мѧ гдⷭ҇и люби́ти тѧ , ꙗ҆́коже воз̾люби́хъ и҆ногда̀ то́й са́мыи грѣ́хъ . и҆ па́ки порабо́тати тебѣ̀ без̾ лѣ́ности и҆ тща́тельно , ꙗ҆́коже порабо́тахъ пре́жде сатанѣ̀ льсти́вомꙋ . и҆ сподо́би мѧ гдⷭ҇и и҆мѣ́ти любо́вь , и҆ послꙋша́нїе ко ѻ҆ц҃ꙋ̀ дх҃о́вномꙋ и҆ ко все́й ꙗ҆́же ѡ҆ хрⷭ҇тѣ̀ бра́тїи , до послѣ́днѧгѡ ми и҆з̾дыха́нїѧ не ѡ҆сꙋжде́ннѡ . и҆ скажи́ ми гдⷭ҇и кончи́нꙋ мою̀ , и҆ число̀ дне́й мои́хъ . и҆ во и҆схо́дъ дꙋшѝ мое́й , а҆́нг҃лы храни́тели ми́рны послѝ , соблюда́ющихъ дꙋ́шꙋ мою̀ ѻ҆каѧ́ннꙋю , ѿ бѣсо́вскагѡ ѡ҆ѕлобле́нїѧ , и҆ го́ркихъ мыта́рствъ воз̾дꙋ́шныхъ кнѧзе́й . и҆ ча́сти шꙋ́ихъ ко́злищь , и҆ вѣ́чныѧ мꙋ́ки и҆зба́ви мѧ . и҆ сподо́би мѧ ѡ҆деснꙋ́ю тебѐ ста́ти сꙋдїѐ пра́ведныи , со всѣ́ми и҆́же ѿ́ вѣка ᲂу҆годи́вшими тебѣ̀ , моли́твами пречⷭ҇тыѧ тѝ мт҃ре , и҆ всѣ́хъ ст҃ы́хъ . ꙗ҆́кѡ бл҃гослове́нъ є҆сѝ во́ вѣки , а҆ми́нь =[покло́нъ до землѝ].=



=моли́тва , прест҃ѣ́й бцⷣе ѻ҆диги́трїе .=

=запѣ́в̾ бцⷣе [+покло́н̾+]. П=рест҃а́ѧ гжⷭ҇е влⷣчце моѧ̀ бцⷣе , ᲂу҆пова́ нїе сꙋ́щи и҆ прибѣ́жище всѣ́мъ конце́мъ землѝ . ѿженѝ ѿ менѐ смире́нагѡ и҆ грѣ́шнагѡ , и҆ недосто́йнагѡ раба̀ твое гѡ̀ , ᲂу҆ны́нїе , забве́нїе , неразꙋ́мїе и҆ небреже́нїе . и҆ потребѝ всѧ̀ лꙋка́выѧ , и҆ скве́рныѧ и҆ хꙋ́льныѧ по́мыслы , ѿ ѻ҆каѧ́ ннагѡ срⷣца моегѡ̀ , и҆ ѿ ѡ҆скверне́ныѧ ми дꙋшѝ , и҆ ѿ по мраче́нагѡ ᲂу҆ма̀ моегѡ̀ . и҆ погасѝ пла́мень стрⷭ҇те́й мои́хъ , ꙗ҆́кѡ ѕѣлѡ̀ не́мощенъ є҆́смь и҆ ѻ҆каѧ́ненъ . и҆ и҆зба́ви мѧ ѿ мно́гихъ и҆ лю́тыхъ ѡ҆бстоѧ́нїи , и҆ лꙋка́выхъ помышле́нїи и҆ пред̾прїѧ́тїи , и҆ ѿ всѣ́хъ ѕлы́хъ свободи́ мѧ дѣ́йствъ . ꙗ҆́кѡ бл҃гослове́нна є҆сѝ ѿ всѣ́хъ родо́въ , и҆ сла́витсѧ твоѐ прест҃о́е и҆́мѧ , всегда̀ и҆ ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾ до землѝ].="и҃ ,ꙋ̑"ⷣа́ꙋ́":[̑],"ѿе́ѯѿ":"

С=тихѣ́ры , бл҃говѣ́щенїю прест҃ы́ѧ бцⷣы .=

=запѣ́въ бцⷣе [+покло́н̾+]. С=овѣ́тъ превѣ́чныи , ѿкрыва́ѧ тебѣ̀ ѻ҆трокови́це , гаврїи́лъ пред̾ста̀ , тебѐ лобыза́ѧ и҆ вѣща́ѧ , ра́дꙋисѧ землѐ ненасѣ́ѧннаѧ . ра́дꙋисѧ кꙋпино̀ не ѡ҆пали́ маѧ . ра́дꙋисѧ глꙋбино̀ неꙋдо́бь ви́димаѧ . ра́дꙋисѧ мо́сте к̾ нб҃се́мъ преводѧ́и , и҆ лѣ́ствице высо́каѧ , ю҆́же і҆а́кѡвъ ви́дѣ . ра́дꙋисѧ рꙋ́чко бжⷭ҇твеныѧ ма́нны . ра́дꙋисѧ разрѣше́нїе клѧ́ твы . ра́дꙋисѧ а҆да́мово возва́нїе , с̾ тобо́ю гдⷭ҇ь .

=запѣ́въ бцⷣе . Ꙗ҆=влѧ́ешимисѧ ꙗ҆́кѡ чл҃къ , речѐ нетлѣ́ннаѧ ѻ҆трокови́ца ко а҆рхистрати́гꙋ . и҆ ка́кѡ вѣща́еши гл҃ы па́че чл҃ка , со мно́ю ре́клъ є҆сѝ бг҃ꙋ бы́ти , и҆ всели́тисѧ воꙋтро́бꙋ мою̀ . и҆ ка́кѡ бꙋ́дꙋ гл҃и ми , вмѣсти́лище простра́нное , и҆ мѣ́сто свѧще́нїѧ , и҆́же на херꙋви́мѣхъ восходѧ́щемꙋ . да непрельсти́ши менѐ ле́стїю , не бо̀ разꙋмѣ́хъ мꙋ́жа . бра́кꙋ є҆́смь неприча́стна , ка́кѡ ᲂу҆́бѡ ѻ҆троча̀ рождꙋ̀ .

=запѣ́въ бцⷣе . Б=г҃ъ и҆дѣ́же хо́щетъ , побѣжда́етсѧ є҆стества̀ чи́нъ , речѐ беспло́тныи . и҆ ꙗ҆́же па́че чл҃ка содѣва́ютсѧ . мои́мъ вѣ́рꙋй и҆́стиннымъ гл҃омъ , всест҃а́ѧ и҆ непоро́чнаѧ . ѻ҆на́же возопѝ , бꙋ́ди мнѣ̀ ны́нѣ по гл҃ꙋ твоемꙋ̀ . и҆ рождꙋ̀ беспло́тнаго , пло́ть ѿ менѐ заимова́вшагѡ . ꙗ҆́кѡ да воз̾ веде́тъ чл҃ка , ꙗ҆́кѡ є҆ди́нъ си́ленъ , на дре́внее достоѧ́нїе , кра́йнимъ соше́ствїемъ .

=сла́ва . І҆=с҃а ро́ждьшаѧ бг҃ороди́тельнице мр҃і́е . і҆с҃а сладча́йша го , і҆с҃а ще́драго и҆ чл҃колюби́ваго . і҆с҃а гдⷭ҇а , і҆с҃а сп҃са , і҆с҃а є҆ди́ наго бл҃гоꙋтро́бнаго , того̀ ᲂу҆́бѡ молѝ влⷣчце ми́рꙋ всенепо ро́чнаѧ , ᲂу҆ще́дрити мѧ ѻ҆каѧ́ннаго , и҆ шꙋ́їѧ и҆зба́вити мѧ ча́сти , и҆ сподо́бити мѧ десна́гѡ є҆мꙋ̀ пред̾стоѧ́нїѧ , є҆гда̀ сѧ́детъ ꙗ҆́коже є҆́сть пи́сано сꙋди́ти ми́рꙋ всемꙋ̀ .

=и҆ ны́нѣ . П=о́сланъ бы́сть съ нб҃сѐ а҆рха́нг҃лъ гаврїи́лъ , бл҃говѣ сти́ти дв҃ѣй зача́тїе . и҆ прише́дъ в̾ назаре́тъ , помышлѧ́ше в̾ себѣ̀ , чюдесѝ ᲂу҆дивлѧ́ѧсѧ . ѽ ка́кѡ и҆́же в̾ вы́шнихъ непо стижи́мъ сы́и , ѿ дв҃ы ражда́етсѧ , и҆мѣ́ѧи прⷭ҇то́лъ нб҃о , и҆ под̾но́жїе зе́млю , во ᲂу҆тро́бꙋ же́нскꙋ вмѣща́етсѧ . на́нь же шестокрила́тїи , и҆ многоѻчи́тїи зрѣ́ти немо́гꙋтъ , сло́вомъ є҆ди́нѣмъ ѿ сеѧ̀ воплоти́тисѧ бл҃гои҆зво́ли , бж҃їе є҆́сть сло́ во настоѧ́щее . что̀ ᲂу҆́бѡ стою̀ , и҆ не глаго́лю дв҃цѣ ; ра́дꙋисѧ ѡ҆бра́дованнаѧ гдⷭ҇ь с̾ тобо́ю , ра́дꙋисѧ чⷭ҇таѧ дв҃о , ра́дꙋисѧ невѣ́сто неневѣ́стнаѧ . ра́дꙋисѧ мт҃и животꙋ̀ , бл҃гослове́нъ пло́дъ чре́ва твоегѡ̀ .

К=ано́нъ , і҆с҃ꙋ . глаⷭ҇ , в҃ . пѣ́снь , а҃ . і҆рмо́съ . В=о глꙋбинѣ̀ потопѝ дре́вле , фараѡни́тскаѧ всѧ̀ во́иньства преѡрꙋже́нꙋ си́лꙋ . вопло́щьшеесѧ сло́во преспѣ́ющїѧ грѣхѝ потреби́ло є҆́сть , пресла́вныи гдⷭ҇ь , ꙗ҆́кѡ просла́висѧ .

=запѣ́въ і҆с҃ꙋ [+покло́н̾+]. І҆=с҃е сла́дкїи хрⷭ҇тѐ , і҆с҃е долготерпѣли́ве , дш҃е́вныѧ ми ꙗ҆́звы и҆сцѣлѝ і҆с҃е , и҆ ᲂу҆сладѝ срⷣце моѐ много млⷭ҇тиве молю́сѧ . і҆с҃е сп҃се мо́й , да велича́ю тѧ спаса́емъ .

=запѣ́в̾ і҆с҃ꙋ . І҆=с҃е сла́дкїи хрⷭ҇тѐ , і҆с҃е ѿве́рзи ми покаѧ́нїѧ две́рь , чл҃колю́бче і҆с҃е . и҆ прїими́ мѧ тебѣ̀ припа́дающа те́плѣ , и҆ просѧ́ща і҆с҃е сп҃се мо́й согрѣше́нїемъ проще́нїѧ .

=запѣ́в̾ і҆с҃ꙋ . І҆=с҃е сла́дкїи хрⷭ҇тѐ , і҆с҃е и҆схити́ мѧ и҆з̾ рꙋкѝ лꙋка́ ваго стрѣльца̀ , і҆с҃е сотвори́ мѧ десна́го пред̾стоѧ́телѧ сла́вѣ твое́й . і҆с҃е сп҃се мо́й . ча́сти шꙋ́ихъ мѧ̀ и҆зба́ви .

=запѣ́въ бцⷣе . І҆=с҃а ро́ждьшаѧ бг҃а , влⷣчце молѝ ѡ҆ непотре́б ныхъ рабѣ́хъ тѝ пречⷭ҇таѧ . ꙗ҆́кѡ да мꙋ́ки моли́твами тѝ нескве́рнаѧ и҆зба́вльшесѧ ѡ҆скверне́нїи , и҆ сла́вы присносꙋ́щ ныѧ воспрїи́мемъ .

К=ано́нъ , бл҃говѣ́щенїю прест҃ы́ѧ бцⷣы .=

=запѣ́въ бцⷣе [+покло́н̾+]. Д=а пое́тъ ти влⷣчце , движа̀ свирѣ́ль дх҃о́внꙋю , дв҃дъ пра́ѻ҆ц҃ъ тво́й , послꙋ́шай дщѝ ра́дованна гла́ са ѿ а҆́нг҃ла , ра́дость бо возвѣща́етъ ти неи҆згл҃аннꙋю .

=запѣ́въ бцⷣе . В=опїю́ ти веселѧ́сѧ , приклонѝ ᲂу҆́хо твоѐ , и҆ вонми́ ми , бж҃їе повѣ́дающꙋ без̾ сѣ́мене зача́тїе . ѡ҆брѣ́те бо бл҃года́ть пре́д̾ бг҃омъ , є҆ѧ́же не ѡ҆брѣ́те дрꙋга́ѧ николи́же пречⷭ҇таѧ .

=сла́ва . Д=а разꙋмѣ́ю а҆́нг҃ле твои́хъ слове́съ си́лꙋ , ка́кѡ бꙋ́дет̾ є҆́же речѐ , гл҃и ꙗ҆́вственѡ , ка́кѡ зачнꙋ̀ дв҃ою сꙋ́щи ѻ҆троко ви́ца ; ка́кѡ же и҆ мт҃и бꙋ́дꙋ зижди́телѧ моегѡ̀ .

=и҆ ны́нѣ . Л=е́стнѡ мѧ вѣща́ти помышлѧ́еши , ꙗ҆́коже прилꙋ чи́сѧ , и҆ ра́дꙋюсѧ зрѧ̀ твоѐ ᲂу҆тверже́нїе . дерза́й влⷣчце , бг҃ꙋ бо хотѧ́щꙋ , ᲂу҆до́бь сконча́ютсѧ пресла́внаѧ .

=катава́сїѧ : Ѿ=ве́рзꙋ ᲂу҆ста̀ моѧ̀ и҆ напо́лнѧтсѧ дх҃а , и҆ сло́во ѿры́гнꙋ цр҃це мт҃ри , и҆ ꙗ҆влю́сѧ свѣ́тло торжествꙋ́ѧ , и҆ воспою̀ ра́дꙋѧсѧ сеѧ̀ зача́тїе .

=пѣ́снь , г҃ . і҆рмо́съ . Н=а ка́мени мѧ вѣ́ры ᲂу҆твердѝ , разширѝ ᲂу҆ста̀ моѧ̀ на врагѝ моѧ̀ . возвесели́босѧ дх҃ъ мо́й воспѣ ва́ти , нѣ́сть ст҃а , ꙗ҆́коже бг҃ъ на́шъ . и҆ нѣ́сть пра́ведна , па́че тебѐ гдⷭ҇и .

=запѣ́въ і҆с҃ꙋ . О=у҆слы́ши чл҃колю́бче і҆с҃е раба̀ твоегѡ̀ , вопїю́ща во ᲂу҆миле́нїи , и҆зба́ви мѧ і҆с҃е прѝ и҆ мꙋче́нїѧ , є҆ди́не долго терпѣли́ве , і҆с҃е пресла́дкїи и҆ многомлⷭ҇тиве .

=запѣ́в̾ і҆с҃ꙋ . П=одъи҆мѝ раба̀ твоегѡ̀ і҆с҃е мо́й , припа́дающа со слеза́ми нога́мъ твои́мъ . и҆ спасѝ і҆с҃е мо́й ка́ющасѧ , и҆ геє́нны мѧ влⷣко и҆зба́ви , і҆с҃е пресла́дкїи , и҆ многомлⷭ҇тиве .

=запѣ́въ і҆с҃ꙋ . В=ре́мѧ і҆с҃е є҆́же мѝ да́лъ є҆сѝ , въ страсте́хъ и҆з̾ жи́хъ і҆с҃е мо́й . тѣ́мже і҆с҃е мо́й не ѿве́рзи , но призови́ мѧ молю́сѧ влⷣко . і҆с҃е пресла́дкїи , и҆ спаси́ мѧ .

=запѣ́в̾ бцⷣе . Д=в҃о ро́ждьшаѧ і҆с҃а моегѡ̀ , молѝ и҆зба́вити мѧ гее́ны , є҆ди́на пред̾ста́тельнице печа́льнымъ бг҃обл҃года́тнаѧ , и҆ сподо́бити мѧ̀ жи́зни всенепоро́чнаѧ нестарѣ́ющейсѧ .

К=ано́нъ , бл҃говѣ́щенїю прест҃ы́ѧ бцⷣы .=

=запѣ́въ бцⷣе . Ѡ҆=скꙋдѣ̀ кн҃зь ѿ і҆ю́ды , вре́мѧ наста́ло є҆́сть ᲂу҆жѐ , въ не́же ꙗ҆ви́тсѧ ꙗ҆зы́комъ наде́жда хрⷭ҇то́съ . ты́ же ка́кѡ сегѡ̀ рождꙋ̀ дв҃ою сꙋ́щи , скажи́ ми .

=запѣ́въ бцⷣе . И҆́=щеши ѿ менѐ ᲂу҆вѣ́дѣти дв҃о , ѻ҆́бразъ зача́ тїѧ твоегѡ̀ , но то́й несказа́ненъ є҆́сть . дх҃ъ же ст҃ы́и зиж ди́тельною си́лою , ѡ҆сѣни́въ тѧ соверши́тъ .

=сла́ва . М=оѧ̀ пра́баба прїе́мши во́лю ѕмїинꙋ̀ , пи́щи бжⷭ҇тве ныѧ и҆згна́на бы́сть . тѣ́мже и҆ а҆́зъ бою́сѧ цѣлова́нїѧ ти стра́нна , стыдѧ́щисѧ поползе́нїѧ .

=и҆ ны́нѣ . Б=ж҃їи пред̾ста́тель по́сланъ є҆́смь , бжⷭ҇твеныи со вѣ́тъ повѣ́дати ти . что́ сѧ менѐ бои́ши пренепоро́чнаѧ , па́че тебѐ боѧ́щагосѧ ; что́ ми говѣ́еши влⷣчце , говѣ́ющемꙋ ми тебѣ̀ че́стнѡ .

=катава́сїѧ : Т=воѧ̀ пѣвцы̀ бцⷣе , живы́и нетлѣ́нїѧ и҆сто́чниче , ли́къ себѣ̀ совокꙋ́пльши дх҃о́венъ ᲂу҆твердѝ , и҆ честны́мъ ти зача́тїемъ , вѣнце́мъ сла́вы сподо́би .

~Гдⷭ҇и поми́лꙋй =[три́жды].=

=конда́къ і҆с҃ꙋ : І҆=с҃е сп҃се , ѡ҆чи́сти и҆ спаси́ мѧ , ꙗ҆́коже и҆ногда̀ блꙋдни́цꙋ , и҆ разбо́йника же и҆ блꙋ́днаго . и҆ менѐ ны́нѣ поми́лꙋй всеще́дре и҆ бл҃госе́рде гдⷭ҇и , и҆ мꙋ́ки и҆зба́ви мѧ , моле́нїемъ пречⷭ҇тыѧ тѝ и҆ всепѣ́тыѧ бг҃омт҃ре .

=и҆́косъ : З=емна́ѧ и҆ вре́меннаѧ возлюби́хъ , вѣ́чныхъ бл҃гъ лиши́хсѧ , хрⷭ҇тѐ і҆с҃е , є҆ди́не чл҃колю́бче , грѣ́шникѡмъ не ѿсѣка́емаѧ наде́жда . но млⷭ҇ть ка́ющымсѧ пролїѧ̀ , и҆ менѐ ны́нѣ ка́ющасѧ непре́зри і҆с҃е . разꙋмѣ́ю бо разбо́йника и҆сповѣ́данїемъ спасе́на , и҆ мытарѧ̀ млⷭ҇тїю ѡ҆чище́на , та́ко и҆ блꙋдни́цꙋ помышлѧ́ю пла́кавшꙋсѧ . ꙗ҆́кѡ всѣ́мъ си́хъ поло жи́лъ є҆сѝ ѻ҆́бразы покаѧ́нїѧ , прети́ши бо млⷭ҇тивно и҆ ми лосе́рдꙋеши . те́плѣ ка́ющасѧ ви́диши , и҆ проти́вꙋ тече́ши ꙗ҆́кѡ ѻ҆ц҃ъ . а҆́ще ᲂу҆́бѡ восхо́щеши , мо́щенъ бо є҆сѝ и҆ моѧ̀ ѿпꙋсти́ти грѣхѝ , и҆́ми же по кр҃ще́ннѣмъ ѻ҆бѣ́тѣ ѡ҆скве рни́хсѧ , и҆ по ѡ҆бѣща́нїи хрⷭ҇тїѧ́нскагѡ житїѧ̀ . но чистотꙋ̀ ꙗ҆́кѡ бг҃ъ пода́ждь ми , моле́нїемъ пречⷭ҇тыѧ ти и҆ всепѣ́тыѧ бг҃омт҃ре .

=сла́ва . сѣда́ленъ і҆с҃ꙋ : С=п҃се мо́й і҆с҃е и҆́же блꙋ́днаго спасы́и . сп҃се мо́й і҆с҃е , прїє́мыи блꙋдни́цꙋ , и҆ менѐ ны́нѣ поми́лꙋй , і҆с҃е мо́й , многомлⷭ҇тиве . спасѝ и҆ ᲂу҆ще́дри ѽ і҆с҃е бл҃года́телю , ꙗ҆́коже бл҃госе́рде манасі́ю і҆с҃е мо́й , ꙗ҆́кѡ є҆ди́нъ чл҃колю́бецъ .

=и҆ ны́нѣ . сѣда́ленъ бцⷣе : П=о́сланъ бы́сть гаврїи́лъ к̾ дв҃ѣй мр҃і́и , приносѧ̀ є҆́й неи҆згл҃аннꙋю ра́дость , ꙗ҆́кѡ за́чнеши без̾ сѣ́мене , и҆ роди́ши сн҃а превѣ́чнагѡ бг҃а , и҆ спасе́тъ лю́ди ѿ грѣ́хъ и҆́хъ . и҆ послꙋшествꙋ́етъ посла́выи мѧ̀ вопи́ти тебѣ̀ ра́дость , бл҃гослове́ннаѧ дв҃ою роди́ши , и҆ по ржⷭ҇твѣ̀ дв҃ою па́ки пребꙋ́деши .

=пѣ́снь , д҃ . і҆рмо́съ . П=рише́ствовавъ ѿ дв҃ы , ни хода́тай ни а҆́нг҃лъ , но ты̀ са́мъ гдⷭ҇и вопло́щьсѧ , и҆ спасѐ всего́ мѧ чл҃ка , тѣ́мъ вопїю́ ти , сла́ва си́лѣ твое́й .

=запѣ́въ і҆с҃ꙋ . И҆=сцѣлѝ і҆с҃е мо́й дш҃и моеѧ̀ ꙗ҆́звы , і҆с҃е мо́й молю́сѧ , и҆ рꙋкѝ и҆схи́ти мѧ і҆с҃е мо́й бл҃гоꙋтро́бне , дш҃е тлѣ́ннаго стрѣльца̀ , и҆ спаси́ мѧ .

=запѣ́въ і҆с҃ꙋ . С=огрѣши́хъ і҆с҃е мо́й пресла́дкїи милосе́рде . і҆с҃е мо́й спаси́ мѧ , прибѣга́ющаго к̾ покро́вꙋ твоемꙋ̀ . і҆с҃е долго терпѣли́ве , и҆ црⷭ҇твїю твоемꙋ́ мѧ сподо́би .

=запѣ́въ і҆с҃ꙋ . Н=е согрѣшѝ і҆с҃е мо́й никто́же , ꙗ҆́коже а҆́зъ согрѣши́хъ ѻ҆каѧ́нныи . но припа́даѧ молю́сѧ , і҆с҃е мо́й спаси́ мѧ , и҆ жи́зни вѣ́чныѧ і҆с҃е мо́й наслѣ́дїе ми да́рꙋй .

=запѣ́въ бцⷣе . В=сепѣ́таѧ і҆с҃а ро́ждьшаѧ гдⷭ҇а , того̀ молѝ и҆зба́ вити мꙋ́ки всѧ̀ пою́щыѧ тѧ̀ , и҆ бцⷣꙋ вои́стинꙋ и҆менꙋ́ющыѧ .

К=ано́нъ , бл҃говѣ́щенїю прест҃ы́ѧ бцⷣы .=

=запѣ́въ бцⷣе . С=т҃ꙋ нѣ́кꙋю дв҃ꙋ ражда́ющꙋ , слы́шахъ проро́ка дре́вле , є҆мманꙋ́ила проре́кша . хощꙋ́ же разꙋмѣ́ти , ка́кѡ бжⷭ҇тва̀ размѣше́нїе , є҆стество̀ чл҃ческое претерпи́тъ .

=запѣ́въ бцⷣе . Ꙗ҆=ви́ла є҆́сть кꙋпина̀ , неѡ҆па́льна пребы́вши , прїе́мши пла́мень ѡ҆бра́дованнаѧ препѣ́таѧ , твоегѡ̀ та́ин ства пресла́вное . по ржⷭ҇твѣ́ бо пребꙋ́деши чⷭ҇таѧ прⷭ҇нѡ дв҃а .

=сла́ва . Ѡ҆=свѣща́емь сїѧ́нїемъ бг҃а вседержи́телѧ , и҆́стинѣ про повѣ́дниче , гл҃и гаврїи́ле и҆́стинꙋ . ка́кѡ нетлѣ́ннѣ бы́вши чистотѣ̀ мое́й , сло́ва рождꙋ̀ с̾ пло́тїю беспло́тнагѡ .

=и҆ ны́нѣ . С=о́ страхомъ тѝ ꙗ҆́кѡ ра́бъ гжⷭ҇е пред̾стою̀ , съ боѧ́ знїю дв҃о , ны́нѣ смотри́ти стыжꙋ́сѧ тебѐ . ꙗ҆́кѡ бо до́ждь на рꙋно̀ сни́детъ на тѧ̀ сло́во ѻ҆́ч҃ее , ꙗ҆́коже и҆зво́ли .

=катава́сїѧ : С=ѣдѧ́и во сла́вѣ на престо́лѣ бжⷭ҇твенѣ , на ѻ҆́блацѣ ле́гцѣ , прїи́де і҆с҃ъ пребжⷭ҇твеныи , ѿ пречⷭ҇тыѧ дв҃ы , спасе́ же вопїю́щыѧ , сла́ва хрⷭ҇тѐ си́лѣ твое́й .

=пѣ́снь , є҃ . і҆рмо́съ . П=росвѣще́нїе во тмѣ̀ лежа́щимъ , и҆ спа се́нїе ненача́емымъ хрⷭ҇тѐ сп҃се мо́й , к̾ тебѣ̀ ᲂу҆́тренюю цр҃ю ми́рныи , просвѣти́ мѧ сїѧ́нїемъ сѝ , и҆но́го бо ра́звѣ тебѐ бг҃а незна́емъ .

=запѣ́в̾ і҆с҃ꙋ . Т=ы̀ просвѣще́нїе і҆с҃е ᲂу҆мꙋ̀ моемꙋ̀ , ты̀ спасе́нїе ѿча́ѧннѣй дш҃и мое́й сп҃се , ты̀ і҆с҃е мо́й мꙋ́ки и҆зба́ви , и҆ геє́нны мѧ зовꙋ́ща , спасѝ і҆с҃е мо́й хрⷭ҇тѐ менѐ ѻ҆каѧ́ннаго .

=запѣ́в̾ і҆с҃ꙋ . В=е́сь ѿ ню́дъ і҆с҃е мо́й , к̾ страсте́мъ без̾че́стїѧ низ̾ве́рженъ ны́нѣ зовꙋ̀ , ты̀ і҆с҃е мо́й по́мощи мѝ рꙋ́кꙋ низ̾посла́въ , и҆сто́ргни зовꙋ́ща . спаси́ мѧ і҆с҃е мо́й хрⷭ҇тѐ ѻ҆каѧ́ннаго .

=запѣ́в̾ і҆с҃ꙋ . Ѻ҆=скверне́нъ ᲂу҆́мъ і҆с҃е мо́й ѡ҆бношю̀ , и҆ взыва́ю ти , ѡ҆чи́сти мѧ ѿ скве́рны блꙋже́нїѧ , ты̀ і҆с҃е мо́й , и҆́же во глꙋбинꙋ̀ ѕло́бы , ѿ неразꙋ́мїѧ низ̾попо́лзшагосѧ сп҃се мо́й , и҆ спаси́ мѧ молю́сѧ .

=запѣ́в̾ бцⷣе . І҆=с҃а ро́ждьшаѧ дв҃о бг҃ороди́тельнице , того̀ ᲂу҆мо лѝ , спастѝ всѧ̀ правосла́вныѧ и҆́ноки и҆ мирскі́ѧ , и҆ геє́нны и҆зба́вити зовꙋ́щыѧ . ра́звѣ тебѐ пред̾ста́тельницꙋ тве́рдꙋ незна́емъ .

К=ано́нъ , бл҃говѣ́щенїю прест҃ы́ѧ бцⷣы .=

=запѣ́в̾ бцⷣе . Р=азꙋмѣ́ти немогꙋ̀ твои́хъ слове́съ и҆спыта́нїѧ . чюдеса́ бо бы́ша мно́жицею , бжⷭ҇твеною си́лою ди́вна быва́е маѧ , скрижа́ли и҆ зако́ннїи ѻ҆́брази , родила̀ дв҃ца бе́з̾ мꙋжа николи́же .

=запѣ́въ бцⷣе . Д=иви́тъ пренепоро́чнаѧ , и҆ стра́нно бо чю́до твоѐ , є҆ди́на бо ты̀ всѣ́хъ цр҃ѧ прїи́меши во ᲂу҆тро́бѣ вопло ща́ема . и҆ тѧ̀ проѡбразꙋ́ютъ проро́ческаѧ рече́нїѧ , гада́нїѧ и҆ зако́ннїи ѻ҆́брази .

=сла́ва . И҆́=же всѣ́мъ невмѣсти́мыи , и҆ всѣ́мъ неви́димыи , ка́ко се́й мо́жетъ во́чрево дв҃че всели́тисѧ , є҆́же са́мъ созда̀ ; ка́ко зачнꙋ̀ бг҃а сло́ва , собезнача́льна ѻ҆ц҃ꙋ́ же и҆ дх҃ови ;

=и҆ ны́нѣ . К=ъ твоемꙋ̀ пра́ѻ҆ц҃ꙋ дв҃дꙋ , ѡ҆бѣща́сѧ посади́ти ѿ плода̀ чре́ва , на прⷭ҇то́лѣ црⷭ҇тва є҆гѡ̀ . і҆а́кѡвлю тѧ добро́тꙋ , є҆ди́нꙋ и҆збра̀ слове́сное селе́нїе .

=катава́сїѧ : О=у҆диви́шасѧ всѧ́ческаѧ , ѡ҆ бжⷭ҇твенѣмъ зача́тїи твое́мъ , ты́ бо браконеи҆скꙋси́маѧ дв҃це , прїѧ́тъ во ᲂу҆тро́бѣ надовсѣ́ми сꙋ́щагѡ бг҃а , и҆ родила̀ є҆сѝ без̾лѣ́тнагѡ сн҃а , всѣ́мъ воспѣва́ющимъ тѧ̀ ми́ръ подава́юща .

=пѣ́снь , ѕ҃ . і҆рмо́съ . В=ъ бе́зднѣ грѣхо́внѣй ѡ҆держи́мъ , неи҆з̾ слѣ́днꙋю млрⷭ҇дїѧ твоегѡ̀ призыва́ю бе́зднꙋ , ѿ тлѝ бж҃е мѧ воз̾ведѝ .

=запѣ́въ і҆с҃ꙋ . І҆=с҃е мо́й хрⷭ҇тѐ многомлⷭ҇тиве , и҆сповѣ́дающасѧ прїими́ мѧ влⷣко . ѽ і҆с҃е спаси́ мѧ , и҆ ѿ тлѝ і҆с҃е мо́й и҆схитѝ .

=запѣ́въ і҆с҃ꙋ . І҆=с҃е мо́й , не бы́сть и҆́нъ блꙋдни́къ никто́же , ꙗ҆́коже а҆́зъ страстны́и , ѽ і҆с҃е чл҃колю́бче . но ты̀ і҆с҃е мѧ спасѝ .

=запѣ́въ і҆с҃ꙋ . І҆=с҃е мой , блꙋдни́цꙋ и҆ блꙋ́днаго , и҆ манасі́ю и҆ мытарѧ̀ преидо́хъ ѽ і҆с҃е мо́й страстьмѝ , и҆ разбо́йника і҆с҃е мо́й , и҆ ниневи́тѧны .

=запѣ́в̾ бцⷣе .=

~І҆с҃а хрⷭ҇та̀ моего̀ ро́ждьшаѧ пречⷭ҇таѧ дв҃о , є҆ди́на нескве́рнаѧ , ѡ҆скверне́на мѧ сꙋ́ща , моли́твъ твои́хъ и҆с̾со́ помъ ѡ҆чи́сти .

К=ано́нъ , бл҃говѣ́щенїю прест҃ы́ѧ бцⷣы .=

=запѣ́въ бцⷣе . Г=лаго́лъ твои́хъ гаврїи́ле , гла́съ ра́дованенъ прїе́мши , весе́лїѧ бжⷭ҇твенагѡ и҆спо́лнихсѧ . ра́дость бо воз вѣща́еши неконе́чнꙋю .

=запѣ́въ бцⷣе . С=ѐ тебѣ̀ да́стсѧ ра́дость , бг҃омт҃и бж҃їѧ , и҆ всѧ̀ тва́рь вопїе́тъ тѝ бг҃оневѣ́сто . ты́ бо є҆ди́на мт҃и бж҃їѧ , пронарече́сѧ чⷭ҇таѧ .

=сла́ва . Е҆́=ввы мно́ю ны́нѣ да ᲂу҆праздни́тсѧ ѡ҆сꙋжде́нїе , мно́ю до́лгъ дре́внїи , да возда́нъ бꙋ́детъ дне́сь , мно́ю ра́дость дре́внѧѧ да да́стсѧ преиспо́лнена .

=и҆ ны́нѣ . Ѡ҆=бѣща́сѧ бг҃ъ а҆враа́мꙋ пра́ѻ҆ц҃ꙋ , бл҃гослови́ти ѿ сѣ́мене є҆гѡ̀ ꙗ҆зы́ки чⷭ҇таѧ . тобо́ю же прехожде́нїе ѻ҆бѣ́тъ прїе́млетъ дне́сь .

=катава́сїѧ : В=озопи́лъ проѡбразꙋ́ѧ погребе́нїе тридне́вное , проро́къ і҆ѡ́на в̾ ки́тѣ бг҃ꙋ молѧ́сѧ , ѿ тлѝ спаси́ мѧ , і҆с҃е цр҃ю сы́и си́ламъ .

~Гдⷭ҇и поми́лꙋй =[три́жды]. сла́ва , и҆ ны́нѣ .=

=кондакѝ , и҆ и҆́косы , прест҃ѣ́й бцⷣе .=

=конда́к̾ , а҃ . В=збра́нной воево́дѣ побѣди́тельнаѧ , ꙗ҆́кѡ и҆зба́ вльшесѧ ѿ ѕлы́хъ , бл҃года́рственаѧ восписꙋ́емъ ти рабѝ твоѝ бцⷣе . но ꙗ҆́кѡ и҆мꙋ́щи держа́вꙋ непобѣди́мꙋю , ѿ всѧ́ кихъ на́съ бѣ́дъ свободѝ , да зове́мъ ти , ра́дꙋисѧ невѣ́сто неневѣ́стнаѧ .

=и҆́косъ . А҆́=нг҃лъ пред̾ста́тель , с̾ нб҃сѐ по́сланъ бы́сть рещѝ бцⷣе , ра́дꙋисѧ . и҆ съ беспло́тнымъ гла́сомъ воплоща́ема тѧ зрѧ̀ гдⷭ҇и , ᲂу҆жаса́шесѧ и҆ стоѧ́ше , зовы́и к̾ не́й такова́ѧ . ра́дꙋисѧ є҆ѧ́же ра́ди ра́дость восїѧ́етъ . ра́дꙋисѧ є҆ѧ́же ра́ди клѧ́тва и҆сче́знетъ . ра́дꙋисѧ па́дшаго а҆да́ма воста́нїе , ра́дꙋисѧ сле́зъ є҆́ввинъ и҆збавле́нїе . ра́дꙋисѧ высото̀ неꙋдо́бь восходи́ма чл҃ческими по́мыслы . ра́дꙋисѧ глꙋбино̀ неꙋдо́бь зри́маѧ и҆ а҆́нг҃льскима ѻ҆чи́ма . ра́дꙋисѧ ꙗ҆́кѡ є҆сѝ цр҃е́во сѣда́лище . ра́дꙋисѧ ꙗ҆́кѡ но́сиши носѧ́щаго всѧ̀ . ра́дꙋисѧ ѕвѣздо̀ ꙗ҆влѧ́ющаѧ сл҃нце . ра́дꙋисѧ ᲂу҆тро́бо бжⷭ҇твенаго воплоще́нїѧ . ра́дꙋисѧ є҆ѧ́же ра́ди ѡ҆бновлѧ́етсѧ тва́рь . ра́дꙋисѧ є҆ѧ́же ра́ ди поклонѧ́емсѧ творцꙋ̀ . ра́дꙋисѧ невѣ́сто неневѣ́стнаѧ =[покло́н̾ до землѝ].=

=конда́к̾ , в҃ . В=и́дѧщи ст҃а́ѧ себѐ в̾ чистотѣ̀ , речѐ гаврїи́лꙋ де́рзостнѣ , пресла́вное твоегѡ̀ гла́са , неꙋдо́бь прїѧ́тно ми дш҃и ꙗ҆влѧ́етсѧ , без̾сѣ́менна бо зача́тїѧ ржⷭ҇тво̀ пред̾гл҃еши , зовы́и , а҆ллилꙋ́їѧ .

=и҆́косъ . Р=а́зꙋмъ неразꙋ́менъ , разꙋмѣ́ти дв҃аѧ и҆́щꙋщи , возопѝ к̾ слꙋжа́щемꙋ . и҆́з̾бокꙋ чи́стꙋ , сн҃ꙋ ка́ко є҆́сть роди́ тисѧ мо́щно , рцы́ ми ; к̾ не́й же ѻ҆́нъ речѐ со́ страхомъ , ѻ҆ба́че зовы́и си́це . ра́дꙋисѧ совѣ́та неи҆зрече́ннагѡ та́йнѡ . ра́дꙋисѧ молча́нїемъ молѧ́щихсѧ вѣ́рою . ра́дꙋисѧ чюде́съ хрⷭ҇то́выхъ нача́ло . ра́дꙋисѧ велѣ́нїемъ є҆гѡ̀ главо̀ . ра́дꙋисѧ лѣ́ствице нбⷭ҇наѧ по не́й же сни́де бг҃ъ . ра́дꙋисѧ мо́сте преводѧ́и ѿ землѝ на́ нб҃о . ра́дꙋисѧ а҆́нг҃лѡмъ многосло́ вѧщее чю́до . ра́дꙋисѧ бѣсово́мъ многоплаче́вныи стрꙋ́пе . ра́дꙋисѧ и҆́же свѣ́тъ неи҆зрече́нно ро́ждьши . ра́дꙋисѧ є҆́же ка́ко ни є҆ди́наго же наꙋчи́вши . ра́дꙋисѧ премꙋ́дрыхъ превосходѧ́щи ра́зꙋмы . ра́дꙋисѧ вѣ́рныхъ ѡ҆зарѧ́ющи смы́ слы . ра́дꙋисѧ невѣ́сто неневѣ́стнаѧ .

=конда́к̾ , г҃ . С=и́ла вы́шнѧгѡ ѡ҆сѣнѝ тогда̀ , к̾ зача́тїю бра́кꙋ неи҆скꙋ́снѣй , и҆ бл҃гопло́днаѧ тоѧ̀ ложесна̀ , ꙗ҆́кѡ село̀ пока за̀ сла́дко , всѣ́мъ хотѧ́щимъ жа́ти спасе́нїе , внегда̀ пѣ́ти си́це , а҆ллилꙋ́їѧ .

=и҆́косъ . И҆=мꙋ́щи бг҃опрїѧ́тнꙋ дв҃аѧ ᲂу҆тро́бꙋ , востечѐ къ є҆ли саве́ти . младе́нецъ же ѻ҆́ноѧ а҆́бїе позна́въ сеѧ̀ цѣлова́нїе , ра́довашесѧ , и҆ и҆гра́ньми ꙗ҆́кѡ пѣ́сньми , вопїѧ́ше к̾ бцⷣе . ра́дꙋисѧ ѿ́расли неᲂу҆вѧда́емыѧ лозо̀ . ра́дꙋисѧ плода̀ без̾ сме́ртнагѡ стѧжа́нїе . ра́дꙋисѧ дѣ́лателѧ дѣ́лающи чл҃ко лю́бца . ра́дꙋисѧ сади́телѧ жи́зни на́шеѧ поро́ждьши . ра́дꙋисѧ браздо̀ растѧ́щаѧ гобзова́нїе щедро́тъ . ра́дꙋисѧ трапе́зо носѧ́щаѧ ѻ҆би́лїе ѡ҆чище́нїй . ра́дꙋисѧ ꙗ҆́кѡ ра́й пи́щныи процвѣта́еши . ра́дꙋисѧ ꙗ҆́кѡ приста́нище дш҃а́мъ гото́виши . ра́дꙋисѧ прїѧ́тное моли́твы кади́ло . ра́дꙋисѧ всегѡ̀ ми́ра ѡ҆чище́нїе . ра́дꙋисѧ бж҃їе к̾ сме́ртнымъ бл҃го воле́нїе . ра́дꙋисѧ сме́ртныхъ к̾ бг҃ꙋ дерзнове́нїе . ра́дꙋисѧ невѣ́сто неневѣ́стнаѧ .

=конда́къ , д҃ . Б=ꙋ́рю внꙋ́трь и҆мѣ́ѧ помышле́нїи невѣ́рныхъ цѣломꙋ́дреныи і҆ѡ́сифъ , смꙋти́сѧ . пре́жде небра́чнꙋ тѧ̀ зрѧ̀ , и҆ бракоѡ҆кра́дованꙋ помышлѧ́ше непоро́чнаѧ . ᲂу҆вѣ́дѣвъ же твоѐ зача́тїе ѿ́ дх҃а ст҃а , речѐ , а҆ллилꙋ́їѧ .

=и҆́косъ . С=лы́шаша па́стырїе , а҆́нг҃лѡмъ пою́щимъ плотьско́е хрⷭ҇то́во прише́ствїе , и҆ те́кше ꙗ҆́кѡ къ па́стырю . ви́дѣша то гѡ̀ ꙗ҆́кѡ а҆́гньца непоро́чна во́ чревѣ мр҃і́инѣ па́сшасѧ , ю҆́же пою́ще и҆ рѣ́ша , ра́дꙋисѧ а҆́гньца и҆ па́стырѧ мт҃и . ра́дꙋисѧ дворѐ слове́сныхъ ѻ҆ве́цъ . ра́дꙋисѧ неви́димыхъ ѕвѣре́й мꙋ че́нїе , ра́дꙋисѧ ра́йскимъ две́ремъ ѿверзе́нїе . ра́дꙋисѧ ꙗ҆́кѡ нбⷭ҇наѧ с̾ра́дꙋютсѧ съ земны́ми , ра́дꙋисѧ ꙗ҆́кѡ земна́ѧ с̾ликоствꙋ́ютъ нбⷭ҇нымъ . ра́дꙋисѧ а҆пⷭ҇лѡмъ немо́лчнаѧ ᲂу҆ста̀ , ра́дꙋисѧ страстоте́рпцемъ непобѣди́маѧ де́рзости . ра́дꙋисѧ тве́рдое вѣ́рѣ ѡ҆снова́нїе , ра́дꙋисѧ свѣ́тлое бл҃года́ти по зна́нїе . ра́дꙋисѧ є҆ѧ́же ра́ди ѡ҆бнажи́сѧ а҆́дъ , ра́дꙋисѧ є҆ѧ́же ра́ди ѡ҆блеко́хомсѧ сла́вою . ра́дꙋисѧ невѣ́сто неневѣ́стнаѧ .

=конда́къ , є҃ . Б=г҃оте́чнꙋю ѕвѣздꙋ̀ , ви́дѣвше волсвѝ , и҆ тоѧ̀ послѣ́доваша зарѝ , и҆ ꙗ҆́кѡ свѣти́льника держа́ще ю҆̀ , то́ю и҆ска́хꙋ крѣ́пкагѡ цр҃ѧ . и҆ дости́гше недости́жимаго пора́до вашасѧ є҆мꙋ̀ , вопїю́ще , а҆ллилꙋ́їѧ .

=и҆́косъ . В=и́дѣша ѻ҆́троцы халдѣ́йстїи на рꙋкꙋ̀ дв҃чю , созда́в шаго рꙋка́ма чл҃ки , и҆ влⷣкꙋ разꙋмѣва́юще є҆гѡ̀ , а҆́ще и҆ ра́бїи взѧ́тъ зра́къ , потща́шасѧ дармѝ ᲂу҆годи́ти є҆мꙋ̀ . и҆ возо пи́ти бл҃гослове́ннѣй , ра́дꙋисѧ ѕвѣзды̀ незаходи́мыѧ мт҃и . ра́дꙋисѧ зарѐ та́йнагѡ днѐ . ра́дꙋисѧ пре́лести пе́щь ᲂу҆гаси́ вши . ра́дꙋисѧ тро́йцꙋ ᲂу҆чени́къ хранѧ́щи . ра́дꙋисѧ мꙋчи́те лѧ неми́лостива и҆змѣта́ющи ѿ нача́льства . ра́дꙋисѧ гдⷭ҇а чл҃колю́бца показа́вши хрⷭ҇та̀ . ра́дꙋисѧ ꙗ҆́же ва́рварскагѡ и҆збавлѧ́ющи слꙋже́нїѧ . ра́дꙋисѧ скве́рныхъ и҆збавлѧ́ющаѧ дѣ́лъ . ра́дꙋисѧ ѻ҆гнѧ̀ покланѧ́нїе ᲂу҆гаси́вши . ра́дꙋисѧ пла́мене страстна́гѡ и҆змѣнѧ́ющи . ра́дꙋисѧ пе́рсѡмъ наста́внице цѣломꙋ́дрїѧ . ра́дꙋисѧ всѣ́хъ родѡ́въ весе́лїе , ра́дꙋисѧ невѣ́сто неневѣ́стнаѧ .

=конда́къ , ѕ҃ . П=роповѣ́дницы бг҃оно́снїи бы́вше волсвѝ , воз̾ врати́шасѧ в̾ вавило́нъ . сконча́вше ти прⷪ҇рчество , и҆ пропо вѣ́давше тѧ хрⷭ҇та̀ всѣ́мъ . ѡ҆ста́виша и҆́рода ꙗ҆́кѡ лжи́ва , невѣ́дꙋща пѣ́ти , а҆ллилꙋ́їѧ .

=и҆́косъ . В=осїѧ̀ во є҆ги́птѣ просвѣще́нїе и҆́стинѣ , ѿгна́лъ є҆сѝ лжѝ тмꙋ̀ . и҆́доли бо є҆гѡ̀ сп҃се нетерпѧ́ще твоеѧ̀ крѣ́пости , падо́ша . си́хъ же и҆зба́вльшїисѧ вопїѧ́хꙋ к̾ бцⷣе , ра́дꙋисѧ и҆справле́нїе чл҃кѡмъ , ра́дꙋисѧ низ̾паде́нїе бѣсо́мъ . ра́дꙋисѧ ꙗ҆́же пре́лести держа́вꙋ попра́вши , ра́дꙋисѧ и҆́дольскꙋю ле́сть ѡ҆бличи́вши . ра́дꙋисѧ ꙗ҆́кѡ мо́ре потопи́вши фараѡ́на мы́ сленаго . ра́дꙋисѧ ка́меню напои́вшїи жа́ждꙋщыѧ живота̀ . ра́дꙋисѧ ѻ҆́гненыи сто́лпе , наставлѧ́ѧи сꙋ́щихъ во тмѣ̀ . ра́дꙋисѧ покро́ве ми́рꙋ , ши́рши ѻ҆́блака . ра́дꙋисѧ пи́ще ма́н ны прїе́мнице , ра́дꙋисѧ пи́щи ст҃ы́ѧ слꙋжи́телю . ра́дꙋисѧ землѐ ѡ҆бѣтова́ннаѧ , ра́дꙋисѧ и҆з̾ неѧ́ же тече́тъ ме́дъ и҆ млеко̀ , ра́дꙋисѧ невѣ́сто неневѣ́стнаѧ .

=конда́къ , з҃ . Х=отѧ́щꙋ симеѡ́нꙋ ѿ ны́нѣшнѧгѡ вѣ́ка пре ста́витисѧ ѿ преле́стнагѡ , вда́лсѧ є҆сѝ ꙗ҆́кѡ млⷣнцъ томꙋ̀ но позна́лсѧ є҆сѝ є҆мꙋ̀ и҆ бг҃ъ соверше́нъ . тѣ́мъ ᲂу҆́бѡ ᲂу҆ди ви́сѧ твое́й неи҆зрече́нѣй премꙋ́дрости , зовы́и , а҆ллилꙋ́їѧ .

=и҆́косъ . Н=о́вꙋ показа̀ тва́рь , ꙗ҆́вльсѧ зижди́тель на́мъ , и҆́же ѿ негѡ̀ бы́вшимъ , и҆з̾ без̾сѣ́менныѧ прозѧ́бъ ᲂу҆тро́бы , и҆ сохрани́въ ю҆̀ ꙗ҆́коже бѣ̀ нетлѣ́нна . да чю́до ви́дѧще воспое́м̾ є҆́й вопїю́ще , ра́дꙋисѧ цвѣ́те нетлѣ́нїѧ , ра́дꙋисѧ вѣнчѐ воздержа́нїѧ . ра́дꙋисѧ воскрⷭ҇нїѧ ѻ҆́бразъ ѡ҆блиста́ющи , ра́дꙋ исѧ а҆́нг҃льское житїѐ ꙗ҆влѧ́ющи . ра́дꙋисѧ дре́во бл҃гоплодо ви́тое , ѿ него́же пита́ютсѧ вѣ́рнїи . ра́дꙋисѧ дре́во бл҃го сѣ́нно ли́ствено , и҆́мъ же покрыва́ютсѧ мно́зи . ра́дꙋисѧ ро́ждьшаѧ наста́вника заблꙋ́ждьшимъ , ра́дꙋисѧ поро́ждь шаѧ и҆зба́вителѧ плѣне́нымъ . ра́дꙋисѧ сꙋдїѝ пра́веднагѡ ᲂу҆моле́нїе . ра́дꙋисѧ мно́гимъ согрѣше́нїи проще́нїе . ра́дꙋисѧ ѻ҆де́же наги́хъ дерзнове́нїѧ , ра́дꙋисѧ любы̀ всѧ́ко жела́нїе побѣжда́ющи . ра́дꙋисѧ невѣ́сто неневѣ́стнаѧ .

=конда́к̾ , и҃ . С=тра́нно ржⷭ҇тво̀ ви́дѣвше , ᲂу҆страни́мсѧ ми́ра , ᲂу҆́мъ на́ нб҃о прело́жьше . сего́ бо ра́ди высо́кїи , на землѝ ꙗ҆ви́сѧ смире́нъ чл҃къ , хотѧ̀ привлещѝ к̾ высотѣ̀ , вопїю́ щихъ є҆мꙋ̀ , а҆ллилꙋ́їѧ .

=и҆́кос̾ . В=е́сь бѣ̀ в̾ ни́жнихъ , и҆ вы́шнихъ ника́коже ѿстꙋ́пль , неѡ҆пи́санно сло́во . с̾хожде́нїе бо бжⷭ҇твенѡ , немѣ́стнѡ бы́сть прехожде́нїе , и҆ ржⷭ҇тво̀ ѿ дв҃ы бг҃опрїѧ́тны слы́шаще сїѧ̀ . ра́дꙋисѧ бг҃а нев̾мѣсти́магѡ в̾мѣсти́лище . ра́дꙋисѧ честна́гѡ та́инства две́ри . ра́дꙋисѧ невѣ́рныхъ вѣ́рное слы́ шанїе . ра́дꙋисѧ вѣ́рныхъ и҆звѣ́стнаѧ похвало̀ . ра́дꙋисѧ коле сни́це прест҃а́ѧ сꙋ́щагѡ на херꙋви́мѣхъ . ра́дꙋисѧ селе́нїе пресла́внѡ сꙋ́щагѡ на серафи́мѣхъ . ра́дꙋисѧ проти́вныѧ в̾ то́же собра́вши . ра́дꙋисѧ ꙗ҆́же дв҃ство и҆ ржⷭ҇тво̀ сочета́вши . ра́дꙋисѧ є҆ѧ́же ра́ди разрѣши́сѧ престꙋпле́нїе . ра́дꙋисѧ є҆ѧ́же ра́ди ѿве́рзесѧ ра́й . ра́дꙋисѧ ключю̀ црⷭ҇тва хрⷭ҇то́ва . ра́дꙋисѧ наде́же бл҃гъ вѣ́чныхъ . ра́дꙋисѧ невѣ́сто неневѣ́стнаѧ .

=конда́къ , ѳ҃ . В=сѧ́ко є҆стество̀ а҆́нг҃льское ᲂу҆диви́сѧ , вели́комꙋ твоегѡ̀ вочл҃ченїѧ дѣ́лꙋ . непристꙋ́пнагѡ бо ꙗ҆́кѡ бг҃а , зрѧ́ хꙋ всѣ́мъ пристꙋ́пна чл҃ка , на́мъ ᲂу҆́бѡ с̾пребыва́юща , и҆ слы́ шаща ѿ всѣ́хъ , а҆ллилꙋ́їѧ .

=и҆́косъ . В=иті́и многовѣща́нны , ꙗ҆́кѡ ры́бы без̾гла́сны ви́ димъ ѡ҆ тебѣ̀ бцⷣе , недоꙋмѣ́ютъ бо глаго́лати , ка́кѡ дв҃ою пребыва́еши , и҆ роди́ти возмо́же . мы́ же та́инствꙋ дивѧ́ щесѧ , вѣ́рнѡ вопїе́мъ , ра́дꙋисѧ премꙋ́дрости бж҃їѧ прїѧ́те лище . ра́дꙋисѧ промышле́нїѧ є҆гѡ̀ сокро́вище . ра́дꙋисѧ любомꙋдрецы̀ немꙋдры̀ ꙗ҆влѧ́ющи . ра́дꙋисѧ хитрослове́сники без̾слове́сны ѡ҆бличи́вши . ра́дꙋисѧ ꙗ҆́кѡ ѡ҆бꙋѧ́ша лю́тыѧ в̾зыска́тели . ра́дꙋисѧ ꙗ҆́кѡ ᲂу҆вѧдо́ша баснотво́рцы . ра́дꙋисѧ а҆ѳине́йскїѧ плени́цы растерза́ющи . ра́дꙋисѧ рыбаре́мъ мре́ жи и҆сполнѧ́ющи . ра́дꙋисѧ и҆з̾ глꙋбины̀ невѣ́дѣнїѧ и҆звла ча́щи . ра́дꙋисѧ мно́гихъ в̾ ра́зꙋмѣ просвѣща́ющи . ра́дꙋисѧ кораблю̀ хотѧ́щимъ спасти́сѧ . ра́дꙋисѧ приста́нище жите́й скихъ пла́ванїи . ра́дꙋисѧ невѣ́сто неневѣ́стнаѧ .

=конда́к̾ , і҃ . С=пастѝ хотѧ̀ ми́ръ , и҆́же всѣ́мъ ᲂу҆краси́тель , к̾ семꙋ̀ самоѡ҆бѣ́тованъ прїи́де , па́стырь сы́и и҆ бг҃ъ . на́съ ра́ди ꙗ҆ви́сѧ по на́съ подо́бенъ . подо́бнымъ бо подо́бное приз ва́въ ꙗ҆́кѡ бг҃ъ , слы́шитъ ѿ всѣ́хъ , а҆ллилꙋ́їѧ .

=и҆́кос̾ . С=тѣна̀ є҆сѝ дв҃амъ бцⷣе дв҃о , и҆ всѣ́мъ и҆́же к̾ тебѣ̀ при бѣга́ющимъ . и҆́бо нб҃ꙋ и҆ землѝ творе́цъ ᲂу҆стро́ивъ тѧ̀ пре чⷭ҇таѧ , все́льсѧ во ᲂу҆тро́бꙋ твою̀ , и҆ наꙋчи́въ приглаша́ти тебѣ̀ всѣ́хъ . ра́дꙋисѧ тѣ́ло дв҃ства . ра́дꙋисѧ две́ри спасе́нїѧ . ра́дꙋисѧ нача́льнице мы́сленагѡ назда́нїѧ . ра́дꙋисѧ пода́те льнице бжⷭ҇твеныѧ бл҃года́ти . ра́дꙋисѧ ты́ бо ѡ҆бнови́ла є҆сѝ зача́тыхъ стꙋ́дно . ра́дꙋисѧ ты́ бо наказа́ла є҆сѝ ѡ҆кра́деныѧ ᲂу҆мы̀ . ра́дꙋисѧ тли́телѧ смы́сломъ ᲂу҆пражнѧ́ющи . ра́дꙋисѧ сѣ́ѧтелѧ чистотѣ̀ поро́ждьши . ра́дꙋисѧ черто́же без̾се́мен нагѡ ᲂу҆невѣ́щенїѧ . ра́дꙋисѧ вѣ́рныхъ гдⷭ҇ви сочета́вши . ра́дꙋ исѧ до́браѧ младопита́тельнице дв҃амъ . ра́дꙋисѧ дш҃а́мъ черто́жнице ст҃ы́хъ . ра́дꙋисѧ невѣ́сто неневѣ́стнаѧ .

=конда́къ , а҃і . П=ѣ́нїе всѧ́ко побѣжда́етсѧ , простре́ти тща́ щесѧ ко мно́жествꙋ мно́гихъ щедро́тъ твои́хъ . равночи́ слены бо пѣска̀ ѱалмы̀ и҆ пѣ́сни , а҆́ще прино́симъ ти цр҃ю ст҃ы́и , ничто́же твори́мъ досто́йнѡ , и҆́хже да́лъ є҆сѝ тебѣ̀ вопїю́щимъ , а҆ллилꙋ́їѧ .

=и҆́косъ . С=вѣтопрїе́мнꙋю свѣщꙋ̀ , во тмѣ̀ сꙋ́щимъ ꙗ҆́вльшꙋю сѧ , зри́мъ ст҃ꙋ́ю дв҃ꙋ . невеще́ственыи бо в̾жига́ющи ѻ҆́гнь , наставлѧ́етъ к̾ ра́зꙋмꙋ бжⷭ҇твеномꙋ всѣ́хъ . заре́ю ᲂу҆́мъ про свѣща́ющи , зва́нїемъ же почита́емꙋю си́мъ . ра́дꙋисѧ лꙋчѐ , разꙋ́мнагѡ сл҃нца . ра́дꙋисѧ свѣти́ло незаходи́магѡ свѣ́та . ра́дꙋисѧ мо́лнїе , д́ш҃и ѡ҆свѣща́ющи . ра́дꙋисѧ ꙗ҆́кѡ гро́мъ врагѝ ᲂу҆страша́ющи . ра́дꙋисѧ ꙗ҆́кѡ многосвѣ́тлое воз̾сїѧ ва́юши просвѣще́нїе . ра́дꙋисѧ ꙗ҆́кѡ многотекꙋ́щꙋю и҆сточа́е ши рѣкꙋ̀ . ра́дꙋисѧ кꙋпѣ́ли живописꙋ́ющїи ѻ҆́бразъ . ра́дꙋисѧ грѣхо́внꙋю ѿє́млющи скве́рнꙋ . ра́дꙋисѧ ба́не ѡ҆мыва́ющаѧ со́вѣсть . ра́дꙋисѧ ча́ше че́рплющаѧ ра́дость . ра́дꙋисѧ ѡ҆бонѧ́ нїе хрⷭ҇то́ва бл҃гоꙋха́нїѧ . ра́дꙋисѧ животѐ та́йнагѡ весе́лїѧ . ра́дꙋисѧ невѣ́сто неневѣ́стнаѧ .

=конда́к̾ , в҃і . Б=л҃года́ть да́ти восхотѣ́въ , долго́мъ дре́внимъ , всѣ́хъ долго́въ рѣши́тель чл҃кѡмъ гдⷭ҇ь . прїи́де бо собо́ю ко ѿше́дшимъ тогѡ̀ бл҃года́ти , и҆ раз̾дра́въ рꙋкописа́нїе , слы́ шитъ ѿ всѣ́хъ си́це , а҆ллилꙋ́їѧ .

=и҆́косъ . П=ою́ще твоѐ ржⷭ҇тво̀ , хва́лимъ тѧ̀ всѝ , ꙗ҆́кѡ ѡ҆дꙋше вле́нъ хра́мъ бцⷣе , в̾ твою́ бо всели́сѧ ᲂу҆тро́бꙋ , содержа́и всѧ̀ рꙋко́ю гдⷭ҇ь , ѡ҆ст҃ѝ и҆ просла́ви , и҆ наꙋчѝ вопи́ти тебѣ̀ всѣ́хъ . ра́дꙋисѧ селе́нїе бг҃а сло́ва . ра́дꙋисѧ ст҃а́ѧ ст҃ы́хъ бо́льши . ра́дꙋисѧ ковче́же позлаще́нныи дх҃омъ . ра́дꙋисѧ сокро́вище животꙋ̀ неи҆стощи́мое . ра́дꙋисѧ честны́и вѣ́нче цр҃е́мъ бл҃го чести́вымъ , ра́дꙋисѧ честна́ѧ похвала̀ і҆єре́ѡмъ бл҃гоговѣ́й нымъ . ра́дꙋисѧ цр҃кви непоколѣби́мыи столпѐ . ра́дꙋисѧ црⷭ҇твꙋ нерꙋши́маѧ стѣно̀ . ра́дꙋисѧ є҆ѧ́ же ра́ди воз̾дви́ жꙋтсѧ побѣ́ды . ра́дꙋисѧ є҆ѧ́же ра́ди низ̾па́даютъ вразѝ . ра́дꙋисѧ тѣ́ла моегѡ̀ врачева́нїе . ра́дꙋисѧ дꙋшѝ моеѧ̀ пред̾ ста́тельнице . ра́дꙋисѧ невѣ́сто неневѣ́стнаѧ .

=конда́къ , г҃і . ѽ= всепѣ́таѧ мт҃и , ро́ждьшаѧ всѣ́хъ ст҃ы́хъ ст҃ѣ́йшее сло́во , ны́нѣшнее приноше́нїе прїе́мши , ѿ всѧ́кїѧ напа́сти и҆зба́ви всѣ́хъ , и҆ грѧдꙋ́щїѧ и҆змѝ мꙋ́ки , вопїю́щїѧ ти , а҆ллилꙋ́їѧ =[три́жды , с̾ покло́нами до землѝ].=

=и҆́косъ . А҆́=нг҃лъ пред̾ста́тель , с̾ нб҃сѐ по́сланъ бы́сть рещѝ бцⷣе , ра́дꙋисѧ . и҆ съ беспло́тнымъ гла́сомъ воплоща́ема тѧ зрѧ̀ гдⷭ҇и , ᲂу҆жаса́шесѧ и҆ стоѧ́ше , зовы́и к̾ не́й такова́ѧ . ра́дꙋисѧ є҆ѧ́же ра́ди ра́дость восїѧ́етъ . ра́дꙋисѧ є҆ѧ́же ра́ди клѧ́тва и҆сче́знетъ . ра́дꙋисѧ па́дшаго а҆да́ма воста́нїе , ра́дꙋисѧ сле́зъ є҆́ввинъ и҆збавле́нїе . ра́дꙋисѧ высото̀ неꙋдо́бь восходи́ма чл҃ческими по́мыслы . ра́дꙋисѧ глꙋбино̀ неꙋдо́бь зри́маѧ и҆ а҆́нг҃льскима ѻ҆чи́ма . ра́дꙋисѧ ꙗ҆́кѡ є҆сѝ цр҃е́во сѣда́лище . ра́дꙋисѧ ꙗ҆́кѡ но́сиши носѧ́щаго всѧ̀ . ра́дꙋисѧ ѕвѣздо̀ ꙗ҆влѧ́ющаѧ сл҃нце . ра́дꙋисѧ ᲂу҆тро́бо бжⷭ҇твенаго воплоще́нїѧ . ра́дꙋисѧ є҆ѧ́же ра́ди ѡ҆бновлѧ́етсѧ тва́рь . ра́дꙋисѧ є҆ѧ́же ра́ ди поклонѧ́емсѧ творцꙋ̀ . ра́дꙋисѧ невѣ́сто неневѣ́стнаѧ =[покло́н̾ до землѝ].=

=конда́к̾ , а҃ . В=збра́нной воево́дѣ побѣди́тельнаѧ , ꙗ҆́кѡ и҆зба́ вльшесѧ ѿ ѕлы́хъ , бл҃года́рственаѧ восписꙋ́емъ ти рабѝ твоѝ бцⷣе . но ꙗ҆́кѡ и҆мꙋ́щи держа́вꙋ непобѣди́мꙋю , ѿ всѧ́ кихъ на́съ бѣ́дъ свободѝ , да зове́мъ ти , ра́дꙋисѧ невѣ́сто неневѣ́стнаѧ .

=моли́тва , прест҃ѣ́й бцⷣе по и҆́косѣхъ .=

=запѣ́въ бцⷣе [+покло́н̾+]. П=рїимѝ всебл҃гопомо́щнаѧ , прест҃а́ѧ гжⷭ҇е влⷣчце бг҃ороди́тельнице , сїѧ̀ чⷭ҇тны́ѧ да́ры , тебѣ̀ є҆ди́ной прикла́дныѧ ѿ на́съ недосто́йныхъ ра́бъ твои́хъ , ꙗ҆́же ѿ всѣ́хъ родѡ́въ и҆збра́ннаѧ , и҆ всѣ́хъ тва́рей нбⷭ҇ныхъ и҆ зем ны́хъ вы́шьши ꙗ҆́вльшисѧ , поне́же бо тебѐ ра́ди бы́сть гдⷭ҇ь си́лъ с̾ на́ми , и҆ тобо́ю сн҃а бж҃їѧ позна́хомъ , и҆ сподо́би хомсѧ ст҃а́гѡ тѣ́ла є҆гѡ̀ , и҆ пречи́стыѧ кро́ве є҆гѡ̀ . тѣ́мже бл҃же́нна є҆сѝ ты̀ в̾ родѣ́хъ родѡ́въ бг҃обл҃же́ннаѧ , ꙗ҆́же херꙋ ви́мъ свѣтлѣ́йши , и҆ серафи́мъ честнѣ́йши сꙋ́щаѧ , и҆ ны́нѣ всепѣ́таѧ прест҃а́ѧ бцⷣе , непреста́й молѧ́щисѧ ѡ҆ на́съ , недо сто́йныхъ рабѣ́хъ твои́хъ , є҆́же и҆зба́витисѧ на́мъ ѿ всѧ́ когѡ навѣ́та лꙋка́вагѡ , и҆ ѿ всѧ́когѡ ѡ҆бьстоѧ́нїѧ , и҆ сохрани́тисѧ на́мъ неврежде́ннымъ ѿ всѧ́когѡ всеѧдови́ таго прило́га дїа́вольскагѡ . но да́же до конца̀ моли́твами твои́ми не ѡ҆сꙋжде́ныхъ на́съ соблюдѝ , ꙗ҆́кѡ да твои́мъ застꙋпле́нїемъ , и҆ по́мощїю спаса́еми , сла́вꙋ и҆ хвалꙋ̀ , бл҃годаре́нїе и҆ поклонѧ́нїе за всѧ̀ и҆́же в̾ трⷪ҇цѣ є҆ди́номꙋ бг҃ꙋ и҆ всѣ́хъ созда́телю воз̾сыла́емъ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾ до землѝ].=

=пѣ́снь , з҃ . і҆рмо́съ . Ѻ҆= тѣ́лѣ зла́тѣ на́ поли деи́рѣ слꙋжи́ мѣмъ , трїѐ ѻ҆́троцы неради́ша ѡ҆ без̾бо́жнѣмъ велѣ́нїи , но посредѣ̀ пла́мени в̾ве́ржени , прохлажда́еми поѧ́хꙋ , бл҃госло ве́нъ бг҃ъ ѻ҆ц҃ъ на́шихъ .

=запѣ́въ і҆с҃ꙋ . Х=рⷭ҇тѐ і҆с҃е , никто́же согрѣшѝ на землѝ ѿ́ вѣка ѽ і҆с҃е , ꙗ҆́коже согрѣши́хъ а҆́зъ ѻ҆каѧ́нныи , и҆ блꙋ́дныи . тѣ́мже і҆с҃е мо́й вопїю́ ти , пою́ща мѧ ᲂу҆ще́дри , бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ .

=запѣ́в̾ і҆с҃ꙋ . Х=рⷭ҇тѐ і҆с҃е , ѿ́ страха твоегѡ̀ вопїю̀ , пригвозди́ мѧ ѽ і҆с҃е мо́й , и҆ ѡ҆кормѝ ны́нѣ к̾ приста́нищꙋ бл҃гоꙋти́шно мꙋ . ꙗ҆́кѡ да і҆с҃е мо́й ще́дре пою́ ти спаса́емъ , бл҃гослове́нъ є҆сѝ бж҃е ѻ҆ц҃ъ на́шихъ .

=запѣ́въ і҆с҃ꙋ . Х=рⷭ҇тѐ і҆с҃е , тма́ми ѡ҆бѣща́хтисѧ ѽ і҆с҃е мо́й пока́ѧтисѧ , но солга́хъ страстны́и , и҆ ѻ҆каѧ́ныи . тѣ́мже і҆с҃е мо́й вопїю́ ти , нечю́вственѣ пребы́вшꙋю дш҃ꙋ мою̀ просвѣтѝ хрⷭ҇тѐ . ѻ҆ц҃е́мъ бж҃е бл҃гослове́нъ є҆сѝ .

=запѣ́въ бцⷣе . Х=рⷭ҇та̀ і҆с҃а ро́ждьшаѧ стра́шнѡ , и҆ вы́ше є҆сте ства̀ , того̀ молѝ всенепоро́чнаѧ , ꙗ҆́же чре́зъ є҆сте́ственаѧ моѧ̀ согрѣше́нїѧ всѧ̀ прости́ти ми ѻ҆трокови́це . да зовꙋ́ ти спаса́емъ , бл҃гослове́на є҆сѝ ꙗ҆́же бг҃а пло́тїю ро́ждьшаѧ .

К=ано́нъ , бл҃говѣ́щенїю прест҃ы́ѧ бцⷣы .=

=запѣ́в̾ бцⷣе . С=вѣ́тъ невеще́ственыи повѣ́даѧ , в̾ веще́ственѣ тѣлесѝ совокꙋплѧ́емь , за млрⷭ҇дїе мно́гое . свѣ́тлѡ бл҃говѣ́ щенїе , бжⷭ҇твенагѡ проповѣ́данїѧ , ны́нѣ взыва́еши ми , бл҃гослове́нъ пречⷭ҇таѧ пло́дъ твоегѡ̀ чре́ва .

=запѣ́в̾ бцⷣе . Р=а́дꙋисѧ влⷣчце дв҃о , ра́дꙋисѧ пречⷭ҇таѧ . ра́дꙋисѧ прїѧ́телище бж҃їе , ра́дꙋисѧ свѣ́щниче свѣ́та . а҆да́мово возва́ нїе , и҆ є҆́ввы и҆збавле́нїе . горо̀ ст҃а́ѧ , и҆ пресла́вное сщ҃е́нїе , и҆ черто́гъ без̾сме́ртїѧ .

=сла́ва . Д=ш҃ꙋ ѡ҆чи́сти ми и҆ тѣ́ло ѡ҆ст҃ѝ , цр҃ковь сотворѝ вмѣ́стнꙋ бг҃ꙋ . сѣ́нь бг҃оꙋкра́шенꙋ , ѡ҆дш҃евле́нъ хра́мъ наи́ тїемъ прест҃а́гѡ дх҃а , и҆ жи́зни чⷭ҇тꙋю мт҃рь .

=и҆ ны́нѣ . Ꙗ҆́=кѡ многосвѣ́тлꙋю свѣщꙋ̀ , и҆ бг҃одѣ́ланенъ черто́гъ , ви́жꙋ тѧ ны́нѣ ꙗ҆́кѡ зла́тъ ковче́гъ . зако́нꙋ по да́телѧ прїимѝ дв҃о , бл҃гои҆зво́лившаго чл҃ческое и҆зба́вити тобо́ю тлѣ́нное сꙋщество̀ .

=катава́сїѧ : Н=епослꙋжи́ша тва́ри бг҃омꙋ́дрїи , па́че зижди́те лѧ . но ѻ҆́гненное преще́нїе мꙋ́жески попра́вше , ра́довахꙋсѧ пою́ще , препѣ́тыи и҆́же ѻ҆ц҃е́мъ гдⷭ҇ь и҆ бг҃ъ бл҃гослове́нъ є҆сѝ .

=пѣ́снь , и҃ . і҆рмо́съ . В=пе́щь ѻ҆́гненнꙋю , к̾ дѣ́темъ є҆вре́йскимъ соше́дшагѡ , и҆ пла́мень на хла́дъ прело́жшагѡ бг҃а , по́йте всѧ̀ дѣ́ла гдⷭ҇а , и҆ превозноси́те є҆гѡ̀ во́ вѣки .

=запѣ́въ і҆с҃ꙋ . Т=ѧ і҆с҃е мо́й молю̀ , ꙗ҆́коже блꙋдни́цꙋ і҆с҃е мо́й и҆зба́вилъ є҆сѝ мно́гихъ прегрѣше́нїй , та́кѡ и҆ менѐ і҆с҃е хрⷭ҇тѐ мо́й и҆зба́ви , и҆ ѡ҆чи́сти ѡ҆скверне́нꙋю дш҃ꙋ мою̀ , і҆с҃е мо́й .

=запѣ́в̾ і҆с҃ꙋ . П=реклони́хсѧ і҆с҃е безслове́сными сластьмѝ , без слове́сенъ ꙗ҆ви́хсѧ . и҆ ското́мъ вои́стинꙋ , ѽ і҆с҃е мо́й сп҃се , стра́стнѡ ѻ҆каѧ́нныи ᲂу҆подо́бихсѧ . тѣ́мже і҆с҃е безслове́сїѧ мѧ и҆зба́ви .

=запѣ́в̾ і҆с҃ꙋ . В=па́дъ ѽ і҆с҃е въ дꙋшетлѣ́нныѧ разбо́йники , ѡ҆бнажи́хсѧ ѻ҆де́жды і҆с҃е мо́й бг҃отка́нныѧ , и҆ лежю̀ ра́нами ᲂу҆ѧ́звенъ . ма́сло хрⷭ҇тѐ возле́й на мѧ̀ и҆ вино̀ .

=запѣ́въ бцⷣе .=

~І҆с҃а моего̀ и҆ бг҃а носи́вшаѧ хрⷭ҇та̀ несказа́ннѡ , бцⷣе мр҃і́е , того̀ молѝ прⷭ҇нѡ , ѿ бѣ́дъ спасти́сѧ рабꙋ̀ твоемꙋ̀ , и҆ пѣвце́мъ твои́мъ , неи҆скꙋсомꙋ́жнаѧ дв҃о .

К=ано́нъ , бл҃говѣ́щенїю прест҃ы́ѧ бцⷣы .=

=запѣ́въ бцⷣе . О=у҆́мъ всѧ́къ побѣжда́етсѧ зе́мленъ , ѿвѣща̀ дв҃ца , и҆́щꙋщи ꙗ҆́же ми вѣща́еши пресла́внаѧ , слы́шахъ сло веса̀ твоѧ̀ , но бою́сѧ ᲂу҆жаса́ющисѧ , да не ле́стїю мѧ̀ ꙗ҆́кѡ є҆́ввꙋ дале́че по́слеши ѿ́ бг҃а , но ѻ҆ба́че вопїю̀ , бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

=запѣ́в̾ бцⷣе . С=ѐ тебѣ̀ недоꙋмѣ́нное разрѣши́тсѧ . речѐ къ си́мъ гаврїи́лъ , до́брѣ бо речѐ ве́щь непости́жна . словесе́мъ твои́хъ ᲂу҆сте́нъ повинꙋ́ющисѧ про́чее , несꙋмни́сѧ ꙗ҆́кѡ льстѝ , ꙗ҆́коже ве́щи вѣ́рꙋй . а҆́зъ бо ра́дꙋѧсѧ вопїю̀ , бл҃госло ви́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́вѣки .

=запѣ́в̾ бцⷣе . З=ако́нъ се́й ѿ́ бг҃а чл҃кѡмъ є҆́сть , непоро́чнаѧ а҆́бїе речѐ , ѻ҆́бщїѧ любвѐ ржⷭ҇тво̀ происхо́дитъ , не зна́ю ло́жа све́рстника ѿ ню́дъ , ка́кѡ ᲂу҆́бѡ гл҃еши , ꙗ҆́кѡ рождꙋ̀ ; бою́сѧ є҆да̀ ле́сть гл҃еши . но ѻ҆ба́че вопїю̀ , бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

=сла́ва . Г=л҃ы , ꙗ҆́же ми вѣща́еши чи́стаѧ , а҆́нг҃лъ па́ки речѐ , ѻ҆бы́чай є҆́сть ржⷭ҇тва̀ чл҃кѡмъ сме́ртнымъ . сꙋ́щаго же ти бг҃а ѡ҆бѣщава́ю , па́че сло́ва и҆ смы́сла воплоща́ема , ꙗ҆́коже вѣ́сть и҆з̾ тебѐ . тѣ́мже и҆ ра́дꙋѧсѧ вопїю̀ , бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

=и҆ ны́нѣ . Ꙗ҆=влѧ́ешимисѧ и҆́стинѣ вѣща́тель , речѐ дв҃аѧ . ра́дости бо ѻ҆́бщїѧ прише́лъ є҆сѝ бл҃говѣ́стникъ . дш҃ꙋ ѡ҆чи́ стихъ с̾ тѣ́ломъ , и҆ по гл҃ꙋ твоемꙋ̀ бꙋ́ди ми , да всели́тсѧ бг҃ъ въ мѧ̀ , є҆мꙋ́же вопїю̀ съ тобо́ю , бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

=катава́сїѧ : С=лы́ши ѻ҆трокови́це дв҃це чⷭ҇таѧ , да рече́тъ ᲂу҆́бѡ гаврїи́лъ , совѣ́тъ вы́шнѧгѡ дре́вле и҆́стинныи . бꙋ́ди на прїѧ́тїе гото́ва бг҃ꙋ , тобо́ю бо невмѣсти́мыи с̾ чл҃ки пожи ве́тъ . тѣ́мъ и҆ ра́дꙋѧсѧ вопїю̀ , да бл҃гослови́те всѧ̀ дѣ́ла гдⷭ҇нѧ гдⷭ҇а , и҆ превозноси́те є҆гѡ̀ во́ вѣки .

=пѣ́снь , ѳ҃ . і҆рмо́съ . И҆́=же ѿ́ бг҃а бг҃а сло́ва , неи҆зрече́нною мꙋ́д ростїю , прише́дшагѡ ѡ҆бнови́ти а҆да́ма , ꙗ҆́дїю тлѣ́нїѧ па́д шагѡ ѕлѣ̀ , ѿ ст҃ы́ѧ же дв҃цы , неи҆зрече́ннѡ воплоща́ема на́съ ра́ди , вѣ́рнїи є҆диномꙋ́дреннѡ , пѣ́сньми велича́емъ .

=запѣ́в̾ і҆с҃ꙋ [+покло́н̾+]. М=анасі́ю і҆с҃е мо́й , мытарѧ̀ блꙋдни́цꙋ и҆ блꙋ́днаго ще́дре і҆с҃е , и҆ разбо́йника преминꙋ́хъ і҆с҃е мо́й , в̾ дѣ́лехъ стꙋ́дныхъ и҆ без̾мѣ́стныхъ і҆с҃е . но ты̀ і҆с҃е мо́й , пред̾ вари́въ мѧ спасѝ .

=запѣ́въ і҆с҃ꙋ . И҆́=же ѿ а҆да́ма і҆с҃е мо́й согрѣши́вшыѧ всѧ̀ , пре́жде зако́на и҆ в̾ зако́нѣ і҆с҃е , и҆ по зако́нѣ і҆с҃е мо́й , и҆ по бл҃года́ти преминꙋ́хъ страстьмѝ ѻ҆каѧ́нно . но ты̀ і҆с҃е мо́й , сꙋдьба́ми сѝ спаси́ мѧ .

=запѣ́в̾ і҆с҃ꙋ . Д=а не ѿлꙋче́нъ бꙋ́дꙋ і҆с҃е мо́й , неи҆зрече́нныѧ тѝ сла́вы . да не полꙋчю̀ ча́сти шꙋ́їѧ , сла́дкїи і҆с҃е . но ты́ мѧ десны́мъ ѻ҆вца́мъ твои́мъ , хрⷭ҇тѐ і҆с҃е мо́й счета́въ поко́й , ꙗ҆́кѡ млрⷭ҇дъ .

=запѣ́в̾ бцⷣе . І҆=с҃а бцⷣе , є҆го́же носи́ла є҆сѝ , є҆ди́на неи҆скꙋсо мꙋ́жнаѧ дв҃о мр҃і́е , того̀ чⷭ҇таѧ ᲂу҆молѝ , ꙗ҆́кѡ сн҃а своего̀ и҆ зижди́телѧ , и҆зба́вити всѧ̀ притека́ющыѧ к̾ тебѣ̀ , и҆скꙋше́ нїи и҆ бѣ́дъ , и҆ ѻ҆гнѧ̀ бꙋ́дꙋщаго .

К=ано́нъ , бл҃говѣ́щенїю прест҃ы́ѧ бцⷣы .=

=запѣ́в̾ бцⷣе [+покло́н̾+]. П=а́че смы́сла заче́нши бг҃а , є҆стества̀ ѻ҆бы́чаѧ ᲂу҆таи́сѧ ѻ҆трокови́це , ты́ бо в̾ ржⷭ҇твѣ̀ мт҃рьскагѡ и҆збѣжа̀ тлѣ́ннагѡ є҆стества̀ . тѣ́мже досто́йнѡ слы́шиши , ра́дꙋисѧ ѡ҆бра́дованнаѧ гдⷭ҇ь с̾ тобо́ю .

=запѣ́в̾ бцⷣе . К=а́кѡ то́чиши млеко̀ дв҃о чⷭ҇таѧ ; немо́жетъ и҆зрещѝ ꙗ҆зы́къ зе́мленъ . стра́ннꙋ бо є҆стества̀ показꙋ́еши ве́щь , зако́ннагѡ ржⷭ҇тва̀ ᲂу҆ста́въ прехо́диши . тѣ́мже досто́ йнѡ слы́шиши , ра́дꙋисѧ ѡ҆бра́дованнаѧ гдⷭ҇ь с̾ тобо́ю .

=запѣ́в̾ бцⷣе . Т=а́йнѡ во ст҃ы́хъ кни́гахъ рече́сѧ ѡ҆ тебѣ̀ мт҃и вы́шнѧгѡ . лѣ́ствицꙋ бо дре́вле і҆а́кѡвъ тѧ̀ проѡбразꙋ́ющꙋ ви́дѣвъ речѐ , степе́нь бж҃їѧ сїѧ̀ . тѣ́мже досто́йнѡ слы́ши ши , ра́дꙋисѧ ѡ҆бра́дованнаѧ гдⷭ҇ь с̾ тобо́ю .

=сла́ва . Ч=ю́днѡ сщ҃енноѧвле́ннꙋ мѡѷсе́ю , кꙋпина̀ и҆ ѻ҆́гнь , показа̀ чю́до . и҆скі́и же и҆схо́дъ в̾ прехожде́нїи време́нъ , во ѻ҆трокови́цѣ чи́стѣй речѐ , зрѧ̀ . є҆́й же ꙗ҆́кѡ бцⷣе рече́тсѧ , ра́дꙋисѧ ѡ҆бра́дованнаѧ гдⷭ҇ь с̾ тобо́ю .

=и҆ ны́нѣ . Д=анїи́лъ тѧ наречѐ го́рꙋ мы́сленнꙋю , роди́тель ницꙋ бж҃їю і҆са́їѧ . ви́дитъ же ꙗ҆́кѡ рꙋно̀ гедеѡ́нъ . дв҃дъ же сщ҃е́нїе гл҃етъ , две́рь же тѧ̀ и҆́нъ . гаврїи́лъ же тѝ вопїе́тъ , ра́дꙋисѧ ѡ҆бра́дованнаѧ гдⷭ҇ь с̾ тобо́ю .

=катава́сїѧ : Ꙗ҆́=кѡ ѡ҆ дш҃е́внѣмъ бж҃їи кїѡ́тѣ , да неко́снетсѧ ника́коже рꙋка̀ невѣ́рныхъ . ᲂу҆ста́ же вѣ́рныхъ бцⷣе немо́л чнѡ , гла́съ а҆́нг҃лѡвъ воспѣва́ютъ , ра́достїю вопїю́ще , ра́дꙋй сѧ ѡ҆бра́дованнаѧ гдⷭ҇ь с̾ тобо́ю .

=моли́тва , ко́ гдⷭ҇ꙋ на́шемꙋ і҆с҃ꙋ хрⷭ҇тꙋ .=

=запѣ́въ і҆с҃ꙋ [+покло́н̾+]. М=ногомлⷭ҇тиве , и҆ всемлⷭ҇тиве бж҃е мо́й и҆ гдⷭ҇и і҆с҃е хрⷭ҇тѐ , и҆́же мно́гїѧ ра́ди любвѐ сше́дыи и҆ воплоти́выисѧ , ꙗ҆́кѡ да спасе́ши всѣ́хъ . и҆ па́ки сп҃се спаси́ мѧ по бл҃года́ти молю́ тѧ . а҆́ще бо ѿ дѣ́лъ спасе́ши мѧ , нѣ́сть сѐ бл҃года́ть , но до́лгъ па́че , а҆ не бл҃года́ть и҆ да́ръ . є҆́й мно́гїи въ щедро́тахъ , и҆ неи҆зрече́нныи въ ми́лостехъ . вѣ́рꙋѧи бо в̾мѧ̀ ре́клъ є҆сѝ ѽ хрⷭ҇тѐ мо́й , жи́въ бꙋ́детъ , и҆ не ᲂу҆́зритъ сме́рти в̾ вѣ́ки . и҆ а҆́ще ᲂу҆́бѡ вѣ́ра , ꙗ҆́же в̾ тѧ̀ спа са́етъ ѿча́ѧнныи , сѐ вѣ́рꙋю , спаси́ мѧ , ꙗ҆́кѡ бг҃ъ мо́й є҆сѝ ты̀ и҆ созда́тель , вѣ́ра же вмѣ́сто дѣ́лъ да вмѣни́тсѧ мнѣ̀ бж҃е мо́й . и҆ невзыщѝ дѣ́ла ѿ ню́дъ ѡ҆правда́ющаѧ мѧ , но та̀ є҆ди́на вѣ́ра моѧ̀ да довлѣ́етъ , вмѣ́стѡ всѣ́хъ дѣ́лъ . та̀ да ѿвѣща́етъ , та̀ да ѡ҆правди́тъ мѧ . та̀ да пока́жетъ мѧ прича́стника сла́вы твоеѧ̀ вѣ́чныѧ . да не ᲂу҆́бѡ похи́титъ мѧ сатана̀ , и҆ похва́литсѧ сло́ве , ꙗ҆́кѡ ѿто́ргнꙋвъ мѧ твоеѧ̀ рꙋки́ же и҆ ѡ҆гра́ды . но и҆лѝ хощꙋ̀ спаси́ мѧ , и҆лѝ и҆ нехощꙋ̀ хрⷭ҇тѐ сп҃се мо́й , и҆ пред̾варѝ ско́ро ско́ро , ꙗ҆́кѡ погибо́хъ . ты́ бо є҆сѝ бг҃ъ мо́й , ѿ́ чрева ма́тере моеѧ̀ . сподо́би мѧ гдⷭ҇и люби́ти тѧ , ꙗ҆́коже воз̾люби́хъ и҆ногда̀ то́й са́мыи грѣ́хъ . и҆ па́ки порабо́тати тебѣ̀ без̾ лѣ́ности и҆ тща́тельно , ꙗ҆́коже порабо́тахъ пре́жде сатанѣ̀ льсти́вомꙋ . и҆ сподо́би мѧ гдⷭ҇и и҆мѣ́ти любо́вь , и҆ послꙋша́нїе ко ѻ҆ц҃ꙋ̀ дх҃о́вномꙋ и҆ ко все́й ꙗ҆́же ѡ҆ хрⷭ҇тѣ̀ бра́тїи , до послѣ́днѧгѡ ми и҆з̾дыха́нїѧ не ѡ҆сꙋжде́ннѡ . и҆ скажи́ ми гдⷭ҇и кончи́нꙋ мою̀ , и҆ число̀ дне́й мои́хъ . и҆ во и҆схо́дъ дꙋшѝ мое́й , а҆́нг҃лы храни́тели ми́рны послѝ , соблюда́ющихъ дꙋ́шꙋ мою̀ ѻ҆каѧ́ннꙋю , ѿ бѣсо́вскагѡ ѡ҆ѕлобле́нїѧ , и҆ го́ркихъ мыта́рствъ воз̾дꙋ́шныхъ кнѧзе́й . и҆ ча́сти шꙋ́ихъ ко́злищь , и҆ вѣ́чныѧ мꙋ́ки и҆зба́ви мѧ . и҆ сподо́би мѧ ѡ҆деснꙋ́ю тебѐ ста́ти сꙋдїѐ пра́ведныи , со всѣ́ми и҆́же ѿ́ вѣка ᲂу҆годи́вшими тебѣ̀ , моли́твами пречⷭ҇тыѧ тѝ мт҃ре , и҆ всѣ́хъ ст҃ы́хъ . ꙗ҆́кѡ бл҃гослове́нъ є҆сѝ во́ вѣки , а҆ми́нь =[покло́нъ до землѝ].=

=моли́тва , бл҃говѣ́щенїю прест҃ы́ѧ бцⷣы .=

=запѣ́в̾ бцⷣе [+покло́н̾+]. К=ъ тебѣ̀ пречи́стѣй бж҃їи мт҃ри , а҆́зъ ѻ҆каѧ́нныи припа́даѧ молю́сѧ , ви́ждь цр҃це , ꙗ҆́кѡ без̾пре ста́ни согрѣша́ю , и҆ прогнѣ́ваю сн҃а твоегѡ̀ и҆ бг҃а моегѡ̀ . и҆ мно́гажды а҆́ще ка́юсѧ , ло́жь пре́д̾ бг҃омъ ѡ҆брѣта́юсѧ , и҆ ка́юсѧ трепе́ща , не ᲂу҆же́ли гдⷭ҇ь порази́тъ мѧ , и҆ по часѣ̀ па́ки та́ѧжде творю̀ . вѣ́дꙋщи сїѐ , влⷣчце моѧ̀ прест҃а́ѧ бцⷣе , почто̀ непоми́лꙋеши ; почто̀ не ᲂу҆крѣпи́ши ; и҆ чесѡ̀ ра́ди непода́си ми бл҃га́ѧ твори́ти ; вѣ́си ᲂу҆́бѡ ѽ влⷣчце , ꙗ҆́кѡ ѿ ню́дъ и҆́мамъ в̾ не́нависти ѕла́ѧ моѧ̀ дѣ́ла , и҆ все́ю мы́слїю люблю̀ зако́нъ бг҃а моегѡ̀ . но невѣ́мъ гжⷭ҇е пречⷭ҇таѧ , ѿ кꙋ́ дꙋ , ꙗ҆́же ненави́ждꙋ , та́ѧ творю̀ , а҆ сїѧ̀ престꙋпа́ю ; но не попꙋща́й прест҃а́ѧ во́ли мое́й соверша́тисѧ , неподо́бна бо є҆́сть . но да бꙋ́детъ во мнѣ̀ во́лѧ сн҃а твоего̀ и҆ бг҃а моего̀ , да мѧ̀ спасе́тъ и҆ вразꙋми́тъ , и҆ пода́стъ бл҃года́ть ст҃а́гѡ дх҃а , да бы́хъ а҆́зъ ѿ ны́нѣ преста́ла сквернодѣ́йствовати , и҆ про́чее бы́хъ пожила̀ в̾ повелѣ́нїихъ сн҃а твоегѡ̀ , и҆́стинна гѡ бг҃а моегѡ̀ и҆ гдⷭ҇а і҆с҃а хрⷭ҇та̀ , є҆мꙋ́же подоба́етъ всѧ́ка сла́ва , че́сть и҆ покланѧ́нїе и҆ велелѣ́пїе , со без̾нача́льнымъ є҆гѡ̀ ѻ҆ц҃е́мъ , и҆ съ прест҃ы́мъ и҆ бл҃ги́мъ , и҆ животворѧ́щымъ дх҃омъ , ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾ до землѝ].="и҃],"ѿѡѻ":[ꙋ̑"ⷣа́ꙋ́":[́ ,̀ ,҆ ,҆́ ,҆̀ ,̑],"ѿе́ѯѿ":"

=кано́ны прест҃ѣ́й бцⷣе , и҆ а҆́нг҃лꙋ храни́телю .=

К=ано́нъ , прест҃ѣ́й бцⷣе . пѣ́снь , а҃ . і҆рмо́съ . В=о́дꙋ проше́дъ , ꙗ҆́кѡ по́ сꙋхꙋ , и҆з̾ є҆гѵ́петска ѕла̀ и҆збѣжа́въ , і҆и҃льтѧнинъ вопїѧ́ше , и҆зба́вителю бг҃ꙋ на́шемꙋ пое́мъ .

=запѣ́въ бцⷣе [+покло́н̾+]. М=но́гими содержи́мь напа́стьми , к̾ тебѣ̀ прибѣга́ю спасе́нїѧ и҆скі́и . ѽ мт҃и сло́вꙋ и҆ дв҃о , ѿ лю́тыхъ и҆ нꙋ́жныхъ мѧ спасѝ .

=запѣ́въ бцⷣе . С=трасте́й мѧ смꙋща́ютъ прило́зи , и҆ мно́гїѧ печа́ли и҆сполнѧ́ютъ ми дꙋ́шꙋ , ᲂу҆мирѝ ѻ҆трокови́це , тиши но́ю сн҃а и҆ бг҃а твоегѡ̀ всенепоро́чнаѧ .

=запѣ́въ бцⷣе . С=п҃са ро́ждьшꙋю тѧ̀ и҆ бг҃а , молю̀ дв҃це и҆зба́ вити мѧ̀ ѿ лю́тъ . к̾ тебѣ́ бо ны́нѣ прибѣга́ю , простира́ѧ дꙋ́шꙋ и҆ помышле́нїе .

=запѣ́въ бцⷣе . В=ъ ско́рби мѧ сꙋ́ща и҆ въ тꙋзѣ̀ , посѣще́нїѧ бжⷭ҇твенагѡ и҆ промышле́нїѧ є҆́же ѿ тебѐ сподо́би , є҆ди́на бг҃омт҃и ꙗ҆́кѡ бл҃га̀ , бл҃го́мꙋ же роди́тельнице .

К=ано́нъ , а҆́нг҃лꙋ храни́телю .=

=запѣ́въ і҆с҃ꙋ [+покло́н̾+]. П=ѣ́снь воспѣ́ти , и҆ восхвали́ти сп҃се , своегѡ̀ раба̀ досто́йнѡ сподо́би , беспло́тномꙋ а҆́нг҃лꙋ , наста́ вникꙋ и҆ храни́телю моемꙋ̀ .

=запѣ́въ а҆́нг҃лꙋ [+покло́н̾+]. Е҆=ди́нъ а҆́зъ в̾ неразꙋ́мїи , и҆ в̾ лѣ́но сти ны́нѣ слежꙋ̀ , наста́вниче мо́й и҆ храни́телю , не ѡ҆ста́ви менѐ погиба́юща .

=сла́ва . О=у҆́мъ мо́й твое́ю моли́твою напра́ви , твори́ти ми бж҃їѧ повелѣ́нїѧ , да полꙋчю̀ ѿ́ бг҃а ѿда́нїе грѣхо́въ . и҆ ненави́дѣти мѝ ѕлы́хъ , наста́ви мѧ̀ молю́тисѧ .

=и҆ ны́нѣ , боⷢ҇ . М=оли́сѧ дв҃це , ѡ҆ свое́мъ сѝ рабѣ̀ ко бл҃го да́телю , со храни́телемъ мои́мъ а҆́нг҃лѡмъ , и҆ наста́ви мѧ твори́ти за́повѣди , сн҃а твоегѡ̀ и҆ творца̀ моегѡ̀ .

=пѣ́снь , г҃ . і҆рмо́съ . Н=бⷭ҇номꙋ крꙋ́гꙋ верхотво́рче гдⷭ҇и , и҆ цр҃кви зижди́телю , ты̀ менѐ ᲂу҆твердѝ в̾ любвѝ свое́й , жела́нїемъ сы́и кра́й , и҆ вѣ́рнымъ ᲂу҆тверже́нїе , є҆ди́не чл҃колю́бче .

=запѣ́в̾ бцⷣе . З=астꙋпле́нїе и҆ покро́въ жи́зни мое́й положи́хъ тѧ̀ , бг҃ороди́тельнице дв҃о , ты̀ менѐ ѡ҆кормѝ к̾ приста́нищꙋ своемꙋ̀ , бл҃ги́мъ вино́вна , и҆ вѣ́рнымъ ᲂу҆тверже́нїе , є҆ди́на всепѣ́таѧ .

=запѣ́в̾ бцⷣе . М=олю̀ дв҃це , дш҃е́вное смꙋще́нїе , и҆ печа́ли бꙋ́рю разори́ти ми . ты́ бо бг҃оневѣ́стнаѧ , нача́льника тишинѣ̀ хрⷭ҇та̀ родила̀ є҆сѝ , є҆ди́на пречⷭ҇таѧ .

=запѣ́в̾ бцⷣе . Б=л҃года́телѧ ро́ждьши до́брымъ вино́внаго , бла годѣѧ́нїѧ бога́тство всѣ́мъ и҆сточѝ . всѧ́ бо мо́жеши ꙗ҆́кѡ си́льна в̾ крѣ́пости , хрⷭ҇та̀ ро́ждьши бг҃обл҃же́ннаѧ .

=запѣ́въ бцⷣе . Л=ю́тыми недꙋ́ги , и҆ болѣ́знеными страстьмѝ и҆стѧза́емꙋ дв҃о , ты́ ми помозѝ , и҆сцѣле́нїемъ бо не ѡ҆скꙋ́ дно тѧ̀ зна́ю сокро́вище , некра́домо и҆ неи҆здае́мо .

К=ано́нъ , а҆́нг҃лꙋ храни́телю .=

=запѣ́въ а҆́нг҃лꙋ . В=сѐ помышле́нїе моѐ , и҆ дш҃ꙋ мою̀ к̾ тебѣ̀ возложи́хъ храни́телю мо́й . ты̀ ѿ всѧ́кїѧ мѧ напа́сти вра́жїѧ и҆зба́ви .

=запѣ́въ а҆́нг҃лꙋ . В=ра́гъ попира́етъ мѧ и҆ ѡ҆ѕлоблѧ́етъ и҆ поꙋ ча́етъ всегда̀ твори́ти своѧ̀ хотѣ́нїѧ . но ты̀ наста́вниче мо́й , не ѡ҆ста́ви менѐ погиба́юща .

=сла́ва . П=ѣ́ти пѣ́снь со бл҃годаре́нїемъ и҆ ᲂу҆се́рдїемъ творцꙋ̀ и҆ бг҃ꙋ да́ждь ми , и҆ тебѣ̀ бл҃го́мꙋ а҆́нг҃лꙋ храни́телю моемꙋ̀ . и҆зба́вителю мо́й , и҆зми́ мѧ ѿ вра́гъ ѡ҆ѕлоблѧ́ющихъ мѧ̀ .

=и҆ ны́нѣ , боⷢ҇ . И҆=сцѣлѝ пречⷭ҇таѧ моѧ̀ многонедꙋ́жныѧ стрꙋ́ пы , и҆ ꙗ҆́же в̾ дꙋшѝ проженѝ врагѝ , ꙗ҆́же прⷭ҇нѡ бо́рютсѧ со мно́ю .

~Гдⷭ҇и поми́лꙋй =[три́жды].=

=конда́къ а҆́нг҃лꙋ : Ꙗ҆=ви́сѧ мнѣ̀ млрⷭ҇дъ ст҃ы́и а҆́нг҃ле гдⷭ҇нь , храни́ телю мо́й , и҆ не ѿлꙋча́йсѧ ѿ менѐ скве́рнагѡ . но просвѣти́ мѧ свѣ́томъ неприкоснове́ннымъ . и҆ сотвори́ мѧ досто́йна , црⷭ҇твїю нбⷭ҇номꙋ .

=и҆́косъ : О=у҆ничиже́ннꙋю дш҃ꙋ мою̀ , мно́гими собла́зны , ты̀ ст҃ы́и пред̾ста́телю , неи҆зрече́нныѧ сла́вы нбⷭ҇ныѧ сподо́би , и҆ пѣве́цъ с̾ ли́ки беспло́тныхъ си́лъ бж҃їихъ , поми́лꙋй мѧ̀ и҆ сохранѝ . и҆ по́мыслы до́брыми дш҃ꙋ мою̀ просвѣтѝ , да твое́ю сла́вою а҆́нг҃ле мо́й ѡ҆богащю́сѧ . и҆ низ̾ложѝ ѕломы́слѧщыѧ мѝ врагѝ , и҆ сотвори́ мѧ досто́йна , црⷭ҇твїю нбⷭ҇номꙋ .

=сѣда́ленъ : Ѿ= любвѐ дш҃е́вныѧ вопїю́ ти , храни́телю моеѧ̀ дꙋшѝ , всест҃ы́и мо́й а҆́нг҃ле , покры́й мѧ и҆ соблюдѝ , ѿ лꙋка́ вагѡ ловле́нїѧ всегда̀ , и҆ к̾ жи́зни наста́ви нбⷭ҇нѣй , вразꙋм лѧ́ѧ и҆ просвѣща́ѧ , и҆ ᲂу҆крѣплѧ́ѧ мѧ .

=сла́ва , и҆ ны́нѣ , боⷢ҇ . Ꙗ҆́=кѡ всенепоро́чнаѧ невѣ́сто творцꙋ̀ , ꙗ҆́кѡ неи҆сꙋсомꙋ́жнаѧ мт҃и и҆зба́вителѧ , прїѧ́телище ꙗ҆́кѡ сꙋ́щи ᲂу҆тѣ́шителѧ всепѣ́таѧ , без̾зако́нїю мѧ̀ сꙋ́ща скве́рно жили́ще , и҆ бѣсо́мъ и҆гра́лище в̾ ра́зꙋмѣ бы́вша , потщи́сѧ и҆ си́хъ ѕлодѣ́йствїѧ мѧ̀ и҆зба́вити , свѣ́тло жили́ще добро дѣ́тельми содѣ́лавши , свѣтода́тельнаѧ и҆ нетлѣ́ннаѧ , раз̾ женѝ ѻ҆́блакъ страсте́й , и҆ вы́шнѧгѡ прича́стїѧ сподо́би , и҆ свѣ́тꙋ невече́рнемꙋ , мл҃твами сѝ .

=пѣ́снь , д҃ . і҆рмо́съ . О=у҆слы́шахъ гдⷭ҇и смотре́нїѧ твоегѡ̀ та́ин ство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

=запѣ́въ бцⷣе . С=трⷭ҇те́й мои́хъ смꙋще́нїе , ꙗ҆́же ко́рмчїю ро́ждь ши гдⷭ҇а , бꙋ́рю ᲂу҆ти́ши мои́хъ прегрѣше́нїи , бг҃оневѣ́стнаѧ .

=запѣ́в̾ бцⷣе . М=лрⷭ҇дїѧ бе́зднꙋ призыва́ющꙋ твою̀ пода́ждь ми , ꙗ҆́же бл҃госе́рдаго ро́ждьши , и҆ сп҃са всѣ́мъ пою́щимъ тѧ̀ .

=запѣ́въ бцⷣе . Н=аде́жꙋ и҆ ᲂу҆тверже́нїе , и҆ спасе́нїѧ стѣ́нꙋ не дви́жимꙋ , стѧжа́вше тѧ̀ всенепоро́чнаѧ , ѕлолю́тыхъ всѣ́хъ и҆збавлѧ́емсѧ .

=запѣ́въ бцⷣе . Н=а ѻ҆дрѣ̀ болѣ́зни моеѧ̀ грѣхо́внѣ слежа́ща мѧ̀ , ꙗ҆́кѡ чл҃колюби́ва , помози́ ми бцⷣе мт҃и прⷭ҇нѡ дв҃о .

К=ано́нъ , а҆́нг҃лꙋ храни́телю .=

=запѣ́в̾ а҆́нг҃лꙋ . М=олѝ чл҃колю́бца бг҃а , ты̀ храни́телю мо́й , и҆ не ѡ҆ста́ви менѐ , но прⷭ҇нѡ в̾ ми́рѣ житїѐ моѐ соблюдѝ , и҆ пода́ждь ми спасе́нїе не ѡ҆бори́мое .

=запѣ́в̾ а҆́нг҃лꙋ . Ꙗ҆́=кѡ застꙋ́пника и҆ храни́телѧ животꙋ̀ мое мꙋ̀ , прїе́мъ тѧ ѿ́ бг҃а а҆́нг҃ла , молю́ тѧ ст҃ы́и , ѿ всѧ́кихъ мѧ бѣ́дъ свободѝ .

=сла́ва . М=ою̀ скве́рность , твое́ю ст҃ы́нею ѡ҆чи́сти храни́телю мо́й , и҆ ѿ ча́сти шꙋ́їѧ , да ѿлꙋче́нъ бꙋ́дꙋ мл҃твами ти , и҆ прича́стникъ сла́вы ꙗ҆влю́сѧ .

=и҆ ны́нѣ , боⷢ҇ . Н=едоꙋмѣ́нїе пред̾лежи́тъ ми , ѿ ѡ҆быше́дшихъ мѧ ѕо́лъ пречⷭ҇таѧ . но и҆зба́ви мѧ ѿ ни́хъ ско́рѡ , к̾ тебѣ́ бо є҆ди́ной прибѣго́хъ .

=пѣ́снь , є҃ . і҆рмо́съ . П=росвѣтѝ на́съ повелѣ́нїемъ сѝ гдⷭ҇и , и҆ мы́шцею высо́кою , твоегѡ̀ ми́ра пода́ждь на́мъ , є҆ди́не чл҃колю́бче .

=запѣ́въ бцⷣе . И҆=спо́лни чⷭ҇таѧ , весе́лїѧ живота̀ на́шегѡ , твою̀ нетлѣ́ннꙋю даю́щи ра́дость , весе́лїѧ ро́ждьши сꙋ́щагѡ винꙋ̀ .

=запѣ́в̾ бцⷣе . И҆=зба́ви на́съ ѿ бѣ́́дъ , бцⷣе чⷭ҇таѧ , вѣ́чное ро́ждь ши и҆збавле́нїе , и҆ ми́ра всѧ́къ ᲂу҆́мъ преимꙋ́щагѡ .

=запѣ́въ бцⷣе . Р=азрѣшѝ мглꙋ̀ прегрѣше́нїй мои́хъ , бг҃оне вѣ́сто , свѣ́томъ твоеѧ̀ свѣ́тлости , ꙗ҆́же свѣ́тъ ро́ждьшаѧ бжⷭ҇твеныи и҆ превѣ́чныи .

=запѣ́в̾ бцⷣе . И҆=сцѣлѝ чⷭ҇таѧ , дꙋшѝ моеѧ̀ неможе́нїе , посѣще́ нїемъ сѝ ᲂу҆бѣ́ждьшисѧ , и҆ здра́вїе мольба́ми сѝ пода́ждь мѝ .

К=ано́нъ , а҆́нг҃лꙋ храни́телю .=

=запѣ́в̾ а҆́нг҃лꙋ . Ꙗ҆́=кѡ и҆мѣ́ѧ дерзнове́нїе к̾ бг҃ꙋ , храни́телю мо́й ст҃ы́и , сего̀ ᲂу҆молѝ , ѿ ѡ҆скорблѧ́ющихъ мѧ̀ ѕо́лъ и҆зба́ вити , молю́тисѧ .

=запѣ́в̾ а҆́нг҃лꙋ . С=вѣ́те соверше́ныи , свѣ́тлѡ просвѣтѝ д́ш҃ꙋ мою̀ , наста́вниче мо́й и҆ храни́телю , ѿ́бг҃а да́нныи ми а҆́нг҃ле .

=сла́ва . С=пѧ́ща мѧ ѕлѣ̀ тѧгото́ю грѣхо́вною , ꙗ҆́кѡ бдѧ́ща сохранѝ а҆́нг҃ле бж҃їи , и҆ воста́ви мѧ на славосло́вїе моле́ нїемъ ти .

=и҆ ны́нѣ , боⷢ҇ . М=р҃і́е гжⷭ҇е бцⷣе без̾невѣ́стнаѧ , наде́жде вѣ́р нымъ , вра́жїѧ воз̾ноше́нїѧ низ̾ложѝ , а҆ пою́щыѧ тѧ̀ возвеселѝ .

=пѣ́снь , ѕ҃ . і҆рмо́съ . М=л҃твꙋ пролїю̀ ко́ гдⷭ҇ꙋ , и҆ томꙋ̀ возвѣщю̀ печа́ль мою̀ , ꙗ҆́кѡ ѕѡ́лъ дꙋша̀ моѧ̀ напо́лнисѧ , и҆ живо́тъ мо́й а҆́дꙋ прибли́жисѧ , и҆ молю́сѧ ꙗ҆́кѡ і҆ѡ́на , ѿ тлѝ бж҃е мо́й возведи́ мѧ .

=запѣ́въ бцⷣе . С=ме́рти и҆ тлѝ ꙗ҆́кѡ спа́слъ є҆́сть , са́мъ сѧ и҆зда́въ на сме́рть , тлѣ́нїемъ и҆ сме́ртїю моѐ є҆стество̀ ꙗ҆́то бы́вшее . дв҃о молѝ гдⷭ҇а и҆ сн҃а своего̀ , враго́въ ѕлодѣ́йствїѧ мѧ̀ и҆зба́вити .

=запѣ́в̾ бцⷣе . З=астꙋ́пницꙋ тѧ̀ животꙋ̀ свѣ́мъ , и҆ храни́тель ницꙋ тве́рдꙋ дв҃це , напа́стей рѣша́щꙋ молвы̀ , и҆ нало́ги бѣсо́мъ ѿгонѧ́щю . и҆ молю́сѧ всегда̀ , страсте́й мѧ и҆зба́ вити всенепоро́чнаѧ .

=запѣ́въ бцⷣе . Ꙗ҆́=кѡ стѣ́нꙋ и҆ прибѣ́жище стѧжа́хомъ , и҆ дш҃а́мъ тѧ̀ соверше́ное спасе́нїе , и҆ простра́нство в̾ ско́рбѣхъ ѻ҆трокови́це . и҆ свѣ́томъ тѝ при́снѡ ра́дꙋемсѧ , ѽ влⷣчце , ны́нѣ на́съ ѿ страсте́й и҆ бѣ́дъ спасѝ .

=запѣ́въ бцⷣе . Н=а ѻ҆дрѣ̀ ны́нѣ не́мощїю низ̾лежю̀ , и҆ нѣ́сть и҆сцѣле́нїѧ пло́ти мое́й . но ꙗ҆́же бг҃а и҆ сп҃са ми́рꙋ , и҆ и҆зба́вителѧ недꙋ́гомъ ро́ждьшаѧ , тебѣ̀ молю́сѧ бл҃го́й , ѿ и҆стлѣ́нїѧ болѣ́зней воста́ви мѧ .

К=ано́нъ , а҆́нг҃лꙋ храни́телю .=

=запѣ́в̾ а҆́нг҃лꙋ . В=сѧ́кихъ мѧ̀ напа́стєй свободѝ , и҆ ѿ печа́лєй спасѝ . молю́тисѧ ст҃ы́и а҆́нг҃ле , да́нныи ми ѿ́ бг҃а , храни́телю мо́й до́брыи .

=запѣ́в̾ а҆́нг҃лꙋ . Ѻ҆=ст҃ѝ ᲂу҆́мъ мо́й бл҃же , и҆ просвѣти́ мѧ молю́ тисѧ ст҃ы́и а҆́нг҃ле , и҆ мы́слити мѝ поле́знаѧ , всегда̀ наста́ви мѧ .

=сла́ва . О=у҆ста́ви срⷣце моѐ ѿ настоѧ́щагѡ мѧте́жа , и҆ бдѣ́ти ᲂу҆крѣпи́ мѧ во бл҃ги́хъ , храни́телю мо́й . и҆ наста́ви мѧ чю́дно к̾ тишинѣ̀ живо́тнѣй .

=и҆ ны́нѣ , боⷢ҇ . С=ло́во бж҃їе в̾ тѧ̀ всели́сѧ бцⷣе , чл҃кѡмъ тѧ̀ показа̀ нбⷭ҇нꙋю лѣ́ствицꙋ . тобо́ю бо к̾ на́мъ вы́шнїи с̾ше́лъ є҆́сть .

~Гдⷭ҇и поми́лꙋй =[три́жды]. сла́ва , и҆ ны́нѣ .=

=конда́къ бцⷣе : З=астꙋ́пнице хрⷭ҇тїѧ́номъ непосты́днаѧ , хода́ таице к̾ творцꙋ̀ непрело́жнаѧ , непре́зри грѣ́шныхъ моле́нїѧ гла́сы . но пред̾варѝ ꙗ҆́кѡ бл҃га̀ на́ помощь на́шꙋ , вѣ́рнѡ вопїю́щихъ тѝ . ᲂу҆скорѝ на моли́твꙋ , и҆ потщи́сѧ на ᲂу҆мо ле́нїе , застꙋпа́ющи прⷭ҇нѡ бцⷣе чтꙋ́щихъ тѧ̀ .

=и҆́косъ : П=рострѝ дла́ни своѝ , и҆́ма же всѣ́хъ влⷣкꙋ ꙗ҆́кѡ мла де́нца прїѧ́тъ , за мно́жество бл҃гости , не ѡ҆ста́ви на́съ все гда̀ надѣ́ющихсѧ на тѧ̀ . бо́дреною си мл҃твою , и҆ не и҆сче́т ною просты́нею ᲂу҆ще́дри на́съ , и҆ пода́ждь дш҃а́мъ на́шимъ млрⷭ҇дїе своѐ во́ вѣки и҆сточа́ющи . тебе́ бо и҆́мамы грѣ́шнїи застꙋ́пницꙋ , ѿ находѧ́щихъ на ны̀ бѣ́дъ и҆ ѕо́лъ . но ꙗ҆́кѡ и҆мꙋ́щи млрⷭ҇дїѧ щедро́ты , ᲂу҆скорѝ на мл҃твꙋ , и҆ потщи́сѧ на ᲂу҆моле́нїе , застꙋпа́ющи прⷭ҇нѡ бцⷣе чтꙋ́щихъ тѧ̀ .

=пѣ́снь , з҃ . і҆рмо́съ . И҆́=же ѿ і҆юде́и доше́дше ѻ҆́троцы в̾ вави ло́нъ дре́вле , вѣ́рою ᲂу҆тверже́нїи , пла́мень пе́щныи попра́ вше гл҃юще , ѻ҆ц҃ъ на́шихъ бж҃е бл҃гослове́нъ є҆сѝ .

=запѣ́въ бцⷣе . Н=а́ше спасе́нїе ꙗ҆́коже восхотѣ̀ сп҃се , ᲂу҆стро́ити во́ чрево дв҃ыѧ всели́сѧ . ю҆́же ми́рꙋ застꙋ́пницꙋ показа̀ . ѻ҆ц҃ъ на́шихъ бж҃е бл҃гослове́нъ є҆сѝ .

=запѣ́в̾ бцⷣе . В=оли́телѧ млⷭ҇ти , є҆го́же родѝ мт҃и ны́нѣ ᲂу҆мо лѝ , и҆зба́вити мѧ ѿ прегрѣше́нїи и҆ дш҃е́вныѧ скве́рны , сн҃ꙋ твоемꙋ̀ зовꙋ́ща , ѻ҆ц҃ъ на́шихъ бж҃е бл҃гослове́нъ є҆сѝ .

=запѣ́въ бцⷣе . С=окро́вище спасе́нїѧ , и҆ и҆сто́чникъ нетлѣ́нїѧ , тебѐ ро́ждьшꙋю , сто́лпъ ᲂу҆тверже́нїѧ , и҆ две́рь покаѧ́нїѧ , вопїю́щимъ показа̀ , ѻ҆ц҃ъ на́шихъ бж҃е бл҃гослове́нъ є҆сѝ .

=запѣ́в̾ бцⷣе . Т=ѣле́сныѧ недꙋ́ги , и҆ дш҃е́вныѧ грѣхѝ бг҃ороди́ тельнице , любо́вїю пристꙋпа́ющимъ к̾ кро́вꙋ твоемꙋ̀ дв҃це , и҆сцѣли́ти сподо́би , ꙗ҆́же сп҃са хрⷭ҇та̀ на́мъ ро́ждьшаѧ .

К=ано́нъ , а҆́нг҃лꙋ храни́телю .=

=запѣ́в̾ а҆́нг҃лꙋ . М=лⷭ҇тивъ бꙋ́ди ми , и҆ ᲂу҆молѝ бг҃а гдⷭ҇нь а҆́нг҃ле . и҆мѣ́ю бо тѧ̀ застꙋ́пника во всѣ́мъ животѐ мое́мъ , наста́ вника же и҆ храни́телѧ , ѿ́ бг҃а дарова́ннаго ми во́ вѣки .

=запѣ́в̾ а҆́нг҃лꙋ . Н=е ѡ҆ста́ви менѐ в̾ пꙋ́ть ше́ствꙋюща , ᲂу҆би́ти разбо́йникѡмъ ст҃ы́и а҆́нг҃ле , дш҃ꙋ мою̀ ѻ҆каѧ́ннꙋю , ꙗ҆́же тѝ ѿ́бг҃а предана̀ бы́сть непоро́чнѣ , но наста́ви ю҆̀ на пꙋ́ть покаѧ́нїѧ .

=сла́ва . В=сю̀ посра́мленꙋ д́ш҃ꙋ мою̀ , приводѧ̀ ѿ лꙋка́выхъ мѝ по́мыслъ и҆ дѣ́лъ . но пред̾варѝ наста́вниче мо́й и҆ и҆сцѣле́нїе мѝ пода́ждь бл҃ги́хъ по́мыслъ , ᲂу҆клонѧ́тимисѧ всегда̀ на пра́выѧ стезѝ .

=и҆ ны́нѣ , боⷢ҇ . П=ремꙋ́дрости и҆спо́лни всѣ́хъ , и҆ крѣ́пости бжⷭ҇твеныѧ , соста́внаѧ премꙋ́дросте вы́шнѧгѡ бцⷣы ра́ди , вѣ́рою вопїю́щихъ , ѻ҆ц҃ъ на́шихъ бж҃е бл҃гослове́нъ є҆сѝ .

=пѣ́снь , и҃ . і҆рмо́съ . Ц=р҃ѧ нбⷭ҇нагѡ , є҆го́же пою́тъ во́и а҆́нг҃ль стїи , хвали́те и҆ превозноси́те є҆го̀ во́вѣки .

=запѣ́в̾ бцⷣе . П=о́мощи ꙗ҆́же ѿ тебѐ тре́бꙋющыѧ , не пре́зри дв҃о пою́щыѧ , и҆ превозносѧ́щыѧ хрⷭ҇та̀ во́ вѣки .

=запѣ́в̾ бцⷣе . Н=еможе́нїе дꙋшѝ моеѧ̀ и҆сцѣлѧ́еши , и҆ тѣле́ сныѧ болѣ́зни дв҃о , ꙗ҆́кѡ да тѧ̀ пое́мъ , и҆ превозно́симъ чⷭ҇тꙋю во́ вѣки .

=запѣ́въ бцⷣе . И҆=сцѣле́нїемъ бога́тьство и҆злива́еши , вѣ́рнѡ пою́щымъ тѧ̀ дв҃це , и҆ превозносѧ́щымъ хрⷭ҇та̀ во́ вѣки .

=запѣ́въ бцⷣе . Н=апа́стныѧ ты̀ прило́ги ѿгонѧ́еши , и҆ стра стны́ѧ нахо́ды дв҃о , ꙗ҆́кѡ да тѧ̀ пое́мъ и҆ превозно́симъ чⷭ҇тꙋю во́ вѣки .

К=ано́нъ , а҆́нг҃лꙋ храни́телю .=

=запѣ́въ а҆́нг҃лꙋ . Ѿ= ́бг҃а по́сланныи , ᲂу҆твердѝ живо́тъ мо́й раба̀ своегѡ̀ , пребл҃гі́и а҆́нг҃ле , и҆ не ѡ҆ста́ви менѐ во́ вѣки .

=запѣ́въ а҆́нг҃лꙋ . А҆́=нг҃ла тѧ сꙋ́ща бл҃га , дꙋшѝ моеѧ̀ наста́в ника и҆ храни́телѧ пребл҃же́нне , воспѣва́ю во́ вѣки .

=сла́ва . Б=ꙋ́ди ми покро́въ и҆ забра́ло , въ де́нь и҆спыта́нїѧ всѣ́хъ человѣ́къ , во́нь же ѻ҆гне́мъ и҆скꙋша́ютсѧ дѣ́ла бл҃га́ѧ же и҆ ѕла́ѧ .

=и҆ ны́нѣ , боⷢ҇ . Б=ꙋ́ди ми помо́щница и҆ тишина̀ , бцⷣе прⷭ҇нѡ дв҃о рабꙋ̀ твоемꙋ̀ , и҆ не ѡ҆ста́ви менѐ лише́на бы́ти , твоегѡ̀ влады́чества .

=пѣ́снь , ѳ҃ . і҆рмо́съ . В=ои́стинꙋ бцⷣꙋ тѧ̀ и҆сповѣ́дающе , спасе́н нїи тобо́ю дв҃це чⷭ҇таѧ , с̾ нбⷭ҇ными во́и тѧ̀ велича́емъ .

=запѣ́в̾ бцⷣе [+покло́н̾+].=

~То́ка сле́зъ мои́хъ не ѿврати́сѧ , ꙗ҆́же ѿ всѧ́кагѡ лица̀ всѧ̀ сле́зы ѿє́мшагѡ , дв҃це хрⷭ҇та̀ ро́ждьшаѧ .

=запѣ́въ бцⷣе . Р=а́дости моѐ срⷣце и҆спо́лни дв҃о , ꙗ҆́же ра́дости прїи́мши и҆сполне́нїе грѣхо́внꙋю печа́ль потреблѧ́ющи .

=запѣ́въ бцⷣе . С=вѣ́та твоегѡ̀ зарѧ́ми просвѣтѝ дв҃о , мра́къ невѣ́денїѧ ѿгонѧ́щи бл҃говѣ́рнѡ бцⷣꙋ тѧ̀ и҆сповѣ́дающихъ .

=запѣ́в̾ бцⷣе . В=ъ мѣ́сто ѡ҆ѕлобле́нїѧ не́мощи низ̾лежа́щаго , дв҃о и҆сцѣлѝ , и҆з̾ нездра́вїѧ во здра́вїе претворѧ́ющи .

К=ано́нъ , а҆́нг҃лꙋ храни́телю .=

=запѣ́въ і҆с҃ꙋ [+покло́н̾+].=

~Поми́лꙋй мѧ є҆ди́не сп҃се мо́й , ꙗ҆́кѡ млⷭ҇тивъ є҆сѝ и҆ млрⷭ҇дъ , и҆ пра́ведныхъ лико́мъ сотвори́ мѧ прича́стника .

=запѣ́в̾ а҆́нг҃лꙋ [+покло́н̾+]. М=ы́слити ми прⷭ҇нѡ и҆ твори́ти гдⷭ҇нь а҆́нг҃ле , бл҃га́ѧ и҆ поле́знаѧ да́рꙋй , ꙗ҆́кѡ си́льна мѧ̀ ꙗ҆вѝ в̾ не́мощи и҆ непоро́чна .

=сла́ва . Ꙗ҆́=кѡ и҆мѣ́ѧ дерзнове́нїе к̾ цр҃ю̀ нбⷭ҇номꙋ , того̀ молѝ , и҆ с̾ про́чими беспло́тными , поми́ловати мѧ̀ ѻ҆каѧ́ннагѡ .

=и҆ ны́нѣ , боⷢ҇ . М=но́гое дерзнове́нїе и҆мꙋ́щи дв҃це , ко и҆́же вопло́щьшемꙋсѧ и҆с̾ тебѐ , преложи́ мѧ ѿ ю҆́зъ , и҆ разрѣше́нїе мѝ пода́ждь и҆ спасе́нїе , моли́твами сѝ .

=моли́тва , к̾ своемꙋ̀ а҆́нг҃лꙋ храни́телю .=

=запѣ́в̾ а҆́нг҃лꙋ [+покло́н̾+]. А҆́=нг҃ле хрⷭ҇то́въ ст҃ы́и , к̾ тебѣ̀ припа́ даѧ молю́сѧ храни́телю мо́й ст҃ы́и , пре́даныи мнѣ̀ на соблю де́нїе дꙋшѝ , и҆ тѣ́лꙋ моемꙋ̀ грѣ́шномꙋ , ѿ ст҃а́гѡ кр҃ще́нїѧ . а҆́зъ же свое́ю лѣ́ностїю , и҆ свои́мъ ѕлы́мъ ѻ҆бы́чаемъ , про гнѣ́вахъ твою̀ пречⷭ҇тꙋю свѣ́тлость . и҆ ѿгна́хъ тѧ̀ ѿ себѐ , всѣ́ми стꙋ́дными дѣ́лы , лжа́ми , клевета́ми , за́вистїю , ѡ҆сꙋжде́нїемъ , презо́рствомъ , непоко́рствомъ , братоненави дѣ́нїемъ , и҆ ѕлопомнѣ́нїемъ , сребролю́бїемъ , прелюбодѣѧ́ нїемъ , ꙗ҆́ростїю , скꙋ́постїю , ѡ҆бъѧде́нїемъ без̾сы́тости , и҆ ѡ҆пи́вствомъ . многоглаго́ланїемъ , ѕлы́ми по́мыслы , и҆ лꙋ ка́выми . го́рдымъ ѻ҆бы́чаемъ , и҆ блꙋ́днымъ воз̾бѣше́нїемъ , и҆мы́и самохотѣ́нїе на же́нскїи по́лъ , и҆ на мꙋ́жескїи . ѽ ѕло́е моѐ произволе́нїе , є҆го́же и҆ ско́ти без̾слове́снїи не творѧ́тъ . да ка́кѡ воз̾мо́жеши воз̾зрѣ́ти на мѧ̀ , и҆лѝ пристꙋпи́ти ко мнѣ̀ , а҆́ки ко псꙋ̀ смердѧ́щемꙋ . кото́рыма ѻ҆чи́ма а҆́нг҃ле хрⷭ҇то́въ воз̾зри́ши на мѧ̀ , ѡ҆пле́тшасѧ ѕлѣ̀ в̾ гнꙋ́сныхъ дѣ́лѣхъ . да ка́кѡ ᲂу҆́же возмогꙋ̀ ѿпꙋще́нїѧ про си́ти , го́ркимъ и҆ ѕлы́мъ мои́мъ и҆ лꙋка́вымъ дѣѧ́нїемъ , в̾нѧ́же в̾па́даю по всѧ̀ днѝ и҆ но́щи , и҆ на всѧ́къ ча́съ . но молю́тисѧ припа́даѧ , храни́телю мо́й ст҃ы́и , ᲂу҆милосе́рдисѧ на мѧ̀ грѣ́шнагѡ , и҆ недосто́йнагѡ раба̀ своегѡ̀ =[и҆́мѧ ре́къ],= бꙋ́ди ми помо́щникъ и҆ застꙋ́пникъ , на ѕла́гѡ моегѡ̀ сопроти́вника , ст҃ы́ми твои́ми моли́твами , и҆ црⷭ҇твїю бж҃їю прича́стника мѧ сотворѝ , со всѣ́ми ст҃ы́ми , всегда̀ и҆ ны́нѣ и҆ прⷭ҇нѡ и҆ во́ вѣки вѣко́мъ , а҆ми́нь =[покло́н̾ до землѝ].=

=та́же :=

~Досто́йно є҆́сть ... =[покло́н̾ до землѝ].=

=трⷭ҇то́е , и҆ по ѻ҆́ч҃е на́шъ .=

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй на́съ , а҆ми́нь =[+покло́н̾+].=

=тропарѝ :=

~Поми́лꙋй на́съ гдⷭ҇и , поми́лꙋй на́съ , всѧ́кого бо ѿвѣ́та недоꙋмѣ́юще , сїю́ ти моли́твꙋ ꙗ҆́кѡ влⷣцѣ грѣ́шнїи рабѝ твоѝ прино́симъ , поми́лꙋй на́съ гдⷭ҇и , поми́лꙋй на́съ .

~Гдⷭ҇и поми́лꙋй на́съ , на тѧ́ бо ᲂу҆пова́хомъ , непрогнѣ́вайсѧ на ны̀ ѕѣлѡ̀ , нижѐ помѧнѝ без̾зако́нїи на́шихъ . но при́ зри на ны̀ ꙗ҆́кѡ милосе́рдъ , и҆ и҆зба́ви на́съ ѿ вра́гъ на́ шихъ . ты́ бо є҆сѝ бг҃ъ на́шъ , и҆ мы̀ лю́дїе твоѝ и҆ всѝ дѣ́ла рꙋкꙋ̀ твое́ю , и҆ и҆́мѧ твоѐ призыва́емъ .

"и҃ ,ꙋ̑"ⷣа́ꙋ́":[о́],"ѿе́ѯѿ":"

К=ано́ны прест҃ѣ́й бцⷣе , и҆ а҆́нг҃лꙋ храни́телю вели́кїй .=

=пѣ́снь , а҃ . і҆рмо́съ . В=о́дꙋ проше́дъ , ꙗ҆́кѡ по́ сꙋхꙋ , и҆з̾ є҆гѵ́пет ска ѕла̀ и҆збѣжа́въ , і҆и҃льтѧнинъ вопїѧ́ше , и҆зба́вителю бг҃ꙋ на́шемꙋ пое́мъ .

=запѣ́въ бцⷣе [+покло́н̾+]. М=но́гими содержи́мь напа́стьми , к̾ тебѣ̀ прибѣга́ю спасе́нїѧ и҆скі́и . ѽ мт҃и сло́вꙋ и҆ дв҃о , ѿ лю́тыхъ и҆ нꙋ́жныхъ мѧ спасѝ .

=запѣ́въ бцⷣе . С=трасте́й мѧ смꙋща́ютъ прило́зи , и҆ мно́гїѧ печа́ли и҆сполнѧ́ютъ ми дꙋ́шꙋ , ᲂу҆мирѝ ѻ҆трокови́це , тиши но́ю сн҃а и҆ бг҃а твоегѡ̀ всенепоро́чнаѧ .

=запѣ́въ бцⷣе . С=п҃са ро́ждьшꙋю тѧ̀ и҆ бг҃а , молю̀ дв҃це и҆зба́ вити мѧ̀ ѿ лю́тъ . к̾ тебѣ́ бо ны́нѣ прибѣга́ю , простира́ѧ дꙋ́шꙋ и҆ помышле́нїе .

=запѣ́въ бцⷣе . В=ъ ско́рби мѧ сꙋ́ща и҆ въ тꙋзѣ̀ , посѣще́нїѧ бжⷭ҇твенагѡ и҆ промышле́нїѧ є҆́же ѿ тебѐ сподо́би , є҆ди́на бг҃омт҃и ꙗ҆́кѡ бл҃га̀ , бл҃го́мꙋ же роди́тельнице .

=запѣ́въ а҆́нг҃лꙋ [+покло́н̾+]. Н=еꙋсыпа́емаго храни́телѧ дꙋшѝ мое́й , и҆ пред̾ста́телѧ животꙋ̀ моемꙋ̀ , и҆ наста́вника ѿ́ бг҃а да́ннаго ми , пою́ тѧ а҆́нг҃ле бж҃їи , бг҃а вседержи́телѧ .

=запѣ́въ і҆с҃ꙋ [+покло́н̾+]. Х=отѧ́и всѣ́мъ чл҃кѡмъ спасти́сѧ , ст҃ы́ѧ а҆́нг҃лы наста́вники и҆ просвѣти́тели , приста́вилъ є҆сѝ сло́ве чл҃кѡмъ , просвѣща́ѧ на́съ в̾ стра́хъ тво́й .

=запѣ́въ а҆́нг҃лꙋ . Т=мо́ю но́щи ѡ҆мрача́емаго , и҆ мгло́ю мра́ка покрыва́емаго страсте́й , свѣ́томъ покаѧ́нїѧ ѡ҆зари́ мѧ , наста́вниче и҆ застꙋ́пниче и҆ храни́телю мо́й .

=сла́ва . М=е́рзскихъ помышле́нїи вомнѣ̀ то́читъ , наводне́нїе ти́нное и҆ мꙋ́тное , и҆ ѿ́ бг҃а ѿлꙋча́етъ ᲂу҆́мъ мо́й , є҆́же по сꙋшѝ , ѽ застꙋ́пниче мо́й .

=и҆ ны́нѣ . Т=ишина̀ є҆сѝ влⷣчце и҆ приста́нище , волнꙋ́ющымсѧ въ пꙋчи́нѣ грѣхо́вней . тѣ́мъ притека́ю ко приста́нищꙋ тѝ , волнꙋ́емь пѣ́нами разли́чныхъ страсте́й .

=пѣ́снь , г҃ . і҆рмо́съ . Н=бⷭ҇номꙋ крꙋ́гꙋ верхотво́рче гдⷭ҇и , и҆ цр҃кви зижди́телю , ты̀ менѐ ᲂу҆твердѝ в̾ любвѝ свое́й , жела́нїемъ сы́и кра́й , и҆ вѣ́рнымъ ᲂу҆тверже́нїе , є҆ди́не чл҃колю́бче .

=запѣ́в̾ бцⷣе . З=астꙋпле́нїе и҆ покро́въ жи́зни мое́й положи́хъ тѧ̀ , бг҃ороди́тельнице дв҃о , ты̀ менѐ ѡ҆кормѝ к̾ приста́нищꙋ своемꙋ̀ , бл҃ги́мъ вино́вна , и҆ вѣ́рнымъ ᲂу҆тверже́нїе , є҆ди́на всепѣ́таѧ .

=запѣ́в̾ бцⷣе . М=олю̀ дв҃це , дш҃е́вное смꙋще́нїе , и҆ печа́ли бꙋ́рю разори́ти ми . ты́ бо бг҃оневѣ́стнаѧ , нача́льника тишинѣ̀ хрⷭ҇та̀ родила̀ є҆сѝ , є҆ди́на пречⷭ҇таѧ .

=запѣ́в̾ бцⷣе . Б=л҃года́телѧ ро́ждьши до́брымъ вино́внаго , бла годѣѧ́нїѧ бога́тство всѣ́мъ и҆сточѝ . всѧ́ бо мо́жеши ꙗ҆́кѡ си́льна в̾ крѣ́пости , хрⷭ҇та̀ ро́ждьши бг҃обл҃же́ннаѧ .

=запѣ́въ бцⷣе . Л=ю́тыми недꙋ́ги , и҆ болѣ́знеными страстьмѝ и҆стѧза́емꙋ дв҃о , ты́ ми помозѝ , и҆сцѣле́нїемъ бо не ѡ҆скꙋ́ дно тѧ̀ зна́ю сокро́вище , некра́домо и҆ неи҆здае́мо .

=запѣ́въ а҆́нг҃лꙋ . З=емлена́гѡ и҆ ка́льнагѡ , и҆ пе́рстнагѡ смѣ ше́нїѧ и҆мѣ́хъ и҆мѣ́нїе , тѣ́мъ землѝ приложи́хсѧ . но ѽ застꙋ́пниче мо́й и҆ наста́вниче , и҆ и҆зба́вителю , ѡ҆братѝ жела́нїе моѐ к̾ нбⷭ҇нымъ .

=запѣ́въ а҆́нг҃лꙋ . В=ъ нощѝ и҆ во́дни лꙋка́выми дѣ́лы мои́ми преѡ҆горчева́ю , и҆ ѡ҆скорблѧ́ю , и҆ раздража́ю тѧ̀ , и҆ нехотѧ́ща тѧ̀ , дале́че ѿ менѐ стоѧ́ти , побо́рника моегѡ̀ , сотворѧ́ю тѧ̀ .

=запѣ́въ а҆́нг҃лꙋ . С=ко́рби и҆ ᲂу҆ны́нїю вина́ ти быва́ю , ꙗ҆́кѡ не пока́ѧненъ пребыва́ю и҆ неиспра́вленъ . но да́ждь ми пока́ѧ тисѧ чи́стѣ , и҆ ра́достна твори́ти тѧ̀ храни́телѧ моегѡ̀ .

=сла́ва . З=рѧ̀ неви́димое бж҃їе лицѐ , на́ нб҃сѣхъ сѣдѧ́щагѡ , и҆ призира́юща на́ землю разꙋ́мнѡ , и҆ трѧсти́сѧ є҆́й творѧ́ща , молѝ спасти́ мѧ ст҃ы́и а҆́нг҃ле .

=и҆ ны́нѣ . О=у҆́мъ и҆ смы́слъ и҆ сло́во , да́ръ бж҃їи прїѧ́хъ , ꙗ҆́кѡ да позна́въ да́телѧ , дѣ́лы почтꙋ̀ до́брыми . а҆́зъ же да́ръ стра стьмѝ ѡ҆безче́стивъ , сп҃сꙋ досади́хъ , влⷣчце спаси́ мѧ .

~Гдⷭ҇и поми́лꙋй =[три́жды].=

=конда́къ а҆́нг҃лꙋ : ѽ= пред̾ста́телю нера́тныи страстны́ѧ мѝ дꙋшѝ , и҆ храни́телю мо́й и҆ наста́вниче мо́й , ѿ бѣ́дъ мѧ и҆зба́ви , не пре́зри мѧ̀ всест҃ы́и а҆́нг҃ле .

=и҆́косъ : П=омышлѧ́й ᲂу҆́бѡ дш҃е моѧ̀ сме́ртныи ча́съ , и҆ храни́ телѧ а҆́нг҃ла своего̀ со слеза́ми молѝ , да влⷣкꙋ за тѧ̀ ᲂу҆мо́ литъ , на стра́шнѣмъ и҆ бꙋ́дꙋщемъ сꙋдѣ̀ , до́ндеже не пости́ гнетъ кончи́на , и҆ сме́рть го́рькаѧ , и҆ лю́тыи ѿвѣ́тъ , возопі́й всегда̀ гл҃ѧ , не пре́зри менѐ всест҃ы́и а҆́нг҃ле .

=сѣда́ленъ : Ѿ= любвѐ дш҃е́вныѧ вопїю́ ти , храни́телю моеѧ̀ дꙋшѝ , всест҃ы́и мо́й а҆́нг҃ле , покры́й мѧ и҆ соблюдѝ , ѿ лꙋка́ вагѡ ловле́нїѧ всегда̀ , и҆ к̾ жи́зни наста́ви нбⷭ҇нѣй , вразꙋм лѧ́ѧ и҆ просвѣща́ѧ , и҆ ᲂу҆крѣплѧ́ѧ мѧ .

=сла́ва , и҆ ны́нѣ , боⷢ҇ . Ꙗ҆́=кѡ всенепоро́чнаѧ невѣ́сто творцꙋ̀ , ꙗ҆́кѡ неи҆сꙋсомꙋ́жнаѧ мт҃и и҆зба́вителѧ , прїѧ́телище ꙗ҆́кѡ сꙋ́щи ᲂу҆тѣ́шителѧ всепѣ́таѧ , без̾зако́нїю мѧ̀ сꙋ́ща скве́рно жили́ще , и҆ бѣсо́мъ и҆гра́лище в̾ ра́зꙋмѣ бы́вша , потщи́сѧ и҆ си́хъ ѕлодѣ́йствїѧ мѧ̀ и҆зба́вити , свѣ́тло жили́ще добро дѣ́тельми содѣ́лавши , свѣтода́тельнаѧ и҆ нетлѣ́ннаѧ , раз̾ женѝ ѻ҆́блакъ страсте́й , и҆ вы́шнѧгѡ прича́стїѧ сподо́би , и҆ свѣ́тꙋ невече́рнемꙋ , мл҃твами сѝ .

=пѣ́снь , д҃ . і҆рмо́съ . О=у҆слы́шахъ гдⷭ҇и смотре́нїѧ твоегѡ̀ та́ин ство , разꙋмѣ́хъ дѣ́ла твоѧ̀ , и҆ просла́вихъ твоѐ бжⷭ҇тво̀ .

=запѣ́въ бцⷣе . С=трⷭ҇те́й мои́хъ смꙋще́нїе , ꙗ҆́же ко́рмчїю ро́ждь ши гдⷭ҇а , бꙋ́рю ᲂу҆ти́ши мои́хъ прегрѣше́нїи , бг҃оневѣ́стнаѧ .

=запѣ́в̾ бцⷣе . М=лрⷭ҇дїѧ бе́зднꙋ призыва́ющꙋ твою̀ пода́ждь ми , ꙗ҆́же бл҃госе́рдаго ро́ждьши , и҆ сп҃са всѣ́мъ пою́щимъ тѧ̀ .

=запѣ́въ бцⷣе . Н=аде́жꙋ и҆ ᲂу҆тверже́нїе , и҆ спасе́нїѧ стѣ́нꙋ не дви́жимꙋ , стѧжа́вше тѧ̀ всенепоро́чнаѧ , ѕлолю́тыхъ всѣ́хъ и҆збавлѧ́емсѧ .

=запѣ́въ бцⷣе . Н=а ѻ҆дрѣ̀ болѣ́зни моеѧ̀ грѣхо́внѣ слежа́ща мѧ̀ , ꙗ҆́кѡ чл҃колюби́ва , помози́ ми бцⷣе мт҃и прⷭ҇нѡ дв҃о .

=запѣ́в̾ а҆́нг҃лꙋ . Н=е помышлѧ́ю стра́шнагѡ сꙋди́ща сп҃сова , в̾ не́мже хощꙋ̀ тре́петенъ пред̾ста́ти , и҆ да́ти сло́во ѡ҆ всѧ́ комъ дѣ́лѣ же и҆ сло́вѣ , ни сме́рти ꙗ҆́же безвѣ́стна , во ᲂу҆мѣ̀ ни ма́ло прїе́млю , и҆ неиспра́вленъ є҆́смь . наста́вниче мо́й , не ѡ҆ста́ви менѐ .

=запѣ́в̾ а҆́нг҃лꙋ . Б=езꙋ́мнѡ всѧ̀ ѕло́бы и҆́з̾млада соверши́хъ , и҆ непреста́хъ тѧ застꙋ́пника моего̀ дѣ́лы неподо́бными ѡ҆с корблѧ́ѧ , и҆ стꙋжа́ѧ всегда̀ . но не разгнѣ́вайсѧ , но пождѝ и҆ є҆щѐ , вразꙋмлѧ́ѧ и҆ просвѣща́ѧ и҆ ᲂу҆твержа́ѧ мѧ .

=запѣ́в̾ а҆́нг҃лꙋ . С=ло́ва бж҃їѧ долготерпѣ́нїю подо́бѧсѧ , прише́ дша в̾ покаѧ́нїе призва́ти всѧ̀ грѣ́шныѧ , и҆ ѡ҆жида́юща самово́льное и҆справле́нїе , и҆ непонꙋжда́юща . и҆ ты̀ наста́вни че мо́й , на мнѣ̀ претерпѣ́въ пребꙋ́ди .

=сла́ва . Д=але́че ѿ́ бг҃а грѣ́хъ мѧ ѿри́нꙋ , и҆ дре́ва живо́тнагѡ и҆згна̀ . но влⷣка мо́й і҆с҃ъ , прїѧ́тъ мѧ млⷭ҇тивнѡ , и҆ всели́ мѧ . а҆́зъ же толи́кꙋю ѿмета́ю є҆гѡ̀ бл҃гость , є҆ще́ же и҆ ѡ҆скор блѧ́ю тебѐ бж҃їи а҆́нг҃ле .

=и҆ ны́нѣ . Ꙗ҆́=кѡ вои́стинꙋ гдⷭ҇ь воцр҃и́сѧ , в̾ црⷭ҇твїе неѿпа́даю щее , и҆ ѡ҆блече́сѧ ѱало́мски , и҆з̾ тебѐ бг҃омт҃и , в̾ кра́сное бл҃голѣ́пїе , пло́ть ст҃ꙋ́ю , є҆́ю же сме́рть прїѧ́тъ , и҆ разрꙋшѝ є҆ѧ̀ црⷭ҇тво .

=пѣ́снь , є҃ . і҆рмо́съ . П=росвѣтѝ на́съ повелѣ́нїемъ сѝ гдⷭ҇и , и҆ мы́шцею высо́кою , твоегѡ̀ ми́ра пода́ждь на́мъ , є҆ди́не чл҃колю́бче .

=запѣ́въ бцⷣе . И҆=спо́лни чⷭ҇таѧ , весе́лїѧ живота̀ на́шегѡ , твою̀ нетлѣ́ннꙋю даю́щи ра́дость , весе́лїѧ ро́ждьши сꙋ́щагѡ винꙋ̀ .

=запѣ́в̾ бцⷣе . И҆=зба́ви на́съ ѿ бѣ́́дъ , бцⷣе чⷭ҇таѧ , вѣ́чное ро́ждь ши и҆збавле́нїе , и҆ ми́ра всѧ́къ ᲂу҆́мъ преимꙋ́щагѡ .

=запѣ́въ бцⷣе . Р=азрѣшѝ мглꙋ̀ прегрѣше́нїй мои́хъ , бг҃оне вѣ́сто , свѣ́томъ твоеѧ̀ свѣ́тлости , ꙗ҆́же свѣ́тъ ро́ждьшаѧ бжⷭ҇твеныи и҆ превѣ́чныи .

=запѣ́в̾ бцⷣе . И҆=сцѣлѝ чⷭ҇таѧ , дꙋшѝ моеѧ̀ неможе́нїе , посѣще́ нїемъ сѝ ᲂу҆бѣ́ждьшисѧ , и҆ здра́вїе мольба́ми сѝ пода́ждь мѝ .

=запѣ́въ а҆́нг҃лꙋ . Т=ѧ̀ храни́телѧ стѧжа́въ спребы́тна и҆ спрїѧ́ тна , ст҃ы́и а҆́нг҃ле , соблюда́юща , и҆ спꙋтьше́ствꙋюща , спребы ва́юща , и҆ спасе́ннаѧ пред̾лага́юща ми непреста́ннѡ , ко́е про ще́нїе прїимꙋ̀ неразꙋ́менъ сы́и .

=запѣ́въ а҆́нг҃лꙋ . М=но́зѣмъ дерзнове́нїемъ прⷭ҇то́лꙋ пред̾стоѧ̀ вседержи́телѧ , и҆ сликовствꙋ́ѧ ᲂу҆ цр҃ѧ̀ тва́ри , мно́гимъ ми ѕлы́мъ пода́ти проще́нїѧ , защи́тителю мо́й помоли́сѧ .

=запѣ́въ а҆́нг҃лꙋ . М=ꙋ́ки всѧ̀ прови́дѧ и҆ мꙋче́нїѧ ждꙋ́щаѧ мѧ̀ , и҆ ѡ҆слѣпле́нїе и҆ ᲂу҆дале́нїе моѐ , и҆ страсте́й ѡ҆мраче́нїе , ми́лꙋѧ стене́ши , и҆ сѣ́тꙋеши и҆ дрѧ́хлꙋеши , печа́лїю и҆спо́лненъ , и҆зба́вителю мо́й .

=сла́ва . Н=и є҆ди́нагѡ часа̀ , ни є҆ди́ныѧ черты̀ , и҆ тѣ́хъ мнѣ́е , ѡ҆ста́вихъ тѧ̀ , бл҃года́телѧ моего̀ и҆ храни́телѧ , ѡ҆ мнѣ̀ пора́доватисѧ и҆ возвесели́тисѧ и҆ взыгра́ти , грѣхмѝ всегда̀ смѣша́емь .

=и҆ ны́нѣ . Н=о́во младѧ̀ в̾ тебѣ̀ ꙗ҆ви́сѧ , неи҆зслѣ́димыи и҆ неѡ҆быме́нныи , составле́й бе́здны , и҆ го́ры мѣ́риломъ поста́вль влⷣчце , ли́ки ѕвѣзда́мъ и҆счита́ѧ , и҆ ка́пли дождѧ̀ , и҆ вѣ́тромъ дыха́нїѧ мѣ́рꙋ положѝ .

=пѣ́снь , ѕ҃ . і҆рмо́съ . М=л҃твꙋ пролїю̀ ко́ гдⷭ҇ꙋ , и҆ томꙋ̀ возвѣщю̀ печа́ль мою̀ , ꙗ҆́кѡ ѕѡ́лъ дꙋша̀ моѧ̀ напо́лнисѧ , и҆ живо́тъ мо́й а҆́дꙋ прибли́жисѧ , и҆ молю́сѧ ꙗ҆́кѡ і҆ѡ́на , ѿ тлѝ бж҃е мо́й возведи́ мѧ .

=запѣ́въ бцⷣе . С=ме́рти и҆ тлѝ ꙗ҆́кѡ спа́слъ є҆́сть , са́мъ сѧ и҆зда́въ на сме́рть , тлѣ́нїемъ и҆ сме́ртїю моѐ є҆стество̀ ꙗ҆́то бы́вшее . дв҃о молѝ гдⷭ҇а и҆ сн҃а своего̀ , враго́въ ѕлодѣ́йствїѧ мѧ̀ и҆зба́вити .

=запѣ́в̾ бцⷣе . З=астꙋ́пницꙋ тѧ̀ животꙋ̀ свѣ́мъ , и҆ храни́тель ницꙋ тве́рдꙋ дв҃це , напа́стей рѣша́щꙋ молвы̀ , и҆ нало́ги бѣсо́мъ ѿгонѧ́щю . и҆ молю́сѧ всегда̀ , страсте́й мѧ и҆зба́ вити всенепоро́чнаѧ .

=запѣ́въ бцⷣе . Ꙗ҆́=кѡ стѣ́нꙋ и҆ прибѣ́жище стѧжа́хомъ , и҆ дш҃а́мъ тѧ̀ соверше́ное спасе́нїе , и҆ простра́нство в̾ ско́рбѣхъ ѻ҆трокови́це . и҆ свѣ́томъ тѝ при́снѡ ра́дꙋемсѧ , ѽ влⷣчце , ны́нѣ на́съ ѿ страсте́й и҆ бѣ́дъ спасѝ .

=запѣ́въ бцⷣе . Н=а ѻ҆дрѣ̀ ны́нѣ не́мощїю низ̾лежю̀ , и҆ нѣ́сть и҆сцѣле́нїѧ пло́ти мое́й . но ꙗ҆́же бг҃а и҆ сп҃са ми́рꙋ , и҆ и҆зба́вителѧ недꙋ́гомъ ро́ждьшаѧ , тебѣ̀ молю́сѧ бл҃го́й , ѿ и҆стлѣ́нїѧ болѣ́зней воста́ви мѧ .

=запѣ́въ а҆́нг҃лꙋ . С=охранѧ́й ѡ҆полча́ѧсѧ ѡ҆́крестъ менѐ , и҆ нахо́ды востѧза́ѧ лꙋка́выхъ бѣсо́въ , и҆ тѣ́хъ ѕвѣри́наѧ напа́данїѧ , ꙗ҆́же на мѧ̀ напа́дающа всегда̀ , не ѡ҆ставлѧ́й сохра́нниче мо́й , тебе́ бо и҆́мамъ те́пла застꙋ́пника .

=запѣ́въ а҆́нг҃лꙋ . П=речⷭ҇тое и҆ бл҃гоꙋха́нное мѵ́ро , негнꙋша́йсѧ моеѧ̀ смра́дости , ни ѿстꙋпѝ ѿ менѐ до конца̀ , но не ѿстꙋ́ пенъ ми бꙋ́ди храни́тель при́сныи . и҆ сл҃нце бо мѣ́ста смра́ днаѧ преходѧ̀ , не ѡ҆сквернѧ́етсѧ .

=запѣ́в̾ а҆́нг҃лꙋ . К=а́пли слезото́чныѧ и҆сточи́ти , покрыва́юща гѡ вода́ми сло́ва превы́спреннѧѧ своѧ̀ , бл҃года́ть ми да́ти ᲂу҆молѝ застꙋ́пниче мо́й , ꙗ҆́кѡ да тѣ́ми ѡ҆чи́ститсѧ срⷣце моѐ , и҆ ᲂу҆́зритъ бг҃а .

=запѣ́въ а҆́нг҃лꙋ . Б=еспло́тенъ , ꙗ҆́кѡ чи́стъ и҆ невеще́ственъ , пред̾стоѧ̀ чи́стомꙋ и҆ невеще́ственномꙋ , и҆ к̾ томꙋ̀ стѧжа́въ вели́кое дерзнове́нїе и҆ присвое́нїе , того̀ ᲂу҆́бѡ молѝ прилѣ́ жнѡ , дꙋ́шꙋ мою̀ спасе́нꙋ дарова́ти ми .

=сла́ва . Д=а покры́етъ сра́мъ и҆ стꙋ́дъ , ме́рзскаѧ и҆ смра́днаѧ , и҆ те́мнаѧ ли́ца вра́жїѧ , є҆гда̀ ᲂу҆бо́гаѧ мѝ дꙋша̀ ѿ́тѣла раз лꙋча́етсѧ . тꙋ́ же да покры́етѣ , наста́вниче мо́й , твоѝ пре сщ҃е́ннїи крилѣ̀ .

=и҆ ны́нѣ . С=т҃ы́хъ ст҃ѣ́йши а҆́нг҃лъ , херꙋви́мъ и҆ серафи́мъ вы́ шши , землере́тныи ми ᲂу҆́мъ , земна́го и҆ ве́щнаго жела́нїѧ превы́шши покажѝ , ѿ землѝ к̾ нбⷭ҇нѣй любвѝ возне́сши .

~Гдⷭ҇и поми́лꙋй =[три́жды]. сла́ва , и҆ ны́нѣ .=

=конда́къ бцⷣе : З=астꙋ́пнице хрⷭ҇тїѧ́номъ непосты́днаѧ , хода́ таице к̾ творцꙋ̀ непрело́жнаѧ , непре́зри грѣ́шныхъ моле́нїѧ гла́сы . но пред̾варѝ ꙗ҆́кѡ бл҃га̀ на́ помощь на́шꙋ , вѣ́рнѡ вопїю́щихъ тѝ . ᲂу҆скорѝ на моли́твꙋ , и҆ потщи́сѧ на ᲂу҆мо ле́нїе , застꙋпа́ющи прⷭ҇нѡ бцⷣе чтꙋ́щихъ тѧ̀ .

=и҆́косъ : П=рострѝ дла́ни своѝ , и҆́ма же всѣ́хъ влⷣкꙋ ꙗ҆́кѡ мла де́нца прїѧ́тъ , за мно́жество бл҃гости , не ѡ҆ста́ви на́съ все гда̀ надѣ́ющихсѧ на тѧ̀ . бо́дреною си мл҃твою , и҆ не и҆сче́т ною просты́нею ᲂу҆ще́дри на́съ , и҆ пода́ждь дш҃а́мъ на́шимъ млрⷭ҇дїе своѐ во́ вѣки и҆сточа́ющи . тебе́ бо и҆́мамы грѣ́шнїи застꙋ́пницꙋ , ѿ находѧ́щихъ на ны̀ бѣ́дъ и҆ ѕо́лъ . но ꙗ҆́кѡ и҆мꙋ́щи млрⷭ҇дїѧ щедро́ты , ᲂу҆скорѝ на мл҃твꙋ , и҆ потщи́сѧ на ᲂу҆моле́нїе , застꙋпа́ющи прⷭ҇нѡ бцⷣе чтꙋ́щихъ тѧ̀ .

=пѣ́снь , з҃ . і҆рмо́съ . И҆́=же ѿ і҆юде́и доше́дше ѻ҆́троцы в̾ вави ло́нъ дре́вле , вѣ́рою ᲂу҆тверже́нїи , пла́мень пе́щныи попра́ вше гл҃юще , ѻ҆ц҃ъ на́шихъ бж҃е бл҃гослове́нъ є҆сѝ .

=запѣ́въ бцⷣе . Н=а́ше спасе́нїе ꙗ҆́коже восхотѣ̀ сп҃се , ᲂу҆стро́ити во́ чрево дв҃ыѧ всели́сѧ . ю҆́же ми́рꙋ застꙋ́пницꙋ показа̀ . ѻ҆ц҃ъ на́шихъ бж҃е бл҃гослове́нъ є҆сѝ .

=запѣ́в̾ бцⷣе . В=оли́телѧ млⷭ҇ти , є҆го́же родѝ мт҃и ны́нѣ ᲂу҆мо лѝ , и҆зба́вити мѧ ѿ прегрѣше́нїи и҆ дш҃е́вныѧ скве́рны , сн҃ꙋ твоемꙋ̀ зовꙋ́ща , ѻ҆ц҃ъ на́шихъ бж҃е бл҃гослове́нъ є҆сѝ .

=запѣ́въ бцⷣе . С=окро́вище спасе́нїѧ , и҆ и҆сто́чникъ нетлѣ́нїѧ , тебѐ ро́ждьшꙋю , сто́лпъ ᲂу҆тверже́нїѧ , и҆ две́рь покаѧ́нїѧ , вопїю́щимъ показа̀ , ѻ҆ц҃ъ на́шихъ бж҃е бл҃гослове́нъ є҆сѝ .

=запѣ́в̾ бцⷣе . Т=ѣле́сныѧ недꙋ́ги , и҆ дш҃е́вныѧ грѣхѝ бг҃ороди́ тельнице , любо́вїю пристꙋпа́ющимъ к̾ кро́вꙋ твоемꙋ̀ дв҃це , и҆сцѣли́ти сподо́би , ꙗ҆́же сп҃са хрⷭ҇та̀ на́мъ ро́ждьшаѧ .

=запѣ́в̾ а҆́нг҃лꙋ . Т=мы̀ ѡ҆́крестъ напа́дающихъ на мѧ̀ разбо́й никъ неви́димыхъ , и҆́щꙋщихъ дꙋ́шꙋ мою̀ и҆сто́ргнꙋти и҆ восхи́ти ти , ѻ҆́гненнымъ сѝ копїе́мъ ѿгонѧ́ѧ держа́внѡ , не ѡ҆ставлѧ́й помо́щниче мо́й .

=запѣ́в̾ а҆́нг҃лꙋ . Е҆=гда̀ хо́щетъ мѝ сꙋди́ти сꙋдїѧ̀ и҆ бг҃ъ мо́й , и҆ ѡ҆сꙋди́ти мѧ̀ , ѡ҆сꙋжде́ннагѡ внꙋ́треннимъ сꙋди́щемъ , пре́ жде сꙋда̀ того̀ , незабꙋ́ди раба̀ твоегѡ̀ , сохрани́телю мо́й .

=запѣ́в̾ а҆́нг҃лꙋ . З=е́млю и҆́мамъ ма́терь , и҆ ка́лъ ѻ҆ц҃а , пра́ѻ҆ц҃а же пе́рсть , и҆ си́хъ сро́дство зе́млю ѡ҆ все́мъ зрю̀ , но да́ждь мѝ застꙋ́пниче мо́й , воз̾зрѣ́ти когда̀ на нбⷭ҇нꙋю добро́тꙋ .

=запѣ́в̾ а҆́нг҃лꙋ . Ꙗ҆́=кѡ красе́нъ сы́и добро́тою , ꙗ҆́кѡ сла́докъ и҆ ве́селъ , и҆ солнцеѡ҆бра́зенъ ᲂу҆́мъ , свѣ́телъ пред̾ста́ни ми , ѡ҆скла́бленнымъ лице́мъ , и҆ весе́лымъ воз̾зрѣ́нїемъ , є҆гда̀ хощꙋ̀ ѿ землѝ взѧ́тисѧ , наста́вниче мо́й .

=сла́ва . Б=л҃госе́рдїѧ ра́ди млⷭ҇ти и҆ чл҃колю́бїѧ премно́жествомъ мно́гимъ , твои́хъ кри́лъ кро́вомъ , храни́телю мо́й , покры́и мѧ и҆сходѧ́ща ѿ́ тѣла , не ви́дѣти ме́рзскаѧ ли́ца бѣсо́в скаѧ .

=и҆ ны́нѣ . Н=бⷭ҇наѧ врата̀ , и҆ спасе́ннаѧ две́рь , лѣ́ствице мы́сле ннаѧ , по не́й же бг҃ъ сни́де , и҆ чл҃къ взы́де в̾ нбⷭ҇ное црⷭ҇тво , є҆го́же сподо́би мѧ ᲂу҆лꙋчи́ти .

=пѣ́снь , и҃ . і҆рмо́съ . Ц=р҃ѧ нбⷭ҇нагѡ , є҆го́же пою́тъ во́и а҆́нг҃ль стїи , хвали́те и҆ превозноси́те є҆го̀ во́вѣки .

=запѣ́в̾ бцⷣе . П=о́мощи ꙗ҆́же ѿ тебѐ тре́бꙋющыѧ , не пре́зри дв҃о пою́щыѧ , и҆ превозносѧ́щыѧ хрⷭ҇та̀ во́ вѣки .

=запѣ́в̾ бцⷣе . Н=еможе́нїе дꙋшѝ моеѧ̀ и҆сцѣлѧ́еши , и҆ тѣле́ сныѧ болѣ́зни дв҃о , ꙗ҆́кѡ да тѧ̀ пое́мъ , и҆ превозно́симъ чⷭ҇тꙋю во́ вѣки .

=запѣ́въ бцⷣе . И҆=сцѣле́нїемъ бога́тьство и҆злива́еши , вѣ́рнѡ пою́щымъ тѧ̀ дв҃це , и҆ превозносѧ́щымъ хрⷭ҇та̀ во́ вѣки .

=запѣ́въ бцⷣе . Н=апа́стныѧ ты̀ прило́ги ѿгонѧ́еши , и҆ стра стны́ѧ нахо́ды дв҃о , ꙗ҆́кѡ да тѧ̀ пое́мъ и҆ превозно́симъ чⷭ҇тꙋю во́ вѣки .

=запѣ́въ а҆́нг҃лꙋ . П=о́ бз҃ѣ тѧ̀ полꙋчи́хъ ѿ́ бг҃а застꙋ́пника , и҆ храни́телѧ и҆ помо́щника , и҆ возбра́нника прест҃ы́и а҆́нг҃ле . тѣ́мъ не преста́й молѧ́сѧ , пѣ́стꙋнствꙋѧ и҆ наказꙋ́ѧ , и҆ ᲂу҆ча̀ подо́бнымъ разꙋ́мнѡ , и҆ просвѣща́ѧ ᲂу҆́мъ мо́й , до́ндеже мѧ̀ пред̾ста́виши хрⷭ҇тꙋ̀ спасе́на .

=запѣ́въ а҆́нг҃лꙋ . Е҆=гда̀ поста́вѧтсѧ прⷭ҇то́ли , и҆ кни́ги ра́згнꙋ тсѧ , и҆ ве́тхїи де́ньми сѧ́детъ , и҆ сꙋ́дѧтсѧ чл҃цы , и҆ а҆́нг҃ли пред̾ста́нꙋтъ , и҆ вострепе́щетъ землѧ̀ , и҆ всѧ̀ потрѧсꙋ́тсѧ , тогда̀ твоѐ чл҃колю́бїе ꙗ҆́вль на мнѣ̀ , и҆зба́ви мѧ̀ геє́ны , хрⷭ҇та̀ ᲂу҆моли́въ .

=запѣ́в̾ а҆́нг҃лꙋ . Н=ы́нѣ ꙗ҆́кѡ пче́лы со́тъ неви́димо ѡ҆быдо́ша мѧ , бг҃оме́рзцыи бѣ́сове и҆ ᲂу҆бі́ицы , ꙗ҆́кѡ хи́щнїи во́лцы , и҆ ꙗ҆́кѡ лꙋка́выѧ лиси́цы , ѡ҆́крестъ ᲂу҆страша́юще , но покры́и мѧ сохра́нниче мо́й , ꙗ҆́коже покрыва́етъ ѻ҆ре́лъ птенцы̀ своѧ̀ .

=запѣ́въ а҆́нг҃лꙋ . Ѿ= ѻ҆́чїю сле́зы непреста́ннѡ текꙋ́ща , не ѡ҆скꙋ́днѡ то́ки да́ждь ми , всего́ мѧ ѡ҆мыва́юща ѿ верхꙋ̀ и҆ до ногꙋ̀ , ꙗ҆́кѡ па́че снѣ́га ᲂу҆бѣле́нꙋ ри́зꙋ , ѡ҆бле́къ покаѧ́ нїемъ , в̾ черто́гъ бж҃їи вни́дꙋ , тѧ̀ почита́ѧ застꙋ́пника моегѡ̀ .

=запѣ́въ а҆́нг҃лꙋ . Х=рⷭ҇то́въ хра́мъ бы́вшее срⷣце моѐ , страстьмѝ , свине́й неразꙋ́мныхъ житїѐ соверши́хъ , но ᲂу҆крѣпи́ мѧ помо́щниче дꙋшѝ мое́й , ѡ҆чи́стити сїѐ , ѡ҆кропи́ти и҆ пока ди́ти вонѧ́ми и҆ мѵ́ромъ , мольбо́ю и҆ чистото́ю , да па́ки бꙋ́детъ хрⷭ҇тꙋ̀ хра́мъ бл҃гоꙋха́ненъ .

=сла́ва . Н=аста́вниче и҆ храни́телю , застꙋ́пниче и҆ и҆зба́вителю мо́й , ненача́емыѧ мѝ дꙋшѝ блюсти́телю , є҆гда̀ трꙋ́бныи стра́шныи гла́съ хо́щетъ мѧ̀ воздви́гнꙋти на сꙋ́дъ , бли́зъ менѐ ста́ни тогда̀ ти́хъ и҆ ра́достенъ , наде́ждею спасе́нїѧ ѿє́млѧ мѝ стра́хъ .

=и҆ ны́нѣ . П=ремно́гою бл҃гостїю тꙋ́не мѧ поми́лꙋй , млрⷭ҇дїѧ и҆сто́чникъ ро́ждьши , млⷭ҇ти бо досто́йно не и҆́мамъ что́ ти принестѝ , бл҃ги́хъ бо мои́хъ ника́коже тре́бꙋеши , ꙗ҆́ко бл҃го да́вца и҆ сп҃са мі́рꙋ , неи҆зрече́ннѡ заче́нши ѡ҆бра́дованнаѧ .

=пѣ́снь , ѳ҃ . і҆рмо́съ . В=ои́стинꙋ бцⷣꙋ тѧ̀ и҆сповѣ́дающе , спасе́н нїи тобо́ю дв҃це чⷭ҇таѧ , с̾ нбⷭ҇ными во́и тѧ̀ велича́емъ .

=запѣ́в̾ бцⷣе [+покло́н̾+].=

~То́ка сле́зъ мои́хъ не ѿврати́сѧ , ꙗ҆́же ѿ всѧ́кагѡ лица̀ всѧ̀ сле́зы ѿє́мшагѡ , дв҃це хрⷭ҇та̀ ро́ждьшаѧ .

=запѣ́въ бцⷣе . Р=а́дости моѐ срⷣце и҆спо́лни дв҃о , ꙗ҆́же ра́дости прїи́мши и҆сполне́нїе грѣхо́внꙋю печа́ль потреблѧ́ющи .

=запѣ́въ бцⷣе . С=вѣ́та твоегѡ̀ зарѧ́ми просвѣтѝ дв҃о , мра́къ невѣ́денїѧ ѿгонѧ́щи бл҃говѣ́рнѡ бцⷣꙋ тѧ̀ и҆сповѣ́дающихъ .

=запѣ́в̾ бцⷣе . В=ъ мѣ́сто ѡ҆ѕлобле́нїѧ не́мощи низ̾лежа́щаго , дв҃о и҆сцѣлѝ , и҆з̾ нездра́вїѧ во здра́вїе претворѧ́ющи .

=запѣ́в̾ а҆́нг҃лꙋ [+покло́н̾+]. В=и́дѣти мѝ тѧ̀ ѡ҆деснꙋ́ю страстны́ѧ ми дꙋшѝ пред̾стоѧ́ща , свѣ́тла и҆ ти́ха , застꙋ́пника и҆ сохра́ нника ми , є҆гда̀ и҆счеза́етъ ѿ менѐ дꙋ́хъ мо́й нꙋ́ждею , и҆ и҆́щꙋщыѧ мѧ ѡ҆бьѧ́ти , го́рькїѧ бѣ́сы ѿгонѧ́юща .

=запѣ́въ а҆́нг҃лꙋ . Ꙗ҆́=кѡ ст҃ы́и бж҃їи слꙋга̀ , творѧ́и є҆гѡ̀ бжⷭ҇тве наѧ хотѣ́нїѧ , мно́гѡ богати́шисѧ к̾ немꙋ̀ дерзнове́нїемъ ст҃ы́и а҆́нг҃ле . тѣ́мъ те́плѣ ѡ҆ мнѣ̀ того̀ молѝ , ꙗ҆́кѡ да спа се́нъ тобо́ю , воспѣва́ю застꙋпле́нїе и҆ покро́въ ти .

=запѣ́въ а҆́нг҃лꙋ . В=е́сь живо́тъ мо́й во мно́зѣ претеко́хъ сꙋе тѣ̀ , и҆ к̾ концꙋ̀ прибли́жихсѧ , и҆ молю́ тѧ храни́телѧ мое гѡ̀ , бꙋ́ди мѝ защи́титель , и҆ возбра́нникъ нера́тенъ , є҆гда̀ прехождꙋ̀ мыта́рства лю́тагѡ мїроде́ржца .

=запѣ́в̾ і҆с҃ꙋ [+покло́н̾+]. Ѡ҆=долѣ́й моемꙋ̀ ѕлꙋ̀ , і҆с҃е є҆диноро́дныи пребл҃же млрⷭ҇дїемъ сѝ , и҆ без̾чи́сленнаго мно́жества , твоегѡ̀ беспло́тнагѡ слꙋгѝ , бжⷭ҇твеными мл҃твами , є҆го́же мѝ при ста́ви и҆́з̾млада , ꙗ҆́кѡ чл҃колю́бецъ , храни́телѧ .

=сла́ва . В=сю̀ мою̀ по́ бз҃ѣ спасе́нїѧ наде́ждꙋ воз̾ложи́хъ натѧ̀ , храни́телѧ моегѡ̀ и҆ вла́стелѧ , и҆ застꙋ́пника , ѻ҆́бщꙋю моли́твꙋ ѡ҆ мнѣ̀ ко хрⷭ҇тꙋ̀ сотворѝ , с̾ моле́бники прїе́мъ а҆́нг҃льскїѧ ли́ки , и҆ с̾ застꙋ́пники .

=и҆ ны́нѣ . В=ознесѝ ро́гъ вѣ́рныхъ , и҆ низ̾ложѝ ва́рварскаѧ шата́нїѧ бг҃ороди́тельнице мр҃і́е , не ѡ҆бори́мъ спаса́ющи се́й гра́дъ тво́й , въ не́мже вели́кое твоѐ и҆́мѧ и҆ многосла́вное велича́етсѧ , и҆ вѣ́рнѡ сла́витсѧ всѣ́ми , влⷣчце чⷭ҇таѧ .

=моли́тва , а҆́нг҃лꙋ храни́телю .=

=запѣ́въ а҆́нг҃лꙋ [+покло́н̾+].=

~Ст҃ы́и а҆́нг҃ле пред̾стоѧ́и бѣ́дной мѝ дш҃ѝ , и҆ ѻ҆каѧ́нномꙋ мѝ животꙋ̀ , не ѡ҆ста́ви менѐ грѣ́шнагѡ , нижѐ ѿстꙋпѝ ѿ менѐ за невоздержа́нїе моѐ . неда́ждь мѣ́ста лꙋка́вомꙋ бѣ́сꙋ , є҆́же ѡ҆долѣ́ти є҆мꙋ̀ мое́й не́мощи , сме́ртнагѡ сегѡ̀ тѣлесѐ . ᲂу҆крѣпѝ бѣ́дствꙋющꙋю и҆ хꙋдꙋ́ю мою̀ рꙋ́кꙋ , и҆ наста́ви мѧ на пꙋ́ть спасе́нїѧ . є҆́й ст҃ы́й а҆́нг҃ле бж҃їи , храни́телю и҆ покрови́ телю го́рцѣй мое́й дꙋшѝ и҆ тѣлесѝ , всѧ́ ми простѝ , є҆ли́кѡ тѧ̀ ѡ҆скорби́хъ во всѧ̀ днѝ живота̀ моегѡ̀ . и҆ а҆́ще что̀ согрѣ ши́хъ во дне́шнїи де́нь , покры́и мѧ в̾ настоѧ́щꙋю но́щь , и҆ сохрани́ мѧ ѿ всѧ́кагѡ и҆скꙋше́нїѧ проти́внагѡ , да ни в̾ ко́емъ грѣсѣ̀ прогнѣ́ваю бг҃а , и҆ моли́сѧ за мѧ̀ ко́ гдⷭ҇ꙋ , да ᲂу҆тверди́тъ мѧ в̾ стра́сѣ свое́мъ , и҆ досто́йна пока́жетъ мѧ раба̀ , своеѧ̀ бл҃гости , а҆ми́нь =[покло́н̾ до землѝ].=

=та́же :=

~Досто́йно є҆́сть ... =[покло́н̾ до землѝ].=

=трⷭ҇то́е , и҆ по ѻ҆́ч҃е на́шъ .=

~Гдⷭ҇и і҆с҃е хрⷭ҇тѐ сн҃е бж҃їи , поми́лꙋй на́съ , а҆ми́нь =[+покло́н̾+].=

=тропарѝ :=

~Поми́лꙋй на́съ гдⷭ҇и , поми́лꙋй на́съ , всѧ́кого бо ѿвѣ́та недоꙋмѣ́юще , сїю́ ти моли́твꙋ ꙗ҆́кѡ влⷣцѣ грѣ́шнїи рабѝ твоѝ прино́симъ , поми́лꙋй на́съ гдⷭ҇и , поми́лꙋй на́съ .

~Гдⷭ҇и поми́лꙋй на́съ , на тѧ́ бо ᲂу҆пова́хомъ , непрогнѣ́вайсѧ на ны̀ ѕѣлѡ̀ , нижѐ помѧнѝ без̾зако́нїи на́шихъ . но при́ зри на ны̀ ꙗ҆́кѡ милосе́рдъ , и҆ и҆зба́ви на́съ ѿ вра́гъ на́ шихъ . ты́ бо є҆сѝ бг҃ъ на́шъ , и҆ мы̀ лю́дїе твоѝ и҆ всѝ дѣ́ла рꙋкꙋ̀ твое́ю , и҆ и҆́мѧ твоѐ призыва́емъ .

"и҃],"ѿы́рⷭ҇е́е́":[ꙋ̑"ⷣа́ꙋ́":[о́ ,́ ,҆ ,҆́ ,҆̀ ,҃],"ѿе́ѯѿ":"~Повелѣ́нное та́инство прїе́мъ в̾ ра́зꙋмѣ , в̾ кро́вѣ і҆ѡ́сифо вѣ тща́нїемъ пред̾ста̀ беспло́тныи , гл҃ѧ неи҆скꙋ́снѣй бра́кꙋ , преклоне́и схожде́нїемъ нб҃са̀ , вмѣща́етсѧ неи҆змѣ́ннѡ ве́сь в̾ тѧ̀ . є҆го́же и҆ ви́дѧ в̾ ложесна́хъ твои́хъ , прїи́мша ра́бїи зра́къ , ᲂу҆жаса́юсѧ зва́ти тѝ , ра́дꙋисѧ невѣ́сто неневѣ́стнаѧ .

~А҆́нг҃льскимъ зра́комъ сїѧ́ѧ , и҆ бжⷭ҇твеною сла́вою ѡ҆зарѧ́емь , покры́й мѧ кро́вомъ крилꙋ̀ твое́ю , бжⷭ҇твенаго тѝ слꙋже́нїѧ ѻ҆рꙋ́жїемъ , прогонѝ всѧ̀ врагѝ моѧ̀ , ви́димыѧ же и҆ неви́ди мыѧ . тебе́ бо и҆́мамы крѣ́пка ѻ҆рꙋ́жника , и҆ моли́твенника ѡ҆ дш҃а́хъ на́шихъ .

=кондакѝ :=

~І҆с҃е сп҃се , ѡ҆чи́сти и҆ спаси́ мѧ , ꙗ҆́коже и҆ногда̀ блꙋдни́цꙋ , и҆ разбо́йника же и҆ блꙋ́днагѡ . и҆ менѐ ны́нѣ поми́лꙋй все ще́дре и҆ бл҃госе́рде гдⷭ҇и , и҆ мꙋ́ки и҆зба́ви мѧ , моле́нїемъ пре чⷭ҇тыѧ тѝ и҆ всепѣ́тыѧ бг҃омт҃ре .

=сла́ва . ѽ= пред̾ста́телю нера́тныи страстны́ѧ мѝ дꙋшѝ , и҆ храни́телю мо́й , наста́вниче мо́й , ѿ бѣ́дъ мѧ̀ и҆зба́ви , и҆ не пре́зри мѧ̀ всест҃ы́и а҆́нг҃ле .

=и҆ ны́нѣ . В=збра́нной воево́дѣ побѣди́тельнаѧ , ꙗ҆́кѡ и҆зба́ вльшесѧ ѿ ѕлы́хъ , бл҃года́рственаѧ восписꙋ́емъ ти рабѝ твоѝ бцⷣе . но ꙗ҆́кѡ и҆мꙋ́щи держа́вꙋ непобѣди́мꙋю , ѿ всѧ́кихъ на́съ бѣ́дъ свободѝ , да зове́мъ ти , ра́дꙋисѧ невѣ́сто неневѣ́стнаѧ .

~Гдⷭ҇и поми́лꙋй , =м҃ . сла́ва , и҆ ны́нѣ .=

~Честнѣ́йшꙋю херꙋви́мъ , и҆ сла́внѣйшꙋю вои́стинꙋ сера фи́мъ , без̾ и҆стлѣ́нїѧ бг҃а сло́ва ро́ждьшꙋю , сꙋ́щꙋю бцⷣꙋ тѧ̀ велича́емъ =[покло́н̾].=

~Сла́ва ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ =[покло́н̾].=

=И҆= ны́нѣ и҆ при́снѡ и҆ во́ вѣки вѣко́мъ , а҆ми́нь =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃гословѝ =[покло́н̾].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ тѝ мт҃ре , честны́ѧ и҆ сла́вныѧ є҆ѧ̀ похвалы̀ , и҆ ст҃ы́хъ а҆́нг҃лѡвъ храни́телей на́шихъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ . а҆ми́нь .

~Гдⷭ҇и поми́лꙋй =[три́жды].=

=и҆схо́дные покло́ны [семипокло́нный нача́лъ].="и҃ ,ꙋ̑"ⷣа́ꙋ́":[̀],"ѿе́ѯѿ":"~Къ бцⷣе прилѣ́жнѡ нн҃ѣ притеце́мъ грѣ́шнїи , со смире́нїемъ припа́дающе и҆ покаѧ́нїемъ , вопїю́ще и҆з̾ глꙋбины̀ дш҃е́вныѧ , влⷣчце помозѝ млрⷭ҇довавши на ны̀ , и҆ потщи́сѧ , ꙗ҆́кѡ и҆згиба́емъ ѿ мно́жества грѣхо́въ , не ѿвратѝ ра́бъ свои́хъ то́щъ , тебе́ бо є҆ди́нꙋ помо́щницꙋ и҆́мамы .

~Не ᲂу҆молчи́м̾ никогда́ же бцⷣе си́лы твоѧ̀ гл҃юще , мы̀ ᲂу҆́бѡ недосто́йнїи . а҆́ще не бы̀ ты̀ пред̾стоѧ́ла молѧ́щисѧ за ны̀ , кто́ бы на́съ и҆зба́вилъ ѿ толи́кихъ бѣ́дъ ; кто́ ли бы на́съ сохрани́лъ и҆ до ны́нѣ свобо́дны ; не ѿстꙋ́пимъ ѿ тебѐ влⷣчце , своѧ̀ рабы̀ на́съ спаса́й ѿ всѧ́кїѧ бѣды̀ , є҆ди́на бл҃гослове́ннаѧ .

~А҆́нг҃ле бж҃їи , храни́телю мо́й ст҃ы́и , живо́тъ мо́й соблюдѝ в̾ стра́сѣ хрⷭ҇та̀ бг҃а . ᲂу҆́мъ мо́й ᲂу҆твердѝ во и҆́стиннѣмъ пꙋтѝ , и҆ к̾ любвѝ го́рнѣй ᲂу҆ѧзвѝ дꙋ́шꙋ мою̀ , да тобо́ю направлѧ́емь , полꙋчꙋ̀ ѿ хрⷭ҇та̀ бг҃а ве́лїю млⷭ҇ть .



=кондакѝ :=

~І҆с҃е сп҃се , ѡ҆чи́сти и҆ спаси́ мѧ , ꙗ҆́коже и҆ногда̀ блꙋдни́цꙋ , и҆ разбо́йника же и҆ блꙋ́днагѡ . и҆ менѐ ны́нѣ поми́лꙋй все ще́дре и҆ бл҃госе́рде гдⷭ҇и , и҆ мꙋ́ки и҆зба́ви мѧ , моле́нїемъ пре чⷭ҇тыѧ тѝ и҆ всепѣ́тыѧ бг҃омт҃ре .

=сла́ва . Ꙗ҆=ви́сѧ мнѣ̀ млрⷭ҇дъ ст҃ы́и а҆́нг҃ле гдⷭ҇нь , храни́телю мо́й , и҆ не ѿлꙋча́йсѧ ѿ менѐ скве́рнагѡ , но просвѣти́ мѧ свѣ́ томъ неприкоснове́ннымъ , и҆ сотвори́ мѧ досто́йна црⷭ҇твїю нбⷭ҇номꙋ .

=и҆ ны́нѣ . Н=е и҆́мамы и҆ны́ѧ по́мощи , не и҆́мамы и҆ны́ѧ наде́жды , ра́звѣ тебѐ влⷣчце . ты̀ на́мъ помозѝ , на тебе́ сѧ надѣ́емъ , и҆ тобо́ю сѧ хва́лим̾ , твои́ бо є҆смы̀ рабѝ , да сѧ̀ непостыди́мъ .

~Гдⷭ҇и поми́лꙋй , =м҃ . сла́ва , и҆ ны́нѣ .=

~Честнѣ́йшꙋю херꙋви́мъ , и҆ сла́внѣйшꙋю вои́стинꙋ сера фи́мъ , без̾ и҆стлѣ́нїѧ бг҃а сло́ва ро́ждьшꙋю , сꙋ́щꙋю бцⷣꙋ тѧ̀ велича́емъ =[покло́н̾].=

~Сла́ва ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ =[покло́н̾].=

=И҆= ны́нѣ и҆ при́снѡ и҆ во́ вѣки вѣко́мъ , а҆ми́нь =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃гословѝ =[покло́н̾].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ тѝ мт҃ре , честна́гѡ и҆ сла́внагѡ є҆ѧ̀ ѻ҆диги́трїи , и҆ ст҃ы́хъ а҆́нг҃ловъ храни́телей на́шихъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ . а҆ми́нь .

~Гдⷭ҇и поми́лꙋй =[три́жды].=

=и҆схо́дные покло́ны [семипокло́нный нача́лъ].="и҃ ,ꙋ̑"ⷣа́ꙋ́":[̑],"ѿе́ѯѿ":"~Дне́сь спасе́нїю на́шемꙋ нача́токъ , и҆ вѣ́чнѣй та́йнѣ ꙗ҆вле́ нїе , сн҃ъ бж҃їи , сн҃ъ дв҃ыѧ быва́етъ , и҆ гаврїи́лъ ра́дость бл҃го вѣствꙋ́етъ . тѣ́мъ и҆ мы̀ с̾ ни́мъ бцⷣе возопїе́мъ , ра́дꙋисѧ ѡ҆бра́дованнаѧ гдⷭ҇ь с̾ тобо́ю .

~А҆́нг҃ле бж҃їи , храни́телю мо́й ст҃ы́и , живо́тъ мо́й соблюдѝ в̾ стра́сѣ хрⷭ҇та̀ бг҃а . ᲂу҆́мъ мо́й ᲂу҆твердѝ во и҆́стиннѣмъ пꙋтѝ , и҆ к̾ любвѝ го́рнѣй ᲂу҆ѧзвѝ дꙋ́шꙋ мою̀ , да тобо́ю направлѧ́емь , полꙋчꙋ̀ ѿ хрⷭ҇та̀ бг҃а ве́лїю млⷭ҇ть .

=кондакѝ :=

~І҆с҃е сп҃се , ѡ҆чи́сти и҆ спаси́ мѧ , ꙗ҆́коже и҆ногда̀ блꙋдни́цꙋ , и҆ разбо́йника же и҆ блꙋ́днагѡ . и҆ менѐ ны́нѣ поми́лꙋй все ще́дре и҆ бл҃госе́рде гдⷭ҇и , и҆ мꙋ́ки и҆зба́ви мѧ , моле́нїемъ пре чⷭ҇тыѧ тѝ и҆ всепѣ́тыѧ бг҃омт҃ре .

=сла́ва . Ꙗ҆=ви́сѧ мнѣ̀ млрⷭ҇дъ ст҃ы́и а҆́нг҃ле гдⷭ҇нь , храни́телю мо́й , и҆ не ѿлꙋча́йсѧ ѿ менѐ скве́рнагѡ , но просвѣти́ мѧ свѣ́ томъ неприкоснове́ннымъ , и҆ сотвори́ мѧ досто́йна црⷭ҇твїю нбⷭ҇номꙋ .

=и҆ ны́нѣ . В=збра́нной воево́дѣ побѣди́тельнаѧ , ꙗ҆́кѡ и҆зба́ вльшесѧ ѿ ѕлы́хъ , бл҃года́рственаѧ восписꙋ́емъ ти рабѝ твоѝ бцⷣе . но ꙗ҆́кѡ и҆мꙋ́щи держа́вꙋ непобѣди́мꙋю , ѿ всѧ́кихъ на́съ бѣ́дъ свободѝ , да зове́мъ ти , ра́дꙋисѧ невѣ́сто неневѣ́стнаѧ .

~Гдⷭ҇и поми́лꙋй , =м҃ . сла́ва , и҆ ны́нѣ .=

~Честнѣ́йшꙋю херꙋви́мъ , и҆ сла́внѣйшꙋю вои́стинꙋ серафи́мъ , без̾ и҆стлѣ́нїѧ бг҃а сло́ва ро́ждьшꙋю , сꙋ́щꙋю бцⷣꙋ тѧ̀ велича́емъ =[покло́н̾].=

~Сла́ва ѻ҆ц҃ꙋ̀ и҆ сн҃ꙋ и҆ ст҃о́мꙋ дх҃ꙋ =[покло́н̾].=

=И҆= ны́нѣ и҆ при́снѡ и҆ во́ вѣки вѣко́мъ , а҆ми́нь =[покло́н̾].=

~Гдⷭ҇и поми́лꙋй , гдⷭ҇и поми́лꙋй , гдⷭ҇и бл҃гословѝ =[покло́н̾].=

=ѿпꙋ́стъ : Г=дⷭ҇и і҆с҃е хрⷭ҇тѐ сн҃е бж҃їи , мл҃твъ ра́ди пречⷭ҇тыѧ тѝ мт҃ре , честна́гѡ и҆ сла́внагѡ є҆ѧ̀ бл҃говѣ́щенїѧ , и҆ ст҃ы́хъ а҆́нг҃ловъ храни́телей на́шихъ , и҆ всѣ́хъ ст҃ы́хъ , поми́лꙋй и҆ спасѝ на́съ , ꙗ҆́кѡ бл҃гъ и҆ чл҃колю́бецъ . а҆ми́нь .

~Гдⷭ҇и поми́лꙋй =[три́жды].=

=и҆схо́дные покло́ны [семипокло́нный нача́лъ].=

